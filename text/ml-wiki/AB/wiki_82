<doc id="305608" url="https://ml.wikipedia.org/wiki?curid=305608" title="നിക്കൊദേമോസ്">
നിക്കൊദേമോസ്

യോഹന്നാന്റെ സുവിശേഷം അനുസരിച്ച്, യേശുവിന്റെ സമകാലീനനായ ഒരു പരീശനും യഹൂദരുടെ ഭരണസമിതിയായ സൻഹെന്ദ്രിനിലെ അംഗവും യേശുവിന്റെ രഹസ്യശിഷ്യനും ആയിരുന്നു നിക്കൊദേമോസ്. പുതിയനിയമത്തിലെ കാനോനികസുവിശേഷങ്ങളിൽ ഒടുവിലത്തേതായ യോഹന്നാന്റെ സുവിശേഷത്തിൽ നിക്കൊദേമോസ് മൂന്നുവട്ടം പ്രത്യക്ഷപ്പെടുന്നുണ്ട്. ആദ്യം അദ്ദേഹം യേശുവിന്റെ പ്രബോധനം ശ്രവിക്കാനായി രാത്രിയിൽ യേശുവിനെ സന്ദർശിക്കുന്നു. രണ്ടാം വട്ടം യോഹന്നാൻ അദ്ദേഹത്തെ പരാമർശിക്കുന്നത് സൻഹെദ്രിൻ സഭയിൽ യേശുവിന്റെ പക്ഷം വാദിക്കുന്നതായാണ്. ഒരാളെ വിധിക്കുന്നതിനു മുൻപ് അയാളുടെ പക്ഷം കേൾക്കണമന്ന യഹൂദനിയമത്തിലെ നിഷ്കർഷയുടെ കാര്യം അദ്ദേഹം സൻഹെദ്രിനിലെ തന്റെ സഹപ്രവർത്തകരെ ഓർമ്മിപ്പിക്കുന്നു. അവസാനമായി നിക്കൊദേമോസ്, യേശുവിന്റെ ശവസംസ്കാരത്തിനാവശ്യമായ സുഗന്ധവ്യഞ്ജനങ്ങൾ നൽകുന്നതായും ശവസംസ്കാരത്തിനു മുൻകൈയ്യെടുത്ത അരിമത്തിയാക്കാരൻ യൗസേപ്പിനെ സഹായിക്കുന്നതായും യോഹന്നാൻ പറയുന്നു. 

യേശുവിനെ സന്ദർശിച്ച നിക്കൊദേമോസും യേശുവുമായുള്ള സംഭാഷണത്തിന്റെ സുവിശേഷസാക്ഷ്യം പിൽക്കാലക്രിസ്തീയതയിൽ പൊതുവേയും ആധുനികകാലത്തെ ചില ക്രൈസ്തവവിഭാഗങ്ങളിൽ പ്രത്യേകിച്ചും പ്രാധാന്യം നേടിയ പല സങ്കല്പങ്ങളുടേയും സ്രോതസ്സായിരിക്കുന്നു. ക്രൈസ്തവവിശ്വാസത്തിലേക്കുള്ള പരിവർത്തനം രണ്ടാം ജനനമാണെന്ന കല്പനയാണ് അതിൽ പ്രധാനം. മനുഷ്യരക്ഷയുടെ കാര്യത്തിലെ ദൈവികപദ്ധതിയെക്കുറിച്ചുള്ള ക്രിസ്തീയബോദ്ധ്യങ്ങളുടെ സംഗ്രഹമായ ഒരു സുവിശേഷവാക്യത്തിന്റെ സന്ദർഭവും ആ സന്ദർശനമാണ്:-

നിക്കൊദേമോസിന്റെ പേരുമായി ബന്ധപ്പെട്ടുള്ള നിക്കൊദേമോസിന്റെ സുവിശേഷം എന്ന നാലാം നൂറ്റാണ്ടിലെ അകാനോനികരചന, പീലാത്തോസിന്റെ നടപടികൾ എന്ന മറ്റൊരകാനോനിക രചനയുടെ പുന:സൃഷ്ടിയാണ്. നരകപീഡയുടെ വിവരണമാണത്.

യോഹന്നാന്റെ സുവിശേഷത്തിനു പുറത്ത് നിക്കദേമോസിനെ സംബന്ധിച്ച് വിശ്വസനീയമായ വിവരങ്ങളൊന്നും ലഭ്യമല്ല. എന്നാൽ യഹൂദവിജ്ഞാനകോശവും ചില ബൈബിൾ പണ്ഡിതന്മാരും അദ്ദേഹത്തെ യഹൂദരചനാസംഹിതയായ താൽമുദ് പരാമർശിക്കുന്ന ധനികനും ജനപ്രിയനും അത്ഭുതപ്രവർത്തനസിദ്ധനുമായ വിശുദ്ധപുരുഷൻ നിക്കൊദേമോസ് ബെൻഗൂരിയനായി കാണുന്നു. ക്രിസ്തുവിലുള്ള വിശ്വാസത്തിന്റെ പേരിൽ ഒന്നാം നൂറ്റാണ്ടിലെന്നോ നിക്കൊദേമോസ് രക്തസാക്ഷിയായി എന്നാണു ക്രൈസ്തവപാരമ്പര്യം.


</doc>
<doc id="305627" url="https://ml.wikipedia.org/wiki?curid=305627" title="ആൽഫ്രഡ് ഡ്രെയ്ഫസ്">
ആൽഫ്രഡ് ഡ്രെയ്ഫസ്

ജൂതവംശജനായ ഒരു ഫ്രഞ്ചു സൈനികനായിരുന്നു ആൽഫ്രഡ് ഡ്രെയ്ഫസ് (9 ഒക്റ്റോബർ 1859 – 12 ജൂലൈ 1935). 1895 ജനവരി 5ന് രാജ്യദ്രോഹക്കുറ്റത്തിന് ജീവപര്യന്തത്തടവിന് ശിക്ഷിക്കപ്പെട്ടു. അഞ്ചു വർഷങ്ങൾക്കു ശേഷം വിട്ടയച്ചെങ്കിലും പത്തു വർഷങ്ങൾക്കു ശേഷം 1906 ജൂലൈ 12-ന് മാത്രമേ നിരപരാധിത്വം പൂർണമായും തെളിയിക്കപ്പെടുകയും കുറ്റവിമുക്തനാക്കപ്പെടുകയും ചെയ്തുള്ളു. ജൂതൻ എന്ന ഒരൊറ്റ വസ്തുതയാണ് ഡ്രെയ്ഫസിനെ പ്രതിക്കൂട്ടിൽ എത്തിച്ചതെന്നും അഭിപ്രായമുണ്ട്. ഫ്രാൻസിന്റെ രാഷ്ട്രീയ-സാമൂഹ്യ മേഖലകളിൽ ഏറെ കോളിളക്കം സൃഷ്ടിച്ച സംഭവമായിരുന്നു ഇത്. , , 
ഫ്രഞ്ച് അൽസാഷിലെ സമ്പന്ന ജൂതകുടുംബത്തിലാണ് ആൽഫ്രഡ് ഡ്രെയ്ഫസ് ജനിച്ചത്. തുണിനെയ്ത്തായിരുന്നു കുടുംബത്തൊഴിൽ. പക്ഷെ ആൽഫ്രഡിന് സൈനികവൃത്തിയിലായിരുന്നു താത്പര്യം. 
പാരിസിലെ മിലിറ്ററി സ്കൂളിലെ പഠനം പൂർത്തിയാക്കി ഇരുപത്തൊന്നാമത്തെ വയസ്സിൽ ഡ്രെയ്ഫസ് ഫ്രഞ്ചു സൈന്യത്തിൽ ചേർന്നു. 1885-ൽ ലെഫ്റ്റനൻറും 1889- കാപ്റ്റനും ആയി. 1891-ൽ ഡ്രെയ്ഫസ് പ്രത്യേക യുദ്ധപരിശീലനത്തിന് തെരഞ്ഞടുക്കപ്പെട്ടു. രണ്ടു വർഷത്തെ പരിശീലനം മികച്ച രീതിയിൽ പൂർത്തിയാക്കിയ ഡ്രെയ്ഫസിന് പാരിസിലെ സൈനിക ഹെഡ് ക്വാർട്ടേഴ്സിൽ നിയമനം ലഭിച്ചു. ഫ്രഞ്ചു സൈന്യത്തിൽ ഉന്നതസ്ഥാനം വഹിക്കുന്ന ജൂതന്മാരുടെ സംഖ്യ കുറവായിരുന്നില്ല.

ഫ്രാൻസിന്റെ വടക്കുകിഴക്കൻ പ്രവിശ്യ അൽസാഷിന്റെ കിടപ്പ് ഫ്രഞ്ചു-ജർമൻ അതിർത്തിയിലാണ്. അൽസാഷിലെ അതി പുരാതന ജൂതസമൂഹം പൊതുവെ ഫ്രഞ്ചുമുഖ്യധാരയിൽനിന്നകന്ന് യഹൂദരീതികളും നിയമങ്ങളും പാലിച്ച് ജീവിച്ചുപോന്നു.ഫ്രഞ്ചു വിപ്ലവത്തിനുശേഷമാണ് ഈ നിലക്ക് കുറച്ചെങ്കിലും മാറ്റമുണ്ടായത്. എങ്കിലും പൊതുവേ അൽലാഷ് ജൂതന്മാർ സംശയദൃഷ്ടിയോടേയാണ് വീക്ഷിക്കപ്പെട്ടത്. . 1870-71-ൽ നടന്ന ഫ്രാങ്കോ-പ്രഷ്യൻ യുദ്ധത്തിൽ അൽസാഷ് ജർമൻ അധീനതയിലായി. അൽസാഷ് തിരിച്ചു പിടിക്കാനായി ഫ്രാൻസ് സൈനികസന്നാഹങ്ങൾ തുടങ്ങി., 

സൈനികരഹസ്യങ്ങൾ ചോർന്നുപോകുന്നതിനെപ്പറ്റി ഫ്രഞ്ച് അധികാരികൾ സംശയാലുക്കളായിരുന്ന പശ്ചാത്തലത്തിൽ, 1894 സപ്റ്റമ്പറിൽ പാരിസിലെ ജർമൻ അറ്റാഷെ കേണൽ ഷ്വാർസ്കോപ്പന്റെ ഓവർകോട്ടിന്റെ പോക്കറ്റിൽ നിന്നും തുണ്ടുകടലാസുകൾ("bordeareau") ഫ്രഞ്ച് രഹസ്യപ്പോലീസിനു ലഭിച്ചു. കൂട്ടിച്ചേർത്തു വായിച്ചപ്പോൾ അത് ഏതോ ഫ്രഞ്ചു ചാരൻ ജർമൻ അറ്റാഷേക്കു കൊമാറിയ ഫ്രഞ്ചുസൈനിക രഹസ്യങ്ങളാണെന്നു കണ്ടെത്തി. ഡ്രെയ്ഫസല്ലാതെ മറ്റാരും ഇതെഴുതിയിരിക്കാനിടയില്ലെന്നു് കൈപ്പട പരിശോധിച്ച ക്രിമിനൽ വകുപ്പും ചോദ്യം ചെയ്തപ്പോൾ ഡ്രെയ്ഫസ് വിളറിവെളുത്തുപോയെന്നു് മേജർ ദു പാറ്റിദെകാലാമും വെളിപ്പെടുത്താനാവാത്ത വേറേയും അനേകം തെളിവുകളുണ്ടെന്ന് കമാൻഡന്റ് ഹെന്റിയും അവകാശപ്പെട്ടു.. ഈ തെളിവുകൾ ഡ്രെയ്ഫസിനോ അയാളുടെ വക്കീലിനോ പരിശോധിക്കാനുള്ള അവകാശം നല്കപ്പെട്ടില്ല. ഡ്രെയ്ഫസ് ജീവപര്യന്തം ഏകാന്തത്തടവിന് ശിക്ഷിക്കപ്പെട്ടു. 1895 ജനവരിയിൽ ഡ്രെയ്ഫസ് ചെകുത്താന്റെ ദ്വീപിലേക്ക് നിഷ്കാസിതനായി. ,
ഡ്രെയ്ഫസ് ശിക്ഷ അനുഭവിച്ചുകൊണ്ടിരിക്കേ 1896 മേ മാസത്തിൽ അന്നത്തെ രഹസ്യവിഭാഗത്തിന്റെ തലവൻ ലെഫ്റ്റനൻറ് കേണൽ പിക്കാറിന്റെ കൈവശം വീണ്ടും അത്തരം തുണ്ടുകടലാസുകൾ എത്തിച്ചേർന്നു. ഇതും ജർമൻ എംബസിയിൽ നിന്നു കണ്ടുകിട്ടിയതായിരുന്നു. ജർമൻ മിലിറ്ററി അറ്റാഷേ ഷ്വാർസ്കോപ്പൻ , ഫ്രഞ്ചു മേജർ എസ്റ്റർഹേസിക്കെഴുതിയ സന്ദേശമായിരുന്നു അത്. ലഫ്റ്റനൻറ് കേണൽ പിക്കാർ അന്വേഷണം പുനരാരംഭിച്ചു. എസ്റ്റർഹോസ് കോർട്ട്മാർഷലിന് വിധേയനായി. എസ്റ്റർഹേസാണ് അപരാധി എന്നു തെളിഞ്ഞെങ്കിലും അധികൃതർ അതു മൂടി മറയ്ക്കാൻ ശ്രമിച്ചു. ആദ്യ വിചാരണയിൽ എസ്റ്റർഹേസ് കുറ്റവാളിയല്ലെന്ന നിഗമനത്തിലാണ് സൈനികക്കോടതി എത്തിയത്.1898-ൽ എസ്റ്റർഹേസ് വിമോചിതനായി. ഡ്രെയ്ഫസ് അനുഭാവികളും ഡ്രെയ്ഫസ്വിരോധികളുമായി ഫ്രഞ്ചു സമൂഹം വഭജിക്കപ്പെട്ടു. ജൂതവിരോധമാണ് മൂലകാരണമെന്ന ആരോപണം ഉയർന്നപ്പോൾ ഈ പിളർപ്പ് ജൂതാനുഭവികളും ജൂതവിരോധികളുമായി രൂപാന്തരപ്പെട്ടു. 1898 ജനവരി 13ന്- എമിൽ സോള ഫ്രഞ്ചു പ്രസിഡൻഡിനെഴുതിയ തുറന്ന കത്ത് ഈ സംശയത്ത ബലപ്പെടുത്തി. "ഞാൻ ആരോപിക്കുന്നു" (J'accuse) എന്ന പേരിൽ എഴുതിയ ഈ കത്ത്, യഹൂദരോടുള്ള മനോഭാവങ്ങളുടെ കാഠിന്യവും കാപട്യവും തുറന്നു കാട്ടി ഫ്രെഞ്ച് സമൂഹത്തേയും ഭരണകൂടത്തേയും അതിനിശിതമായി വിമർശിച്ചു. 

ഡ്രെയ്ഫസിനെതിരായുള്ള രഹസ്യത്തെളിവുകൾ അടിസ്ഥാനരഹിതമാണെന്ന സത്യം പുറത്തു വന്നതോടെ എസ്റ്റർഹേസി ഇംഗ്ലണ്ടിലേക്ക് രക്ഷപ്പെട്ടു. 1899 സപ്റ്റമ്പർ 19-ന് ഫ്രഞ്ചു പ്രസിഡൻഡ് ലൂബെ ഡ്രെയ്ഫസിന് മാപ്പു നൽകി വിമോചിതനാക്കി, പക്ഷെ കുറ്റവിമുക്തനാക്കിയില്ല. 1903-ൽ കേസ് പുനരാലോചനക്കെടുത്തു.1906 ജൂലൈ 12-ന് ഡ്രെയ്ഫസ് നിരപരാധിയാണെന്ന് കോടതി വിധിച്ചു.

നിരപരാധിത്വം തെളിയിക്കപ്പെട്ടതോടെ സൈന്യത്തിൽ തിരിച്ചെടുക്കപ്പെട്ടു. സ്കാഡ്രൺ ലീഡർ എന്ന പദവിക്കും നൈറ്റ്സ് ക്രോസ് എന്ന ബഹുമതിക്കും ഡ്രെയ്ഫസ് അർഹനായി. 1907-ൽ ഡ്രെയ്ഫസ് സൈനികസേവനത്തിൽനിന്നു വിരമിക്കാൻ അപേക്ഷ നല്കി. ആവശ്യം വരുമ്പോൾ തിരിച്ചു വരാമെന്ന ഉപാധിയോടെ (റിസർവ് വിഭാഗം) ഡ്രെയ്ഫസ് വിരമിച്ചു. ഒന്നാം ലോകമഹായുദ്ധം ആരംഭിച്ചപ്പോൾ ഡ്രെയ്ഫസ് വീണ്ടും സൈനികസേവനത്തിനു തയ്യാറായി. 1919-ൽ ഡ്രെയ്ഫസ് കേണൽ പദവിയിലേക്കുയർന്നു, ഓഫീസേഴ്സ് ക്രോസ് എന്ന ബഹുമതിയും ലഭിച്ചു.

1935 ജൂലൈ 12-ന് പാരിസിൽ വെച്ച് ഡ്രെയ്ഫസ് അന്തരിച്ചു. മോൺപാർനാസ് സെമിത്തെരിയിൽ അടക്കം ചെയ്തു. 


</doc>
<doc id="305633" url="https://ml.wikipedia.org/wiki?curid=305633" title="ആന്ത്രാക്സ്">
ആന്ത്രാക്സ്

ആന്ത്രാക്സ് എന്ന മാരകമായ അസുഖത്തിനു കാരണം ബാസില്ലസ് ആന്ത്രാസിസ് എന്ന ബാക്ടീരിയ ആകുന്നു. ഇതിന്റെ വിവിധ രൂപങ്ങൾ മരണകാാരണമാണ്. കൂടുതലും മൃഗങ്ങളെയാണ് ആന്ത്രാക്സ് ബാധിക്കുന്നത്. മൃഗങ്ങൾക്ക് മനുഷ്യരിൽ ഈ രോഗം പരത്താൻ കഴിയുമെങ്കിലും മനുഷ്യർക്കു തിരിച്ചു മൃഗങ്ങളിൽ ഈ രോഗം പരത്താൻ കഴിയില്ല. വളരെ ഫലപ്രദമായ വാക്സിനുകൾ ഈ രോഗത്തിനെതിരായി നിലവിലുണ്ട്. ആന്റിബയോട്ടിക്ക് ഔഷധങ്ങൾ കൊണ്ട് ചിലതരം ആന്ത്രാക്സ് പൂർണ്ണമായും ഭേദമാക്കാൻ കഴിയും.

ബാസില്ലസ് ജിനസിലെ മിക്ക അംഗങ്ങളെപ്പോലെ ബാസില്ലസ് ആന്ത്രാസിസ് നു വിസ്മൃതാവസ്ഥയിൽ കിടക്കുന്ന സ്പോറുകളുണ്ടാക്കാൻ (എൻഡോസ്പോർ) കഴിയും. (ഇവ ഫംഗസ്സിന്റെ സ്പോറുകളുമായി തെറ്റുദ്ധരിക്കരുത്.) ഇവയുടെ സ്പോറുകൾക്ക് പ്രതികൂലസാഹചര്യങ്ങളിൽപ്പോലും നൂറ്റാാണ്ടുകളോളം അതിജീവിക്കാാൻ കഴിയും. അത്തരം സ്പോറുകൾ ശാസ്ത്രജ്ഞർ അന്റാർട്ടിക്ക ഉൾപ്പെടെ എല്ലാ ഭൂഖണ്ഡങ്ങളിലും കണ്ടെത്തിയിട്ടുണ്ട്. ഈ സ്പോറുകൾ അകത്തേയ്ക്കു ശ്വസിക്കുകയോ, ഭക്ഷണത്തിലൂടെ തൊലിയിലുള്ള മുറിവിലൂടെയോ അകത്തുകടക്കുകയോ ചെയ്താൽ അവ സജീവമാകുകയും വളരെ വേഗം പെരുകുകയും ചെയ്യും.

ആന്ത്രാക്സ് സാധാരണ കാട്ടിലേയോ വളർത്തുന്നതോ ആയപുല്ലുതിന്നുന്ന ജീവികളെയാണു വേഗം ബാധിക്കുക. അവ തറയിലുള്ള സസ്യങ്ങൾ തിന്നുമ്പോൾ, അഹാരം വഴിയും മൂക്കുവഴി അകത്തേയ്ക്കു വലിക്കുന്ന വായു വഴിയും രോഗാണുക്കൾ അകത്തുകടക്കുന്നു. ഇങ്ങനെ രോഗവാഹികളാകുന്ന സസ്യഭുക്കുകളെ തിന്നുന്ന മാംസഭുക്കുകൾക്കും ആന്ത്രാക്സ് വരാം. രോഗവാഹികളാകുന്ന സസ്യഭുക്കുകളുടെ മാംസം ഭക്ഷിക്കുകയോ മറ്റുവിധം ഇവയുമായി സമ്പർക്കം പുലർത്തുകയോ ചെയ്യുന്ന മനുഷ്യനു ഇവയിൽനിന്നും രോഗം പകരാം.

ആന്ത്രാക്സ് നേരിട്ട് ഒരു രോഗാതുരയായ മൃഗത്തിൽ നിന്നും മറ്റൊന്നിലേയ്ക്കു പകരാറില്ല; സ്പൊറുകൾ വഴിയാണ് ഈ രോഗം പകരുക. ഈ സ്പോറുകൾ വസ്ത്രങ്ങൾ ചെരിപ്പുകൾ എന്നിവ വഴി പകരാം. ആന്ത്രാക്സ് ബാധിച്ച് ചത്തുപോയ മൃഗത്തിൽ നിന്നും ഈ രോഗം പകരാവുന്നതാണ്. ആന്ത്രാക്സ് സ്പോറുകൾ പൊടിയായി ലളിതമായി നിർമ്മിക്കാമെന്നതിനാൽ ജൈവായുധങ്ങളായി ഉപയോഗിച്ചുവരുന്നതായി പറയപ്പെടുന്നു.
ആന്ത്രാക്സ് നായകളേയും പൂച്ചകളേയും വളരെ അപൂർവ്വമായെ ബാധിക്കുന്നുള്ളൂ.


</doc>
<doc id="305634" url="https://ml.wikipedia.org/wiki?curid=305634" title="മറാത്താ ലൈറ്റ് ഇൻഫൻട്രി">
മറാത്താ ലൈറ്റ് ഇൻഫൻട്രി

മറാത്ത ലിഘ്റ്റ് ഇൻഫന്റ്ര്യ് ഇന്ദ്യൻ ആർമിയിലെ ഒരു ഉപരിവർഗ്ഗ പട്ടാളമാണു.

</doc>
<doc id="305635" url="https://ml.wikipedia.org/wiki?curid=305635" title="രജ്പുത്താനാ റൈഫിൾസ്">
രജ്പുത്താനാ റൈഫിൾസ്

ഇന്ത്യൻ ആർമിയിലെ ഒരു പഴക്കമുള്ള റൈഫിൾ ആണു രാജ്പുത്താന റൈഫിൾസ്. 1921ൽ ബ്രിട്ടീഷ് ഇന്ത്യൻ ആർമിയുടെ ഭാഗമായാണ് ഇത് ആരംഭിച്ചത്. 6 രജ്പുത്താന റൈഫിൾസിൽ മുൻപ് നിലവിലുണ്ടായിരുന്ന ആറു ബറ്റാലിയനുകളെ സംയോജിപ്പിച്ചാണ് ഇത് രൂപീകരിച്ചത്. 
ഒരു ഹിന്ദു ഗോത്രമായ രജ്പുത് എന്ന വാക്കിൽ നിന്നാണ് രജ്പുതാന റൈഫിൾസ് എന്ന പേര് ഉണ്ടായത്. രാജസ്ഥാന്റെ പഴയ പേരാണ് രജ്പുതാന എന്നത്. രജ്പുതാന എന്ന സംസ്‌കൃത പദത്തിന്റെ അർത്ഥം രാജ പുത്രൻ എന്നാണ്.


</doc>
<doc id="305637" url="https://ml.wikipedia.org/wiki?curid=305637" title="പാർവോ വൈറസ്">
പാർവോ വൈറസ്

മുഖ്യമായും നായക്കളെ ബാധിക്കുന്ന ഒരു പകർച്ചവ്യാധിവൈറസാണ് Canine parvovirus type 2 (CPV2, അഥവാ, പാർവോ).

</doc>
<doc id="305643" url="https://ml.wikipedia.org/wiki?curid=305643" title="അശോക് സേഥ്">
അശോക് സേഥ്

ഭാരതീയനായ ഹൃദ്‌രോഗ വിദഗ്ദനാണ് അശോക് സേഥ്. ഡൽഹിയിലെ ഫോർട്ടിസ് എസ്കോർട്സ് ഹൃദയ ആശുപത്രിയുടെ ചെയർമാനാണ്. 2015 ൽ വൈദ്യ ശാസ്ത്ര മേഖലയിൽ നൽകിയ സംഭാവനകൾക്കായി പത്മഭൂഷൺ ലഭിച്ചു. 


</doc>
<doc id="305646" url="https://ml.wikipedia.org/wiki?curid=305646" title="രജ്പുത് റെജിമെന്റ്">
രജ്പുത് റെജിമെന്റ്

ഇന്ത്യൻ കരസേനയിലെ ഒരു റെജിമെന്റാണ് ദ രജ്പുത് റെജിമെന്റ്. രാജ്പുത് & അഹിർ എന്നീ വംശങ്ങളിൽ പെട്ടവരാണ് പ്രധാനമായും ഈ റെജിമെന്റിൽ ചേർക്കപ്പെടുക. ബ്രിട്ടീഷുകാർ ഈ വംശജരെ യോധാക്കളായി കണക്കാക്കിയിരുന്നതുകൊണ്ടാണ് ഇക്കൂട്ടരെ ധാരാളമായി ബ്രിട്ടീഷ് ഇന്ത്യൻ സൈന്യത്തിൽ എടുക്കുകയും ഈ റജിമെന്റ് സ്ഥാപിക്കുകയും ചെയ്തത്.




</doc>
<doc id="305651" url="https://ml.wikipedia.org/wiki?curid=305651" title="ആപ്പ്">
ആപ്പ്

ആപ്പ് എന്നത് ത്രികോണാകൃതിയിലുള്ള ഒരു കൊണ്ടുനടക്കാവുന്ന ചരിവുതലമാണ്. ഇത് ഒരു ലഘുയന്ത്രമാണ്. ഇത് രണ്ടുവസ്തുക്കളെ വേർതിരിക്കുകയോ ഒരു വസ്തുവിന്റെ ഒരു ഭാഗം വേർതിരിക്കുകയോ ചെയ്യുന്നതിനുപയോഗിക്കുന്നു. കൂടാതെ ഒരു വസ്തുവിനെ ഉയർത്താനോ ഒരു വസ്തുവിനെ യഥാർത്ഥസ്ഥലത്ത് ഉറപ്പിച്ചുനിറുത്തുവാനോ ഉപയോഗിക്കുന്നു. ഇതിന്റെ പരന്നതലത്തിൽ പ്രയോഗിക്കുപ്പെടുന്ന ബലം അതിന്റെ എതിർവശത്തുള്ള കൂർത്ത അഗ്രത്തിലേക്ക് കൈമാറ്റം നടത്തിയാണ് പ്രവർത്തിക്കുന്നത്.


</doc>
<doc id="305652" url="https://ml.wikipedia.org/wiki?curid=305652" title="രജത് ശർമ്മ">
രജത് ശർമ്മ

ഇന്ത്യ ടിവി എന്ന ഹിന്ദി ചാനലിന്റെ മുഖ്യ പത്രാധിപരും ചെയർമാനുമാണ് രജത് ശർമ്മ. 
ഇന്ത്യ ടിവിയിൽ അവതരിപ്പിക്കുന്ന ആപ് കി അദാലത്ത് ഷോ ജനപ്രിയ പരിപാടിയിൽ പ്രധാനമന്ത്രി നരേന്ദ്ര മോദിയുടെ അഭിമുഖം സംപ്രേഷണം ചെയ്തത് വിവാദമായിരുന്നു. മാധ്യമപ്രവർത്തകർ അഭിമുഖം നടത്തുന്നത് മുൻകൂട്ടി നിശ്ചയിച്ച അജണ്ടയനുസരിച്ചാണെന്നു അഭിമുഖത്തിൽ മോദി പറഞ്ഞിരുന്നു. ഇതിനെത്തുടർന്ന് മുതിർന്ന മാധ്യമ പ്രവർത്തകനും ഇന്ത്യാ ടിവി എഡിറ്റോറിയൽ ഡയറക്ടറുമായ ഖമർ വഹീദ് നഖ്‌വി ഇന്ത്യാ ടിവിയിൽ നിന്നും രാജിവെച്ചു. മോദിയുമായുളള അഭിമുഖം മുൻ കൂട്ടി തയ്യാറാക്കിയതായിരുന്നു എന്നായിരുന്നു അദ്ദേഹത്തിന്റെ ആരോപണം.


</doc>
<doc id="305654" url="https://ml.wikipedia.org/wiki?curid=305654" title="ജമ്മു-കാശ്മീർ റൈഫിൾസ്">
ജമ്മു-കാശ്മീർ റൈഫിൾസ്

ഏതെങ്കിലും ഒരു പ്രാദേശികഭരണാധികാരിയുടെ പ്രദേശത്തു നിന്നും ഇന്ത്യൻ കരസേനയിലേയ്ക്ക് പ്രത്യേക റജിമെന്റായി കൂട്ടിചേർക്കപ്പെട്ട ഏക സായുധവിഭാഗമാണ് ജമ്മു-കശ്മീർ റൈഫിൾസ്.1963 ലാണ് ജമ്മു-കശ്മീർ റൈഫിൾസ് എന്നു നാമകരണം ചെയ്യപ്പെട്ടത്.


</doc>
<doc id="305657" url="https://ml.wikipedia.org/wiki?curid=305657" title="സിക്ക് ലൈറ്റ് ഇൻഫൻട്രി">
സിക്ക് ലൈറ്റ് ഇൻഫൻട്രി

ഇന്ത്യൻ കരസേനയിൽ സവിശേഷ സ്ഥാനമുള്ള ഒരു റജിമെന്റാണ് സിഖ് ലൈറ്റ് ഇൻഫൻട്രി. സിഖ് ലൈറ്റ് ഇൻഫൻട്രി എന്ന പേര് ഈ റെജിമെന്റിന് 1944-ലാണ് ലഭിച്ചത്. മസാബി സിഖ് പയനിയേഴ്സ് 1941-ൽ ചില രാംദാസിയ കമ്പനികളുമായി ലയിച്ചാണ് ഇത് രൂപീകരിക്കപ്പെട്ടത്.




</doc>
<doc id="305658" url="https://ml.wikipedia.org/wiki?curid=305658" title="സത്പാൽ സിങ്">
സത്പാൽ സിങ്

മുൻ ഗുസ്തി താരവും ഗുസ്തി പരിശീലകനുമാണ് സത്പാൽ സിങ്(ജനനം : 11 മേയ് 1955). ഒളിമ്പിംക്‌സിൽ രണ്ട് തവണ ഗുസ്തിയിൽ തുടർച്ചയായി മെഡൽ നേടിയിട്ടുളള സുശീൽ കുമാറിന്റെ പരിശീലകനാണ്. 1982 ഏഷ്യാഡിൽ സ്വർണ്ണവും 1974 ഏഷ്യാഡിൽ വെങ്കല മെഡലുമ ലഭിച്ചിട്ടുണ്ട്. 2015 ൽ പത്മഭൂഷൺ ലഭിച്ചു.*പത്മഭൂഷൺ (2015)


</doc>
<doc id="305662" url="https://ml.wikipedia.org/wiki?curid=305662" title="ആസ്സാം റെജിമെന്റ്">
ആസ്സാം റെജിമെന്റ്

ഇന്ത്യൻ കരസേനയിലെ ഒരു ഇൻഫന്ററി റെജിമെന്റാണ് അസ്സാം റെജിമെന്റ്. ഏഴ് വടക്കു കിഴക്കൻ ഇന്ത്യൻ സംസ്ഥാനങ്ങളിൽ നിന്നാണ് ഈ റെജിമെന്റിലേയ്ക്ക് സൈനികരെ നിയമിക്കുന്നത്.


</doc>
<doc id="305667" url="https://ml.wikipedia.org/wiki?curid=305667" title="ലിങ്ക്ഡ് ലിസ്റ്റ്">
ലിങ്ക്ഡ് ലിസ്റ്റ്

കമ്പ്യൂട്ടർ സയൻസിൽ ഉള്ളടക്കത്തെ ഒരു ശ്രേണിയായി രേഖപ്പെടുത്താനുപയോഗിക്കുന്ന ഒരു ഡാറ്റാടൈപ്പാണ് ലിങ്ക്ഡ് ലിസ്റ്റ്/ ലിങ്ക് ലിസ്റ്റ് (Linked List) കുറേയധികം നോഡുകൾ കണ്ണി വഴി ബന്ധിപ്പിക്കുന്ന വിധത്തിലാണു ഇതിന്റെ ഘടന. അടിസ്ഥാന രൂപത്തിൽ ഒരു നോഡിൽ ഉള്ളടക്കം, അടുത്ത നോഡിലേക്കുള്ള പോയിന്റർ എന്നിവ കാണും. ഇതിൽ പുതിയ ഒരു ഉള്ളടക്കം ചേർക്കുന്നതിനും നീക്കം ചെയ്യുന്നതിനും എളുപ്പമാണെങ്കിലും, അറേയിൽ നിന്നും വ്യത്യസ്തമായി, ക്രമമില്ലാതെ ഒരു ഉള്ളടക്കം എടുക്കുവാൻ സാധിക്കുകയില്ല. 

ലിങ്ക്ഡ് ലിസ്റ്റ് തന്നെ കണ്ണികൾ എപ്രകാരമൊക്കെ നൽകിയിരിക്കുന്നു എന്നത് അടിസ്ഥാനമാക്കി സിംഗ്ലി, ഡബ്ലി, മൾട്ടി, സർക്കുലാർ ലിങ്ക്ഡ് ലിസ്റ്റ് എന്നിങ്ങനെ പലതരത്തിലുമുണ്ട്. സ്റ്റാക്ക്, ക്യൂ, ലിസ്റ്റ്, അസോസിയേറ്റീവ് അറേ എന്നിവയുടെ നിർമ്മാണത്തിനു ലിങ്ക്ഡ് ഉപയോഗിക്കാറൂണ്ട്. 


</doc>
<doc id="305668" url="https://ml.wikipedia.org/wiki?curid=305668" title="ജമ്മു-കാശ്മീർ ലൈറ്റ് ഇൻഫൻട്രി">
ജമ്മു-കാശ്മീർ ലൈറ്റ് ഇൻഫൻട്രി

ഇന്ത്യൻ കരസേനയിലെ ഒരു ഇൻഫന്ററി റെജിമെന്റാണ് ജമ്മു ആൻഡ് കശ്മീർ ലൈറ്റ് ഇൻഫന്ററി ("ജെ.എ.കെ. എൽ.ഐ.").

ശ്രീനഗറിലെ അവന്തിപൂറിലെ വിമാനത്താവളത്തിനോടനുബന്ധിച്ചാണ് റജിമെന്റിന്റെ ആസ്ഥാനം. ജമ്മുവിനടുത്തായി ശീതകാലത്തിനുവേണ്ടി ഒരു ചെറിയ സംവിധാനവും ഉണ്ട്. ജമ്മു കശ്മീർ സംസ്ഥാനത്തുനിന്നുള്ള സന്നദ്ധസൈനികരാണ് ഇതിലുള്ളത്. സൈനികരിൽ 50% മുസ്ലീങ്ങളാണ്. മറ്റുള്ളവർ ജമ്മു കശ്മീരിലെ മറ്റ് വിഭാഗങ്ങളിൽ നിന്നുള്ളവരാണ്.


</doc>
<doc id="305669" url="https://ml.wikipedia.org/wiki?curid=305669" title="ശിവകുമാര സ്വാമി">
ശിവകുമാര സ്വാമി

ശ്രീ സിദ്ധ ഗംഗ മഠാധിപനാണ് ശിവകുമാര സ്വാമി (ജനനം : 1 ഏപ്രിൽ 1907). ശ്രീ സിദ്ധ ഗംഗ എഡ്യൂക്കേഷൻ സൊസൈറ്റി സ്ഥാപകനാണ്. 1965 ൽ കർണാടക സർവകലാശാല ഹോണററി ഡോക്ടറേറ്റ് നൽകി. 2015 ൽ പത്മഭൂഷൺ ലഭിച്ചു.*പത്മഭൂഷൺ (2015)



</doc>
<doc id="305670" url="https://ml.wikipedia.org/wiki?curid=305670" title="അംബരീഷ് മിത്തൽ">
അംബരീഷ് മിത്തൽ

ഭാരതീയനായ പ്രമേഹ രോഗ വിദഗ്ദനാണ് അംബരീഷ് മിത്തൽ . ഡൽഹിയിലെ ഫോർട്ടിസ് എസ്കോർട്സ് ഹൃദയ ആശുപത്രിയുടെ ചെയർമാനാണ്. 2015 ൽ വൈദ്യ ശാസ്ത്ര മേഖലയിൽ നൽകിയ സംഭാവനകൾക്കായി പത്മഭൂഷൺ ലഭിച്ചു.


</doc>
<doc id="305671" url="https://ml.wikipedia.org/wiki?curid=305671" title="ബാഷ്പം">
ബാഷ്പം

ഒരു വസ്തു അതിന്റെ ക്രിട്ടിക്കൽ പോയിന്റിനു താഴെയുള്ള ഊഷ്മാവിൽ വാതകാവസ്ഥയിൽ സ്ഥിതിചെയ്യുന്ന അവസ്ഥക്കാണ് ബാഷ്പം എന്ന് പറയുന്നത്. അതായത് ബാഷ്പത്തിനെ ഊഷ്മാവിൽ വ്യത്യാസം വരുത്താതെ മർദ്ദത്തിൽ വ്യത്യാസം വരുത്തി സാന്ദ്രീകരണം നടത്തി ദ്രാവകമാക്കി മാറ്റാം. 

ഉദാഹരണത്തിന് ജലത്തിന്റെ ക്രിട്ടിക്കൽ ഊഷ്മാവ് 374 ഡിഗ്രി സെന്റീഗ്രേഡ്. ഇതാണ് ജലം ദ്രാവകാവസ്ഥയിൽ സ്ഥിതിചെയ്യുന്ന ഏറ്റവും കൂടിയ ഊഷ്മാവ്. ജലത്തിന്റെ ഭാഗിക മർദ്ദംകൂട്ടിയാൽ അന്തരീക്ഷത്തിൽ സാധാരണ ഊഷ്മാവിൽ വാതക ജലം സാന്ദ്രീകരണം സംഭവിച്ച് ദ്രാവകമായി മാറും.


</doc>
<doc id="305672" url="https://ml.wikipedia.org/wiki?curid=305672" title="അല്യൂഷ്യൻ ദ്വീപുകൾ">
അല്യൂഷ്യൻ ദ്വീപുകൾ

അല്യൂഷ്യൻ ദ്വീപുകൾ; റഷ്യയുടേയും അമേരിക്കയുടേയും കീഴിലുള്ള 14 വലിയതും 55 ചെറിയതുമായ ദ്വീപുകളുടെ കൂട്ടമാണ്. "അല്യൂഷ്യൻ ആർക്ക്" എന്നറിയപ്പെടുന്ന ഉത്തര അറ്റ്‌ലാന്റിക് മഹാസമുദ്രത്തിലുള്ള എതാണ്ട് 17666 ചതുരശ്ര കിലോമീറ്റർ വിസ്തൃതിയുള്ള ദ്വീപപ്രദേശമാണ്.. അലാസ്ക അർദ്ധദ്വീപു മുതൽ പടിഞ്ഞാറോട്ട് റഷ്യയിലെ കാംചാത്ക ഉപദ്വീപ് വരെ നീണ്ടുകിടക്കുന്ന ഈ ദ്വീപുസമൂഹം വടക്കുള്ള ബെറിംഗ് കടലിനേയും തെക്കു കിടക്കുന്ന പസഫിക്ക് സമുദ്രത്തെയും വേർതിരിക്കുന്നു. 180• രേഖാംശരേഖ ഇതിനെ കടന്നുപോകുന്നു. യു. എസിന്റെ പടിഞ്ഞാറേ ഭാഗമായി കരുതുന്ന അമാറ്റിഗ്നാക് ദ്വീപും കിഴക്കേയറ്റത്തേതായി കണക്കാക്കുന്ന സെമിസോപ്പോഗ്നോയി ദ്വിപും ഈ ദ്വീപുസമൂഹത്തിൽ പെടുന്നു. ഈ ദ്വീപ സമൂഹത്തിലെ മിക്കവാറും ദ്വിപുകളും യു. എസിന്റെ കൈവശമുള്ള അലാസ്കയുടെ കീഴിലാകുന്നു. ഇതിലെ പടിഞ്ഞാറൻ അറ്റത്തായി കാണപ്പെടുന്ന കമാൻഡർ ദ്വീപുകൾ റഷ്യയുടെ സ്വന്തമാണ്. 


</doc>
<doc id="305682" url="https://ml.wikipedia.org/wiki?curid=305682" title="വരാഹകല്പവൃത്താന്തവർണ്ണനം">
വരാഹകല്പവൃത്താന്തവർണ്ണനം

മഹാപുരാണങ്ങളിൽ ഒന്നായ സ്കന്ദപുരാണത്തിലെ ഒരു വർണ്ണനയാണ് വരാഹകല്പവൃത്താന്തവർണ്ണനം.മാർക്കണ്ഡേയൻ ഇതു വിവരിയ്ക്കുന്നതായാണ് ആഖ്യാനം.
ലോകം മുഴുവൻ സംഹരിച്ച ശേഷം ശങ്കരൻ പ്രളയജലത്തിൽ ശയിയ്ക്കുകയാണെന്നു മാർക്കണ്ഡേയൻ മനസ്സിലാക്കുന്നു.അദ്ദേഹത്തിന്റെ പാദത്തിനു സമീപം ഉമയെയും കാണുന്നു.ഉറക്കമുണർന്ന മഹാദേവൻ കൈകൾ കൊണ്ട് ജലത്തെ ഇളക്കിമറിച്ചു. ജഗത് വെള്ളത്തിനടിയിലാണെന്നു മനസ്സിലാക്കിയ ദേവൻ ഉടൻ വരാഹരൂപം ധരിക്കുന്നു.


</doc>
<doc id="305683" url="https://ml.wikipedia.org/wiki?curid=305683" title="ട്രീ (ഡാറ്റാ സ്ട്രക്ചർ)">
ട്രീ (ഡാറ്റാ സ്ട്രക്ചർ)

കമ്പ്യൂട്ടർ സയൻസിൽ വ്യാപകമായി ഉപയോഗിക്കുന്ന ഒരു ഡാറ്റാ സ്ട്രക്ചറാണ് ട്രീ. നോഡുകളുടെ ഒരു കൂട്ടമാണ് ട്രീ. ആരേഖത്തിന്റെ(ഗ്രാഫ്) മറ്റൊരു രൂപമായ ട്രീ ഒരു നോഡിൽ നിന്നും, റൂട്ട് നോഡിൽ നിന്നും തുടങ്ങി, മറ്റ് നോഡുകളിലേക്ക് കണ്ണി ചേർക്കപ്പെട്ട വിധത്തിലാണു്. 

ട്രീയിലെ പ്രഥമ നോഡാണ് റൂട്ട്. റൂട്ട് നോഡിൽ നിന്നും കണ്ണിചേർക്കപ്പെട്ട എല്ലാ നോഡുകളും റൂട്ടിന്റെ ചൈൽഡ് നോഡുകളാണ്, റൂട്ട് അവയുടെ പേരന്റുമാകുന്നു. നോഡുകളെ തമ്മിൽ ബന്ധിപ്പിക്കുന്ന കണ്ണിയെ എഡ്ജ്(edge) എന്നു വിളിക്കുന്നു. ഒരു നോഡിൽ ഡാറ്റയും ചൈൽഡ് നോഡുകളെപ്പറ്റിയുള്ള വിവരങ്ങളും ഉണ്ടാവും. കണ്ണിയിൽ ഏറ്റവും താഴത്തായി വരുന്ന നോഡുകളെ ലീഫ് എന്നും റൂട്ടിനും ലീഫിനും ഇടയിൽ വരുന്നവയെ ഇന്റേണൽ നോഡുകൾ എന്നും വിളിക്കുന്നു, ലീഫിനു ചൈൽഡ് ഉണ്ടാവില്ല. നോൺ ലീനിയർ ഡാറ്റാസ്‌ട്രക്ചറായ ട്രീ ഹൈറാർക്കിക്കൽ രീതിയിലാണ് ഡാറ്റ സൂക്ഷിക്കുന്നത്. 

ഒരു നോഡിൽ നിന്നും റൂട്ട് നോഡിലേക്കുള്ള ദൂരമാണ് പ്രസ്തുത നോഡിന്റെ ഡെപ്ത്(depth), ലിങ്കുകളുടെ/എഡ്ജുകളുടെ എണ്ണം വച്ചു നോഡിന്റെ ആഴം കണക്കാക്കാം.

ഒരു നോഡിൽ നിന്നും ഏറ്റവും അകലെയുള്ള ലീഫിലേക്കുള്ള ദൂരമാണ് നോഡിന്റെ ഹൈറ്റ്(height). റൂട്ട് നോഡിന്റെ ഹൈറ്റ് ആയിരിക്കും ട്രീയുടെ ഉയരം.

ട്രീ ട്രാവേർസൽ(tree traversal), ട്രീസെർച്ച്(tree search) ട്രീയിലെ നോഡുകളിലൂടെ സഞ്ചരിക്കുന്ന പ്രക്രിയയാണ്. ഓരോ യാത്രയിലും ഒരു നോഡിലൂടെ ഒറ്റത്തവണയേ കടന്നു പോകൂ. 
ട്രീ പലവിധമുണ്ട്, ഹീപ് (ബൈനറി, ബൈനോമിയൽ.. ) സേർച്ച് ട്രീ (AVL, B, B+, റെഡ് - ബ്ലാക്ക്.. ) ഉദാഹരണങ്ങളാണ്.


</doc>
<doc id="305684" url="https://ml.wikipedia.org/wiki?curid=305684" title="സിഗ്നൽസ് കോർപ്സ്">
സിഗ്നൽസ് കോർപ്സ്

സൈനികാവശ്യത്തിനുള്ള ആശയവിനിമയങ്ങൾ നടത്തുന്നതിനുള്ള സൈനികവിഭാഗമാണ് സിഗ്നൽ കോർപ്സ്. യുദ്ധമുന്നണിയിലും, തന്ത്രപ്രധാനമേഖലകളിലും സുഗമമായ ആശയവിനിമയം നടത്തുക എന്നതാണ് ഈ വിഭാഗത്തിന്റെ പ്രധാന ദൗത്യം. ശത്രുവിന്റെ വിവരങ്ങൾ ചോർത്തുക, രഹസ്യസന്ദേശങ്ങൾ എന്തെന്ന് മനസ്സിലാക്കുക, സ്വന്തം സൈന്യത്തിനുള്ള സന്ദേശങ്ങൾ മറ്റാരും ചോർത്താതെ അയക്കുക എന്നിവ മുഖ്യ കർത്തവ്യങ്ങളാണ്


</doc>
<doc id="305686" url="https://ml.wikipedia.org/wiki?curid=305686" title="സജ്ഞയ് ലീല ബൻസാലി">
സജ്ഞയ് ലീല ബൻസാലി

ഭാരതീയനായ ചലച്ചിത്ര സംവിധായകനും സംഗീത സംവിധായകനുമാണ് സജ്ഞയ് ലീല ബൻസാലി. പൂനെ ഫിലിം ഇൻസ്റ്റിറ്റ്യൂട്ടിലെ പൂർവ വിദ്യാർത്ഥിയാണ്. 2015 ൽ പത്മശ്രീ പുരസ്കാരം ലഭിച്ചു. 



</doc>
<doc id="305687" url="https://ml.wikipedia.org/wiki?curid=305687" title="1 ഗൂർഖാ റൈഫിൾസ്">
1 ഗൂർഖാ റൈഫിൾസ്

ഇന്ത്യൻ കരസേനയിലെ ഒരു ഇൻഫന്ററി റെജിമെന്റാണ് 1 ഗൂർഖ റൈഫിൾസ്. നേപ്പാളീസ് വംശജരായ ഗൂർഖ സൈനികരാണ് ഈ റെജിമെന്റിൽ നിയമിതരാകുന്നത്. 1815-ൽ ബ്രിട്ടീഷ് ഇന്ത്യൻ സൈന്യത്തിന്റെ ഭാഗമായാണ് ഇത് രൂപീകരിക്കപ്പെട്ടത്. 1947-ൽ ഇന്ത്യാ വിഭജനത്തെത്തുടർന്ന് ഇത് ഇന്ത്യൻ കരസേനയുടെ ഭാഗമായി.



</doc>
<doc id="305699" url="https://ml.wikipedia.org/wiki?curid=305699" title="ടാനിയ സച്ദേവ്">
ടാനിയ സച്ദേവ്

ഇന്റർനാഷണൽ മാസ്റ്റർ, വനിത ഗ്രാന്റ്മാസ്റ്റർ എന്നീ നേട്ടങ്ങൾ കരസ്ഥമാക്കിയ ഒരു ഇന്ത്യൻ ചെസ്സ് കളിക്കാരിയാണ് ടാനിയ സച്ദേവ് (ജനനം 20 ആഗസ്റ്റ് 1986, ഡൽഹി) .


</doc>
<doc id="305700" url="https://ml.wikipedia.org/wiki?curid=305700" title="സൂസൻ ബ്ലാക്ക്മോർ">
സൂസൻ ബ്ലാക്ക്മോർ

ബ്രിട്ടീഷ് എഴുത്തുകാരിയും പ്രഭാഷകയുമാണ് സൂസൻ ബ്ലാക്ക്മോർ.(ജ:29 ജൂലൈ 1951).മന:ശാസ്ത്രസംബന്ധിയായ അനേകം കൃതികൾ സൂസൻ രചിച്ചിട്ടുണ്ട്. ഗാർഡിയൻ പത്രത്തിലെ പ്രധാന ലേഖികയുമാണ്.

ഓക്സ്ഫ്ഡിലെ സെന്റ്.ഹിൽഡാ കോളേജിൽ നിന്നു സൂസൻ മന:ശാസ്ത്രത്തിൽ ,ശരീര ശാസ്ത്രത്തിലും ബിരുദം നേടുകയുണ്ടായി.അതീന്ദ്രിയ മന:ശാസ്ത്രത്തിൽ പി.എച്ച്.ഡി യും കരസ്ഥമാക്കിയ അവർ ഈ രംഗത്ത് പരീക്ഷണ നിരീക്ഷണങ്ങൾ നടത്തുകയുണ്ടായി.


</doc>
<doc id="305715" url="https://ml.wikipedia.org/wiki?curid=305715" title="നെൽക്കിണ്ട">
നെൽക്കിണ്ട

പുരാതന കേരളത്തിലെ ഒരു തുറമുഖനഗരമാണ് നെൽക്കിണ്ട. ആയ് രാജവംശത്തിന്റെ തലസ്ഥാനമാണെന്നു കരുതുന്ന നെൽക്കിണ്ടയെപ്പറ്റിയുള്ള വിവരങ്ങൾ പ്ലിനിയുടെ ഗ്രന്ഥങ്ങളിലും എ.ഡി ഒന്നാം നൂറ്റാണ്ടിൽ എഴുതപ്പെട്ട പെരിപ്ലസ് ഓഫ് ദി എറീത്രിയൻ സീ എന്നിവയിലും കാണാം. കൊല്ലം ജില്ലയിലെ നീണ്ടകര (കല്ലട), തിരുവല്ലയ്ക്കടുത്തുള്ള നിരണം ഇവയിലേതോ ഒന്ന് നെൽക്കിണ്ടയാണെന്ന് ചരിത്രകാരന്മാർ കരുതുന്നു. കോട്ടയം, നീർക്കുന്നം എന്നിവയും നെൽക്കിണ്ടയ്ക്ക് സാധ്യത കൽപിക്കുന്ന സ്ഥലങ്ങളാണ്. 


</doc>
<doc id="305719" url="https://ml.wikipedia.org/wiki?curid=305719" title="ജയകുമാരി ചിക്കാല">
ജയകുമാരി ചിക്കാല

വൈദ്യ മേഖലയിലെ സേവനങ്ങൾക്ക് 2014-ലെ പത്മശ്രീ പുരസ്കാരം നേടിയ ഭിഷഗ്വരയാണ് ജയകുമാരി ചിക്കാല
ആന്ധ്രാപ്രദേശിൽ നിന്നുള്ള അവർ ഇപ്പോൾ ഡെൽഹിയിലാണ് താമസിക്കുന്നത്.


</doc>
<doc id="305721" url="https://ml.wikipedia.org/wiki?curid=305721" title="പദ്മാവതി ബന്ദോപാദ്ധ്യായ്">
പദ്മാവതി ബന്ദോപാദ്ധ്യായ്

ഇന്ത്യൻ വ്യാമസേനയിൽ എയർ മാർഷൽ പദവിയിൽ എത്തിയ ആദ്യ വനിതയാണ് പദ്മാവതി ബന്ദോപാദ്ധ്യായ് ആംഗലേയം:"Padmavathy Bandopadhyay". ഇന്ത്യൻ സായുധസേനാവിഭാഗത്തി ഉന്നത പദവിയിലെത്തുന്ന രണ്ടാമത്തെ വനിതയുമാണ്. ആന്ധ്രാപ്രദേശിലെ തിരുപ്പതിയിൽ 1944 നവംബർ 4-നാണ് ജനിച്ചത്. ദില്ലിയിലെ കോളേജ് വിദ്യാഭ്യാസത്തിനു ശേഷം 1968- ഇന്ത്യൻ വ്യോമസേനയിൽ അംഗമായി. 1971-ല്ലെ ഇന്തോ-പാക് യുദ്ധത്തിൽ നൽകിയ പ്രവർത്തനങ്ങൾക്ക് വിഷിഷ്ടസേവാ മെഡൽ ലഭിച്ചിട്ടുണ്ട്.


</doc>
<doc id="305723" url="https://ml.wikipedia.org/wiki?curid=305723" title="പുനീതാ അറോറ">
പുനീതാ അറോറ

ഇന്ത്യൻ സായുധസേനയിൽ ഏറ്റവും ഉയർന്ന രണ്ടാമത്തെ പദവിയിലെത്തുന്ന ആദ്യവനിതയും ഇന്ത്യൻ നാവികസേനയിലെ വൈസ് അഡ്മിറൽ പദവിയിലെത്തുന്ന ആദ്യ വനിതയുമാണ് പുനീതാ അറോറ. ആംഗലേയം:"Punita Arora". ലാഹോറിലെ പഞ്ചാബ് പ്രവിശ്യയിൽ ജനിച്ച ഇവർ ഇന്ത്യാ-പാക് വിഭജനത്തോടെ ഇന്ത്യയിൽ എത്തുകയും വിദ്യാഭ്യാസത്തിനുശേഷം 1963-ൽ പൂനയിൽ ആർമ്ഡ് ഫോഴ്സ് മെഡിക്കൽ കോളേജിൽ ചേർന്നു. 1968-ൽ നാവികസേനയി അംഗമായി. വിശിഷ്ടസേവാ മെഡ, സേനാമെഡൽ എന്നിവ ലഭിച്ചിട്ടുണ്ട്.


</doc>
<doc id="305726" url="https://ml.wikipedia.org/wiki?curid=305726" title="സിക്കന്ദർ (2009-ലെ ചലച്ചിത്രം)">
സിക്കന്ദർ (2009-ലെ ചലച്ചിത്രം)

ജമ്മു-കാശ്മീരിലെ തീവ്രവാദത്തെ പ്രമേയമാക്കി നിർമ്മിച്ച ഒരു ബോളിവുഡ് ചലച്ചിത്രമാണ് സിക്കന്ദർ (Hindi: , Urdu: ).


</doc>
<doc id="305728" url="https://ml.wikipedia.org/wiki?curid=305728" title="ഉമാ ചക്രവർത്തി">
ഉമാ ചക്രവർത്തി

ഇന്ത്യയിലെ സ്ത്രീപക്ഷ ചരിത്രകാരികളിലൊരാളാണ് ഡോ. ഉമാ ചക്രവർത്തി. ഡൽഹി വനിതാ സർവ്വകലാശാലയിൽ (യൂണിവേഴ്സിറ്റി കോളേഡ് ഫോർ വിമൻ, ഡൽഹി) മിറാൻഡ ഹൗസിൽ അദ്ധ്യാപികയായിരുന്ന അവർ ബുദ്ധിസം, ആദ്യകാല ഇന്ത്യയുടെ ചരിത്രം, തുടങ്ങിയ വിഷയങ്ങളിലും സമകാലിക വിഷയങ്ങളിലും ശ്രദ്ധേയമായ രചനകൾ നടത്തിയിട്ടുണ്ട്.

വനിതാ സർവ്വകലാശാലയിലെ 1966 മുതൽ 1998 വരെയുള്ള അദ്ധ്യാപനവൃത്തിക്കുശേഷം ഉമ ഇപ്പോൾ, "ഇന്റർനാഷണൽ ഫെഡറേഷൻ ഫോർ റിസർച്ച് ഇൻ വിമൻസ് ഹിസ്റ്ററി" എന്ന അന്താരാഷ്ട്ര സംഘടനയുടെ ബോർഡ് അംഗവും വൈസ് പ്രസിഡന്റുമായി പ്രവർത്തിക്കുന്നു. 1970 മുതൽ വനിതാ മുന്നേറ്റങ്ങളുമായി അവർ ഒത്തൊരുമിച്ച് പ്രവർത്തിച്ചുവരുകയാണ്. ഇതിന്റെ ഭാഗമായി അനവധി വസ്തുതാന്വേഷണ സംഘങ്ങളിൽ അംഗമായിരുന്നുകൊണ്ട് ഭരണകൂട അടിച്ചമർത്തലുകൾ, വനിതകൾക്കെതിരായ അതിക്രമങ്ങൾ, മനുഷ്യാവകാശ നിഷേധങ്ങൾ തുടങ്ങിയവയെക്കുറിച്ച് പഠനം നടത്തിയിട്ടുണ്ട്. "ഗുജറാത്ത് നീതിക്കായുള്ള അന്തർദ്ദേശീയ ട്രൈബ്യൂണലിന്റെ" അംഗമായും പ്രവർത്തിച്ചു. 


</doc>
<doc id="305734" url="https://ml.wikipedia.org/wiki?curid=305734" title="ഘനത്വം">
ഘനത്വം

ഒരു പദാർത്ഥത്തിന്റെ യൂണിറ്റ് വ്യാപ്തത്തിലുള്ള പിണ്ഡത്തിന്റെ പേരാണ് ഘനത്വം. ഘനത്വത്തിനെ കൂടുതൽ കൃത്യമായി വ്യാപ്തപിണ്ഡഘനത്വം എന്ന് പറയാം. സാധാരണയായി ഗ്രീക്ക് അക്ഷരം റോ ρ ഉപയോഗിച്ചാണ് സൂപിപ്പിക്കുന്നത്. കണക്കുകൂട്ടലിനായി ഘനത്വം എന്നതിനെ പിണ്ഡത്തിനെ വ്യാപ്തം കൊണ്ട് ഹരിച്ചാൽ കിട്ടുന്ന സംഖ്യയായി കണക്കാക്കാം.
ഇവിടെ ρ എന്നത് ഘനത്വവും mഎന്നത് പിണ്ഡവും V വ്യാപ്തവുമാണ്. ചിലസമയങ്ങളിൽ (ഉദാഹരണത്തിന് അമേരിക്കൻ എണ്ണ വാതകമേഖലയിൽ ) ഘനത്വം എന്നത് ഒരു യൂണിറ്റ് വ്യാപ്തത്തലുള്ള ഭാരത്തിന് തുല്യമായി കണക്കാക്കാം. എന്നാൽ ശാസ്ത്രീയമായി ഇതിനെ സ്പെസിഫിക്ക് ഭാരം എന്നുപറയുന്നു.


</doc>
<doc id="305738" url="https://ml.wikipedia.org/wiki?curid=305738" title="അന്ന അറ്റ്‌കിൻസ്">
അന്ന അറ്റ്‌കിൻസ്

അന്ന അറ്റ്‌കിൻസ് ( 16 മാർച്ച്‌ 1799 – 9 ജൂൺ 1871 ) ഇംഗ്ലീഷ്കാരിയായ സസ്യശാസ്ത്രജ്ഞയും ഫോട്ടോഗ്രാഫറും ആയിരുന്നു. ഫോട്ടോഗ്രാഫിക് ചിത്രങ്ങൾ ഉൾപ്പെടുന്ന പുസ്തകങ്ങൾ പ്രസിദ്ധീകരിച്ച ആദ്യ വ്യക്തിയാണ് അന്ന അറ്റ്‌കിൻസ്. ചില തെളിവുകൾ അനുസരിച്ചു ആദ്യമായി ഫോട്ടോഗ്രാഫുകൾ എടുത്ത വനിത എന്ന ബഹുമതിയും ഇവർക്ക് ലഭിക്കുന്നു.

ഇംഗ്ലണ്ടിൽ കെന്റ് നു സമീപം ടോൺബ്രിജ് എന്ന സ്ഥലത്താണ് ഇവർ ജനിച്ചത്(1799) . ഇവരുടെ അമ്മ 1800 ൽ തന്നെ മരണമടഞ്ഞു. അന്ന പിതാവായ ജോൺ ജോർജ്ജ് ചിൽഡ്രൻ ന്റെ സംരക്ഷണയിലാണ് വളർന്നത്. വ്യത്യസ്തമായ ശാസ്ത്ര അഭിരുചികൾ ഉണ്ടായിരുന്ന ജോൺ ജോർജ്ജിന്റെ ബഹുമാനാർഥം ചിൽഡ്രനൈറ്റ്, ചിൽഡ്രൻസ് പൈത്തൻ എന്നീ ധാതുകൾ അറിയപ്പെടുന്നു. ആ കാലത്തു സ്ത്രീകൾക്ക് പൊതുവേ ലഭിച്ചിരുന്നതിലും ഉയർന്ന ശാസ്ത്ര വിദ്യാഭ്യാസം അന്നയ്ക്ക് ലഭിച്ചിരുന്നു.." 1823 ജോൺ ജോർജ്ജ് ചിൽഡ്രൻ വിവർത്തനം ചെയ്ത Lamarck's Genera of Shells എന്ന പുസ്തകത്തിൽ അന്നയുടെ ചിത്രവേലകൾ ഉണ്ടായിരുന്നു.

1825 ൽ പെല്ലി അറ്റ്‌കിൻസ്നെ വിവാഹം ചെയ്ത അന്ന ഹാൾസ്റ്റീഡ പ്ലേ സിൽ താമസിച്ചു. അവിടെ വച്ചാണ് സസ്യശാസ്ത്രം കൂടുതലായി പഠിക്കാൻ തുടങ്ങിയത് ആ സമയത്താണ് ഉണങ്ങിയ ചെടികളെ ശേഖരിക്കുവാനും പിന്നീട് അവയുടെ ഫോറ്റൊഗ്രാംസ് നിർമ്മിക്കുവാനും തുടങ്ങി.

അന്നയുടെ 216-ാം മത് ജന്മദിനത്തോട് അനുബന്ധിച്ച്, പ്രമുഖ ഇന്റർനെറ്റ് സെർച്ച് എഞ്ചിനായ ഗൂഗിൾ അവരുടെ ബഹുമാനാർത്ഥം 16 മാർച്ച് 2015 നു ഡൂഡിൽ പുറത്തിറക്കി.


</doc>
<doc id="305744" url="https://ml.wikipedia.org/wiki?curid=305744" title="നാരായൺ ദേശായി">
നാരായൺ ദേശായി

ഗാന്ധിജിയുടെ സെക്രട്ടറിയും എഴുത്തുകാരനുമായിരുന്നു നാരായൺ ദേശായി. ഗുജറാത്ത് വിദ്യാപീഠത്തിന്റെ മുൻ ചാൻസലറായിരുന്നു. രാജ്യമെമ്പാടും സഞ്ചരിച്ച് 'ഗാന്ധികഥ' പറച്ചിൽ വഴി ഗാന്ധിജിയെ പുതിയതലമുറയ്ക്ക് കൂടുതൽ പരിചിതനാക്കി. യുദ്ധവിരുദ്ധപ്രസ്ഥാനമായ വാർ റെസിസ്റ്റേഴ്‌സ് ഇന്റർനാഷണലിന്റെ അധ്യക്ഷനായിരുന്നു. ഗാന്ധിജിയുടെ ജീവിതവും തത്ത്വചിന്തയും കൃതികളും ആധാരമാക്കി രചിച്ച കൃതിക്ക് ഭാരതീയ ജ്ഞാനപീഠസമിതി നൽകുന്ന മൂർത്തിദേവി പുരസ്‌കാരം 2004 ൽ ലഭിച്ചു.
1924 ഡിസംബർ 24-ന് ഗുജറാത്തിലെ വൽസാഡിൽ ജനിച്ചു. മഹാത്മാഗാന്ധിയുടെ പ്രൈവറ്റ് സെക്രട്ടറിയും ജീവചരിത്രകാരനുമായ മഹാദേവ് ദേശായിയുടെ മകനാണ്. അഹമ്മദാബാദിലെ സബർമതി ആശ്രമത്തിലും വാർധയിലെ സേവാഗ്രാമിലുമായിരുന്നു ബാല്യം. 1942 ആഗസ്ത് 15-ന് മഹാദേവ് ദേശായി അന്തരിച്ചപ്പോൾ ഗാന്ധിജിയുടെ സെക്രട്ടറിയായി. വിനോബഭാവെയുടെ ഭൂദാനപ്രസ്ഥാനത്തിനു വേണ്ടി ഗുജറാത്തിലങ്ങോളമിങ്ങോളം കാൽനടയായി സഞ്ചരിച്ചു. ഭൂദാനപ്രസ്ഥാനത്തിന്റെ മുഖപത്രമായ 'ഭൂമിപുത്ര' സ്ഥാപിച്ചു. 1959 വരെ അതിന്റെ പത്രാധിപരുമായിരുന്നു. വിനോബഭാവെ സ്ഥാപിക്കുകയും ജയപ്രകാശ് നാരായൺ നയിക്കുകയുംചെയ്ത അഖിലഭാരതീയ ശാന്തിസേനാമണ്ഡലിന്റെ പ്രവർത്തകനായിരുന്നു. ജയപ്രകാശ് നാരായണനുമായി അടുത്ത ബന്ധം പുലർത്തിയിരുന്ന ദേശായി, അടിയന്തരാവസ്ഥക്കെതിരെയുള്ള കാമ്പയിനുകളിൽ സജീവമായി. സംഘർഷങ്ങൾക്ക് അഹിംസാമാർഗ്ഗത്തിലൂടെ പരിഹാരംകാണാൻ ശ്രമിക്കുന്ന അന്താരാഷ്ട്രപ്രസ്ഥാനമായ പീസ് ബ്രിഗേഡ്‌സ് ഇന്റർനാഷണലിന്റെ സ്ഥാപനത്തിൽ പങ്കുവഹിച്ചു.



</doc>
<doc id="305745" url="https://ml.wikipedia.org/wiki?curid=305745" title="ചൂണ്ടൽ">
ചൂണ്ടൽ

കേരളത്തിലെ തൃശ്ശൂർ ജില്ലയിലെ ഒരു ഗ്രാമമാണ് ചൂണ്ടൽ. ചൂണ്ടൽ ഗ്രാമപഞ്ചായത്തിന്റെ ഭാഗമാണിത്. തൃശ്ശൂർ-കുറ്റിപ്പുറം സംസ്ഥാനപാതയിൽ തൃശ്ശൂരിൽ നിന്ന് 20 കിലോമീറ്റർ വടക്കുപടിഞ്ഞാറുമാറിയാണ് ചൂണ്ടൽ ഗ്രാമം സ്ഥിതിചെയ്യുന്നത്. കുന്നംകുളം, ഗുരുവായൂർ, ചാവക്കാട് എന്നീ പട്ടണങ്ങൾ ചൂണ്ടലിന്റെ സമീപസ്ഥലങ്ങളാണ്. 

ഒരു സമതലപ്രദേശമായ ചൂണ്ടലിൽ പ്രധാന കൃഷികൾ നെല്ല്, തെങ്ങ്, വാഴ തുടങ്ങിയവയാണ്. സംസ്ഥാനപാതയുടെ ഇരുവശവുമുള്ള മനോഹരമായ നെൽപ്പാടങ്ങൾ കണ്ണഞ്ചിപ്പിക്കുന്ന കാഴ്ചയാണ്. 


</doc>
<doc id="305751" url="https://ml.wikipedia.org/wiki?curid=305751" title="ചെറിയ കൊച്ചുണ്ണിത്തമ്പുരാൻ">
ചെറിയ കൊച്ചുണ്ണിത്തമ്പുരാൻ

കൊടുങ്ങല്ലൂർ ഗുരുകുലത്തിലെ പ്രശസ്തപണ്ഡിതനും കവി സാർവ്വഭൗമൻ എന്ന ബഹുമതിപ്പേരും നേടിയ വ്യക്തിയാണ് ചെറിയ കൊച്ചുണ്ണിത്തമ്പുരാൻ. (1858 മാർച്ച് 29 - 1926 ജൂലൈ 26) മലയാളത്തിൽ മുപ്പതോളം കൃതികൾ രച്ചിച്ചിട്ടുണ്ട്.

പൂരാടത്തു മനയ്ക്കൽ ഗംഗാധരൻ നമ്പൂതിരിയുടേയും ഇക്കാവുത്തമ്പുരാട്ടിയുടെയും മകനായി 1858 മാർച്ച് 29-നു ജനിച്ചു. ബാലപാഠങ്ങൾ അഭ്യസിച്ച ശേഷം ഗോദവർമ്മ, രാമവർമ്മ എന്നീ അമ്മാവന്മാരിൽ നിന്നും വ്യാകരണം, കാവ്യനാടകാലങ്കാരാദികൾ, ജ്യോതിഷം, വൈദ്യം, വേദാന്തം എന്നിവ പഠിച്ചു. കൊച്ചിരാജാവിന്റെ സുഹൃത്തായിരുന്നു കൊച്ചുണ്ണിത്തമ്പുരാൻ. സാഹിത്യവും വൈദ്യവുമായി ജീവിതത്തിൽ ഏറിയ പങ്കും തമ്പുരാൻ കൊടുങ്ങല്ലൂരിൽത്തന്നെ കഴിച്ചുകൂട്ടി. സുഹൃത്തായിരുന്ന കാത്തുള്ളി അച്ച്യുതമേനോന്റെ സഹോദരി ജാനകി അമ്മയെ 1858-ൽ വിവാഹം ചെയ്തു. 1926 ജൂലൈ 26-ന് ഹൃദ്രോഗം മൂലം മരിച്ചു.

സ്ഥൂലവും ഉപരിപ്ലവുമാണ് ഇദ്ദേഹത്തിന്റെ രചന. സോമതിലകം ഭാണം ആദ്യകാല രചനയാണ്. വളരെക്കുറച്ച് ഭാണങ്ങൾ മാത്രമേ മലയാളത്തിൽ തമ്പുരാൻ രചിച്ചിട്ടുള്ളൂ. തൊണ്ണൂറ്റിയൊമ്പതിലെ വെള്ളപ്പൊക്കത്തെക്കുറിച്ചെഴുതിയ നീണ്ട പദ്യമാണ് "അതിവാതവർഷം". ഇദ്ദേഹം രചിച്ച കാല്യാണിനാടകമാണ് ആദ്യത്തെ സ്വതന്ത്ര നാടകം.
അദ്ദേഹത്തിന്റെ കൃതികൾ താഴെ കൊടുത്തിരിക്കുന്നവയാണ്.


</doc>
<doc id="305754" url="https://ml.wikipedia.org/wiki?curid=305754" title="പൊതുമണ്ഡലം">
പൊതുമണ്ഡലം

തുറന്ന് ചർച്ച ചെയ്യാനും സാമൂഹികപ്രശ്നങ്ങളെ തിരിച്ചറിയാനും വ്യക്തികൾക്ക് ഒത്തുചേരാവുന്ന ഇടത്തെയോ മേഖലയേയോ ആണു പൊതുമണ്ഡലം (public sphere) എന്നതുകൊണ്ട് സൂചിപ്പിക്കുന്നത്. "ആധുനിക സമൂഹത്തിൽ പരസ്പരമുള്ള സംസാരത്തിലൂടെ രാഷ്ട്രീയമായ പങ്കാളിത്തം സാധ്യമാക്കുന്ന അരങ്ങ്" എന്നാണ് നാൻസി ഫ്രെയ്സർ പൊതുമണ്ഡലത്തെ നിർവചിക്കുന്നത്. പൊതുജനാഭിപ്രായം (public opinion) രൂപപ്പെടുത്തുന്നതിൽ പൊതുമണ്ഡലം ഒരു പ്രധാന പങ്ക് വഹിക്കുന്നു. സ്വകാര്യമണ്ഡലം (the private), പൗരസമൂഹം (civil society), ഭരണകൂടം (state) എന്നിവയുമായി ബന്ധപ്പെട്ടിരിക്കുന്നു പൊതുമണ്ഡലം എന്ന ആശയം. ആധുനികതക്ക് മുൻപ് 'പൊതു' എന്നു വിശേഷിപ്പിക്കാവുന്ന ഇടം രാജാധികാരത്തിന്റെ ചിഹ്നങ്ങളുമായി ബന്ധപ്പെട്ടതായിരുന്നു. എന്നാൽ ആധുനിക സമൂഹത്തിൽ പൊതുഇടം ഭരണകൂടവുമായി വിമർശനാത്മകമായ ബന്ധമാണ് പുലർത്തുന്നത്. അതായത്, പൊതുമണ്ഡലത്തിലെ ചർച്ചകൾ ഭരണകൂടത്തിന്റെ നയങ്ങൾക്കെതിരേ വിമർശനാത്മകമായ സമീപനം സ്വീകരിക്കുകയും, രാഷ്ട്രീയമായ നീക്കങ്ങൾക്ക് സാധ്യത തുറക്കുകയും ചെയ്യാം. പൊതുമണ്ഡലം സമ്പദ്വ്യവ്സ്ഥയിൽ (economy) നിന്നും വ്യത്യസ്തമാണ്. സാമ്പത്തികമായ കൈമാറ്റമാണ് സമ്പദ്വ്യവസ്ഥയിൽ സംഭവിക്കുന്നതെങ്കിൽ പൊതുമണ്ഡലം പൊതുതാല്പര്യങ്ങളുടെയും പൊതുവിഷയങ്ങളുടേയും വ്യാവഹാരികമായ വിനിമയത്തെയാണ് കുറിക്കുന്നത്.

എപ്പോഴാണ് ഒരു വസ്തുവോ സംഭവമോ 'പൊതു'വായിത്തീരുന്നത്? ഹേബർമാസിന്റെ അഭിപ്രായത്തിൽ സാർവത്രികമായ പ്രവേശനവും ലഭ്യതയുമാണ് 'പൊതു' എന്നതുകൊണ്ട് ഉദ്ദേശിക്കുന്നത്. പൊതുജനാരോഗ്യം, പൊതുവിദ്യാഭ്യാസം, പൊതുമുതൽ തുടങ്ങിയ പദങ്ങളിൽ ഇത്തരത്തിലുള്ള സാർവത്രികമായ പ്രവേശനവും ലഭ്യതയുമാണ് സൂചിപ്പിക്കപ്പെടുന്നത്. ഈ അർഥത്തിൽ 'പൊതു' (common) എന്ന പദം സ്വകാര്യത (the private) എന്ന ആശയത്തെ ആശ്രയിച്ചും, എന്നാൽ അതിനു വിരുദ്ധവുമായിരിക്കുന്നു. സ്വകാര്യവ്യക്തികൾ പൊതുമണ്ഡലത്തിൽ ഒത്തുചേരുന്നത് പൊതുവായ താല്പര്യങ്ങൾ ചർച്ച ചെയ്യാനാണ്. അതിനാൽ തന്നെ പൊതുമണ്ഡലത്തിന് വിമർശനാത്മക സ്വഭാവം കൈവരുന്നു. ഹേബർമാസിന്റെ അഭിപ്രായത്തിൽ പൊതുമണ്ഡലത്തിനുള്ള ഉപാധികൾ/ലക്ഷ്യങ്ങൾ താഴെ പറയുന്നവയാണ്:

പൊതുമണ്ഡലത്തെക്കുറിച്ചുണ്ടായിട്ടുള്ള ഏറ്റവും ശ്രദ്ധേയമായ പഠനം ഹേബർമാസിന്റെ "പൊതുമണ്ഡലത്തിന്റെ ഘടനാപരിണാമമാണ്" (The Structural Transformation of the Public Sphere: An Inquiry into a Category of Bourgeois Society). ആധുനിക മുതലാളിത്ത സമൂഹത്തിൽ രൂപപ്പെടുന്ന ബൂർഷ്വാ പൊതുമണ്ഡലത്തെക്കുറിച്ചാണ് ഈ പുസ്തകത്തിൽ പ്രദിപാദിക്കുന്നത്. സാമൂഹികമായ സ്ഥലങ്ങളേയോ, സാമൂഹികോദ്ദ്യേശ്യങ്ങളുടെ പ്രകടനത്തേയൊ വിതരണത്തേയോ, സാമൂഹികപ്രക്രിയകളിലൂടെ രൂപപ്പെടുന്ന കൂട്ടായ്മകളേയോ സൂചിപ്പിക്കാൻ ഈ വാക്ക് ഹേബർമാസ് ഉപയോഗിക്കുന്നു.
ആധുനിക യൂറോപ്പിലെ ബൂർഷ്വാ പൊതുമണ്ഡലത്തിന്റെ ആവിർഭാവത്തെയും തിരോധാനത്തെയും കുറിച്ചുള്ള സാമൂഹ്യ-ചരിത്രപരമായ വിവരണമാണ് ഹേബർമാസിന്റെു പഠനത്തിലൂടെ നമുക്ക് ലഭിക്കുന്നത്. ചരിത്രപരമായ കാരണങ്ങളാൽ യൂറോപ്പിൽ ഒരു പൗരസമൂഹം രൂപപ്പെടുകയും, പുതിയ അറിവുകളുടെ പ്രചാരണത്തിനായും വ്യാപാരാവശ്യങ്ങൾക്കും സാമൂഹികമായി എല്ലാവർക്കും ഒത്തൊരുമിക്കനുള്ള ഇടങ്ങൾ ആവശ്യമായി വരികയും ചെയ്തപ്പോഴാണ് പൊതുമണ്ഡലം രൂപപ്പെടുന്നത്. കോഫീ ഹൗസുകൾ, തിയറ്ററുകൾ, അച്ചടിമാധ്യമങ്ങൾ തുടങ്ങിയവ ഇത്തരത്തിൽ പൊതുമണ്ഡലത്തിന്റെ രൂപീകരണത്തിൽ സഹായകമായി. ഹേബർമാസിന്റെ അഭിപ്രായത്തിൽ സാമൂഹികമായി കൽപ്പിക്കപ്പെട്ടിട്ടുള്ള പദവി, സാമ്പത്തികാവസ്ഥ, ലിംഗഭേദം തുടങ്ങിയവയൊന്നും തന്നെ ഇത്തരം സ്ഥലങ്ങളിലേക്കുള്ള പ്രവേശനത്തെ ബാധിക്കുന്നില്ല. മാത്രമല്ല, എല്ലാ പൗരന്മാരെയും ബാധിക്കുന്ന വിഷയങ്ങളാണ് പൊതുമണ്ഡലത്തിൽ വിമർശനാത്മകമായും യുക്തിസഹമായും ചർച്ച ചെയ്യപ്പെടുന്നത്. ബൂർഷ്വാ പൊതുമണ്ഡലം അതിന്റെ ആവിർഭാവകാലത്ത് ഈ സവിശേഷമാനദണ്ഡങ്ങളെല്ലാം പാലിച്ചുകൊണ്ടുള്ളതായിരുന്നു. എന്നാൽ മുതലാളിത്തത്തിന്റെ വികാസത്തോടുകൂടി പൊതുമണ്ഡലത്തിന്റെ വിമർശനാത്മക സ്വഭാവം നഷ്ടപ്പെടുകയും ജനകീയാഭിപ്രായം തന്നെ മുതലാളിത്തത്തിന്റെ സാമ്പത്തിക താല്പര്യങ്ങളാൽ നിർണയിക്കപ്പെടുന്ന അവസ്ഥയും വന്നു ചേർന്നു. ഈ പരിവർത്തനമാണ് ഹേബർമാസ് തന്റെ പുസ്തകത്തിൽ വിവരിക്കുന്നത്.

ഹേബർമാസിന്റെ "പൊതുമണ്ഡലത്തിന്റെ ഘടനാപരിണാമം" ഏറെ വിമർശനങ്ങൾക്കും വിധേയമായിട്ടുണ്ട്. "പൊതുമണ്ഡലത്തെ പുനർചിന്തിക്കുമ്പോൾ" (Rethinking the Public Sphere: A Contribution to the Critique of Actually Existing Democracy) എന്ന പുസ്തകത്തിൽ നാൻസി ഫ്രെയ്സർ ഈ പരികല്പനയെ സ്ത്രീപക്ഷത്ത് നിന്നും വായിക്കുകയും വിമർശനങ്ങൾ ഉന്നയിക്കുകയും ചെയ്യുന്നു. സാർവത്രികമായ പ്രവേശനം അവകാശപ്പെടുന്ന പൊതുമണ്ഡലം വളരെ പ്രധാനപ്പെട്ട ചില ബഹിഷ്കരണങ്ങളാൽ നിർമിതമായിരുന്നുവെന്നതാണ് ഫ്രെയ്സറുടെ പ്രധാന വാദം. സ്ത്രീകൾക്കോ മറ്റ് അന്യവൽക്കരിക്കപ്പെട്ട ജനവിഭാഗങ്ങൾക്കോ ഒരിക്കലും പൊതുമണ്ഡലത്തിന്റെ ഭാഗമാകാൻ കഴിഞ്ഞിരുന്നില്ല. സമൂഹിക പദവിയെയോ അസമത്വങ്ങളെയോ താൽക്കലികമായി മാറ്റിനിർത്താൻ മാത്രമേ പൊതുമണ്ഡലത്തിലെ വ്യവഹാരങ്ങൾക്ക് കഴിഞ്ഞിരുന്നുള്ളൂ. ഇത്തരത്തിലുള്ള ഒഴിവാക്കലുകളാവട്ടെ പലപ്പോഴും അധീശവിഭാഗങ്ങളുടെ താല്പര്യസംരക്ഷണത്തിനാണ് ഉപയോഗിക്കപ്പെട്ടത്. ഈ വിമർശനങ്ങൾക്ക് പുറമേ, ഹേബർമാസ് അവകാശപ്പെടുന്ന തരത്തിൽ "പൊതു വിഷയം" രൂപപ്പെടാൻ യുക്തിസഹമായ ഒരു വഴിയല്ല മറിച്ച്, വ്യത്യസ്ത കൂട്ടായ്മകൾ വിവിധങ്ങളായ കാരണങ്ങളുന്നയിക്കാമെന്നും ഫ്രെയ്സർ അവകാശപ്പെടുന്നു.


</doc>
<doc id="305761" url="https://ml.wikipedia.org/wiki?curid=305761" title="സിനിമാരൂപങ്ങൾ">
സിനിമാരൂപങ്ങൾ

സിനിമകളുടെ കഥാഖ്യാനരീതികളിലുള്ള സാമാന്യതകളെ തരംതിരിച്ച് പഠിക്കുന്ന പ്രക്രിയ ആണ് സിനിമാരൂപങ്ങൾ. സിനിമാരൂപങ്ങൾ ഏറ്റവും പ്രകടമായി കാണാവുന്ന വേദികളാണു അവാർഡുദാന ചടങുകൾ. വ്യത്യസ്ത സിനിമാവ്യവസായങളിൽ നിലനിൽക്കുന്ന സിനിമാരൂപങളെ ഈ ചടങുകൾ ആദരിക്കുകയും അതു മൂലം സ്ഥാപിക്കുകയും ചെയ്യുന്നു.
ഹോളിവുഡ് സിനിമയിൽ പൊതുവായി കാണുന്ന ചില സിനിമാരൂപങ്ങളാണ് വെസ്റ്റേൺ, മ്യൂസിക്കൽ, ആക്ഷൻ, ക്രൈം, റൊമാൻസ് മുതലായവ.

ഹോളിവുഡ് സിനിമയിൽ നിന്നും വ്യത്യസ്തമായി ഇന്ത്യൻ സിനിമയിൽ കൂടുതലായും മിസ്രസിനിമാരൂപങളാണു കാണാറുള്ളത്. ഒരു സിനിമയിൽ തന്നെ സംഗീതവും റൊമാൻസും ആക്ഷനും ഒരുമിക്കുന്ന ഒരു പ്രക്രിയയാണു ഇവിടെ കാണുവാൻ കഴിയുന്നത്. 
പ്രാദേശിക സിനിമ എന്ന നിലയിൽ മലയാള സിനിമയ്ക്ക് പല പ്രത്യേകതകളും കാണാവുന്നതാണു. ഇന്ത്യൻ സിനിമയിൽ ഉള്ളതുപോലെ മിസ്രസിനിമാരൂപങളാണു ഇവിടെയും കാണാൻ കഴിയുന്നത്. എന്നിരുന്നാലും കലാസിനിമ, മധ്യവർത്തിസിനിമ, വാണിജ്യസിനിമ എന്നിങ്ങനെയുള്ള വ്യക്തമായ വേർതിരിവുകളും മലയാള സിനിമയിൽ കാണാവുന്നതാണു.


</doc>
<doc id="305762" url="https://ml.wikipedia.org/wiki?curid=305762" title="ഗോപാലകൃഷ്ണ ഗോഖലേ സ്കൂൾ">
ഗോപാലകൃഷ്ണ ഗോഖലേ സ്കൂൾ

ഹരിജന വിഭാഗക്കാരെ സമൂഹത്തിന്റെ മുഖ്യധാരയിലേക്കു് കൊണ്ടവരുവരാനുള്ള പ്രവർത്തനങ്ങളുടെ ഭാഗമായി കെ. കേളപ്പൻ മൂടാടി ഗ്രാമപഞ്ചായത്തിൽ ഒരു വിദ്യാലയം തുടങ്ങുകയുണ്ടായി. ഗാന്ധിജി വിഭാവനം ചെയ്ത തൊഴിലധി‍ഷ്ഠിത വിദ്യാഭ്യാസം അക്ഷരാർത്ഥത്തിൽ നടപ്പിലാക്കിയ വിദ്യാലയമായിരുന്നു ഇത്. കേരളത്തിലെ നവോത്ഥാന പ്രവർത്തനങ്ങളിൽ എടുത്തുപറയാവുന്ന ഒരേടായിരുന്നു ഈ വിദ്യാലയം. 1925 -ൽ ആയിരുന്നു വിദ്യാലയം സ്ഥാപിതമായത്. പിന്നീട് ഇന്ത്യൻ സ്വാതന്ത്ര്യ സമരപ്രവർത്തകനായ ഗോപാല കൃഷ്ണ ഗോഖലേ കേരള സന്ദർശനത്തിന് വന്നപ്പോൾ വിദ്യലയത്തെക്കുറിച്ച് അറിയുകയും ഇവിടെ സന്ദർശിക്കുകയും ചെയ്തു. അദ്ദേഹത്തിനോടുള്ള ബഹുമാനപുരസ്കരം പിന്നീട് വിദ്യാലയം ഗോപാലകൃഷ്ണ ഗോഖലേ സ്കൂൾ എന്നു് നാമകരണം ചെയ്തു. അതോടൊപ്പംതന്നെ ആ ചെറിയഗ്രാമത്തിനു് ഗോപാപുരം എന്ന് പേരുവരികയും ചെയ്തു. ഹരിജന വിദ്യാർത്ഥികൾക്ക് താമസിച്ച് പഠിക്കുവാനും പലതരം കൃഷികളിലേർപ്പെടാനും സൌകര്യമുണ്ടായിരുന്നു. മലബാറിലെ നവോത്ഥാന പ്രവർത്തനങ്ങളിൽ ഗോഖലേ സ്കൂളിനു് വലിയ പങ്കുണ്ട്. കേളപ്പജിയ്ക്ക് സ്കൂൾ ഒറ്റയ്ക്ക് ഏറ്റെടുത്തു നടത്താൻ കഴിയാത്ത സാഹചര്യത്തിൽ ദേവധാർ മലബാർ പുനരുദ്ധാരണ സംഘം വിദ്യാലയം ഏറ്റെടുക്കുകയും , വിദ്യാലയം നല്ലരീതിയിൽ മുന്നോട്ടുകൊണ്ടുപോകുകയും ചെയ്തു. സംഘത്തിന്റെ പ്രവർത്തകരായിരുന്നു വിദ്യാലയത്തിലെ അദ്ധ്യാപകരിൽ ഏറിയവരും.

സദാ സാമൂഹ്യപ്രവർത്തനത്തിലും ന്യൂനപക്ഷ ജാതിയിൽപ്പെട്ട ജനങ്ങൾക്ക് വേണ്ടിയും ഗോപാലകൃഷ്ണ ഗോഖലേ സ്കൂളിലെ അദ്ധ്യാപകർ പ്രവർത്തിച്ചു. പ്രശസ്ത സാഹിത്യകാരനായ തിക്കോടിയൻ ഗോപാലകൃഷ്ണ ഗോഖലെ സ്കൂളിൽ അദ്ധ്യാപകനായി സേവനമനുഷ്ഠിച്ചിരുന്നു.



</doc>
<doc id="305767" url="https://ml.wikipedia.org/wiki?curid=305767" title="ശ്രീ നീലകണ്ഠ സർക്കാർ സംസ്‌കൃത കോളജ്">
ശ്രീ നീലകണ്ഠ സർക്കാർ സംസ്‌കൃത കോളജ്

കേരളത്തിലെ പഴക്കം ചെന്ന കോളേജുകളിലൊന്നാണ് പട്ടാമ്പിയിലെ ശ്രീ നീലകണ്ഠ സർക്കാർ സംസ്‌കൃത കോളജ്. പ്രശസ്ത സംസ്‌കൃതാചാര്യൻ പുന്നശ്ശേരി നീലകണ്ഠശർമ്മയുടെ നാമധേയത്തിലാണു കോളേജ്. പുന്നശേരി നമ്പി 1889 ൽ സ്ഥാപിച്ച സംസ്‌കൃത വിദ്യാലയമാണ് പിൽകാലത്ത് സംസ്‌കൃത കോളേജായത്. ഇപ്പോൾ കോഴിക്കോട് സർവകലാശാലയുടെ കീഴിലുള്ള കോളേജിന് നാക്കിന്റെ ( NAAC)എ ഗ്രേഡ് ലഭിച്ചിട്ടുണ്ട്. 

കുട്ടികൃഷ്ണ മാരാർ, പി. കുഞ്ഞിരാമൻ നായർ, എം.പി. ശങ്കുണ്ണി നായർ, and കെ.പി. നാരായണ പിഷാരടി തുടങ്ങി സാഹിത്യ-സാംസ്‌കാരിക രംഗത്തുള്ള നിരവധി പ്രമുഖർ പട്ടാമ്പി കോളേജിൽ പഠിക്കുകയും പഠിപ്പിക്കുകയും ചെയ്തിട്ടുണ്ട്. 
കോളേജിൽ ആയിരത്തി അഞ്ഞൂറിലധികം വിദ്യാർത്ഥികൾ പഠിക്കുന്നു.


</doc>
<doc id="305773" url="https://ml.wikipedia.org/wiki?curid=305773" title="എം.കെ. വെങ്കിടകൃഷ്ണൻ">
എം.കെ. വെങ്കിടകൃഷ്ണൻ

മുൻ ഐ.എസ്.ആർ.ഒ. ശാസ്ത്രജ്ഞനാണ് എം.കെ. വെങ്കിടകൃഷ്ണൻ. ഇന്ത്യൻ റോക്കറ്റുകൾക്ക് ബഹിരാകാശക്കുതിപ്പിനാവശ്യമായ ഖര ഇന്ധനം നിർമ്മിക്കുന്നത് ഇദ്ദേഹമാണ്. ഇന്ത്യയിൽ ഈ ജോലി ചെയ്യുന്ന ഏക വ്യക്തിയും ഇദ്ദേഹമാണ്. ഇന്ത്യൻ പ്രതിരോധമേഖലയിലും ഇദ്ദേഹത്തിന്റെ ജ്വലനസഹായി ഉപയോഗിക്കുന്നുണ്ട്. 1986-ലാണ് ഇദ്ദേഹത്തിന്റെ ഉടമസ്ഥതയിലുള്ള മുന്നൂർക്കോട്ടുള്ള മപ്പാട്ടുമഠത്തിനു ഐ.എസ്.ആർ.ഒ. ഇന്ധനം നിർമ്മിക്കാനുള്ള അനുമതി നൽകിയത്. ഇന്ത്യയുടെ ചൊവ്വാ പര്യവേഷണ ദൗത്യമായ മംഗൾയാനു 400 കിലോഗ്രാം ക്രോമേറ്റ് ഖര ഇന്ധനം ഇദ്ദേഹമാണ് നിർമ്മിച്ചു നൽകിയത്.

പാലക്കാട് ജില്ലയിലെ ചെർപ്പുളശ്ശേരി സ്വദേശിയാണ് വെങ്കിടകൃഷ്ണൻ. 1964-ൽ രസതന്ത്ര ബിരുദം പൂർത്തിയാക്കി. തുടർന്ന് ഭാഭാ അറ്റോമിക് റിസർച്ച് സെന്ററിൽ ചേർന്നു. ഇവിടെ നിന്നും കോഴ്‌സ് പൂർത്തിയാക്കിയ ശേഷം തിരുവനന്തപുരം തുമ്പ റോക്കറ്റ് വിക്ഷേപണ കേന്ദ്രത്തിൽ ജോലിയിൽ പ്രവേശിച്ചു. 1969 ൽ വിക്രം സാരാഭായ് സ്‌പേസ് സെന്ററിൽ പ്രവേശിച്ചു. വിക്രംസാരാഭായ് സ്‌പേസ് സെന്ററിലെ (വി.എസ്.എസ്.സി.) റോക്കറ്റ് പ്രൊപ്പലന്റ് പ്ലാന്റ് മാനേജരായിരുന്ന ഇദ്ദേഹം 1990-ൽ ഐ.എസ്.ആർ.ഒ.യിൽ നിന്നും സ്വയം വിരമിച്ചു. പിന്നീട് ജന്മഗ്രാമമായ മുന്നൂർക്കോട് വീട്ടുവളപ്പിൽ ചെറിയ ഷെഡ്ഡ് കെട്ടി റോക്കറ്റുകൾക്കുള്ള ഇന്ധനം ഉത്പാദനം ആരംഭിച്ചത്. ഇരുപതിലധികം റോക്കറ്റുകൾക്കാവശ്യമായ ഇന്ധനം ഇദ്ദേഹം നിർമ്മിച്ചു നൽകിയിട്ടുണ്ട്.


</doc>
<doc id="305776" url="https://ml.wikipedia.org/wiki?curid=305776" title="വടകര കൃഷ്ണദാസ്">
വടകര കൃഷ്ണദാസ്

പ്രശസ്ത മാപ്പിളപ്പാട്ട് ഗായകനും സംഗീതസംവിധായകനുമാണ് വടകര കൃഷ്ണദാസ്. കെ.കെ കൃഷ്ണൻ എന്നാണ് യഥാർത്ഥ പേര്. മാപ്പിളപ്പാട്ടുകൾക്ക് പുറമെ നാടകഗാനങ്ങളും ലളിതഗാനങ്ങളും നാടൻ പാട്ടുകളും ഇദ്ദേഹം പാടിയിട്ടുണ്ട്. ഒരു സിനിമയ്ക്കും സംഗീതം പകർന്നിട്ടുണ്ട്. വസന്തയാണ് ജീവിതപങ്കാളി. വാർദ്ധക്യസഹജമായ അസുഖങ്ങൾ മൂലം വടകര താലൂക്ക് ആശുപത്രിയിൽ വച്ച് 2016 സപ്തംബർ 8ന് അന്തരിച്ചു.

=ജീവിതരേഖ=
കെ.കെ കൃഷ്ണൻ എന്ന പേര് കൃഷ്ണദാസ് എന്നാക്കി മാറ്റിയത് സംസ്കൃത പണ്ഡിതൻ കാവിൽ പി. രാമൻ പണിക്കരാണ്. ചെറുശ്ശേരിയുടെ കൃഷ്ണഗാഥ ചിട്ടപ്പെടുത്തിപ്പാടിയതിന്റെ ബഹുമാന സൂചകമായാണിത്. ജന്മദേശത്തിന്റെ പേരുകൂടിച്ചേർത്ത് അത് വടകര കൃഷ്ണദാസ് എന്നായി. അവിഭക്ത കമ്യൂണിസ്റ്റ് പാർട്ടിയുടെ ചെറുതും വലുതുമായ സമ്മേളനങ്ങളിൽ ഒഞ്ചിയം രക്തസാക്ഷികളെക്കുറിച്ചും വിപ്ലവകാരികളെക്കുറിച്ചും കൃഷ്ണദാസിന്റെ ഗാനാലാപനം അവിഭാജ്യഘടകമായിരുന്നു. 

കവി വി.ടി കുമാരൻ മാസ്റ്ററുടെ പ്രേരണയാലാണ് കൃഷ്ണദാസ് സംഗീതം ശാസ്ത്രീയമായി അഭ്യസിക്കുന്നത്. അതിനുശേഷം അദ്ദേഹം ധാരാളം മാപ്പിളപ്പാട്ടുകൾക്കും നാടക ഗാനങ്ങൾക്കും സംഗീതസംവിധാനം നിർവ്വഹിച്ചു. പി.ടി അബ്ദുറഹ്മാന്റെ 'ഓത്തുപള്ളീലന്ന് നമ്മൾ പോയിരുന്ന കാലം' എന്ന ഗാനത്തിന് ആദ്യം സംഗീത നല്കിയത് വടകര കൃഷ്ണദാസാണ്. കണ്ണാടിക്കൂട് [1983] എന്ന സിനിമയിലെ ഗാനങ്ങൾക്കും അദ്ദേഹം സംഗീതം നല്കി.


</doc>
<doc id="305789" url="https://ml.wikipedia.org/wiki?curid=305789" title="മഴുവഞ്ചേരി">
മഴുവഞ്ചേരി

കേരളത്തിലെ തൃശ്ശൂർ ജില്ലയിലെ ഒരു ഗ്രാമമാണ് മഴുവഞ്ചേരി. ചൂണ്ടൽ ഗ്രാമപഞ്ചായത്തിന്റെ ഭാഗമാണിത്.


</doc>
<doc id="305796" url="https://ml.wikipedia.org/wiki?curid=305796" title="ആമി ബാർജർ">
ആമി ബാർജർ

അമേരിക്കൻ ജ്യോതിശാസ്ത്രജ്ഞയായ ആമി ബാർജർ 1971 ജനുവരി 18ന് ജനിച്ചു. ക്വാസാർ, തമോഗർത്തം തുടങ്ങിയ നിരവധി അതിവിദൂരജ്യോതിർവസ്തുക്കൾ ആമി ബാർജർ കണ്ടെത്തിയിട്ടുണ്ട്. ഇപ്പോൾ വിസ്കോൺസിൻ-മാഡിസൻ യൂണിവേഴ്സിറ്റിയിൽ പ്രൊഫസറായി ജോലി ചെയ്യുന്നു.

കിങ്സ് കോളെജിൽ നിന്ന് 1997ൽ PhD ബിരുദം കരസ്ഥമാക്കി. വിദൂര ഗാലക്സികളുടെ രൂപീകരണവും പരിണാമവും സംബന്ധിച്ച പഠനങ്ങളിൽ ഇപ്പോൾ ശ്രദ്ധിച്ചുവരുന്നു. നിരവധി അവാർഡുകളും ഫെല്ലോഷിപ്പുകളും ആമി ബാർജറിനെ തേടിയെത്തിയിട്ടുണ്ട്.


</doc>
<doc id="305800" url="https://ml.wikipedia.org/wiki?curid=305800" title="കണ്ടിയൂർ">
കണ്ടിയൂർ

ആലപ്പുഴ ജില്ലയിൽ മാവേലിക്കരയ്ക്കടുത്താണ് കണ്ടിയൂർ. ഇവിടുത്തെ അതിപുരാതന ക്ഷേത്രമാണ് കണ്ടിയൂർ മഹാദേവക്ഷേത്രം. ഓടനാട് രാജാവിന്റെ തലസ്ഥാനം കണ്ടിയൂരായിരുന്നു.
കണ്ടിയൂർ മഹാദേവക്ഷേത്രവുമായി ബന്ധപ്പെട്ടാണ് പല സ്ഥല നാമ കഥകളും. അതിൽ ഒന്ന് മൃഗണ്ഡു മുനിയെ ബന്ധപ്പെടുത്തിയുള്ളതാണ്. മാർക്കണ്ഡേയ മഹർഷിയുടെ പിതാവായ മൃഗണ്ഡു മുനിയ്ക്ക് കിരാതമൂർത്തിയുടെ ഒരു തേവാര ബിംബം ഒരിക്കൽ കിട്ടുകയുണ്ടായി. അദ്ദേഹം അത് ഭൂമിയിലെ ഉത്തമ സ്ഥലത്തുവെച്ച് നിത്യ പൂജനടത്താൻ ആഗ്രഹിക്കുകയും, ഒടുവിൽ അച്ചൻകോവിലാറിന്റെ തീരത്തെ സുന്ദരദേശം കണ്ട് അദ്ദേഹം ശിവലിംഗം അവിടെ പ്രതിഷ്ഠിച്ചുവെന്നും ഐതിഹ്യം. അദ്ദേഹം കണ്ടതിൽ-നല്ല-ഊർ ആയതിനാൽ സ്ഥലനാമം ലോപിച്ച് കണ്ടിയൂർ ആയി എന്നു വിശ്വസിക്കുന്നു.

രണ്ടാമത്തെ ഐതിഹ്യം ബ്രഹ്മദേവനെ സംബന്ധിച്ചുള്ളതാണ്. കള്ളം പറഞ്ഞ് മഹാവിഷ്ണുവിനോട് മത്സരത്തിൽ ജയിക്കാൻ ശ്രമിച്ച ബ്രഹ്മദേവന്റെ ഒരു തല ശിവപെരുമാൾ തന്റെ ചെറുവിരലിനാൽ മുറിച്ച് ശ്രീകണ്ഠനായി. ഇതു നടന്നത് ഇവിടെ അച്ചൻകോവിലാറിന്റെ തീരത്ത് വെച്ചാണത്രേ. അങ്ങനെ ശ്രീകണ്ഠനെ ബന്ധപ്പെടുത്തി സ്ഥലനാമം ശ്രീകണ്ഠിയൂരും പിന്നീട് കണ്ടിയൂർ എന്നും രൂപാന്തരപ്പെട്ടുവെന്ന് മറ്റൊരു ഐതിഹ്യം. പിന്നീട് അവിടെ വിഷ്ണുവിന്റെ ആറാം അവതാരമായ പരശുരാമനാണ് ഇവിടെ ലിംഗ പ്രതിഷ്ഠ നടത്തിയെന്നാണ് ഐതിഹ്യം..



</doc>
<doc id="305804" url="https://ml.wikipedia.org/wiki?curid=305804" title="ടെറി പ്രാച്ചെറ്റ്">
ടെറി പ്രാച്ചെറ്റ്

ബ്രിട്ടീഷ് സാഹിത്യകാരനായിരുന്നു ടെറി പ്രോച്ചെറ്റ് . 'ഡിസ്‌ക് വേൾഡ്' എന്ന നോവൽ പരമ്പരയിലൂടെ ശ്രദ്ധേയനായി. എട്ട് വർഷമായി മറവിരോഗം ബാധിച്ച് ചികിത്സയിലായിരുന്നു. ചികിത്സയിലിരിക്കയും നോവലെഴുതി. 37 ഭാഷകളിലായി അദ്ദേഹത്തിന്റെ എട്ടു കോടിയോളം പുസ്തകങ്ങൾ വിറ്റഴിക്കപ്പെട്ടു.

1949 ഏപ്രിൽ 28ന് ബ്രിട്ടനിലെ ബീക്കൺസ്ഫീൽഡിൽ ആണ് ജനനം. 22ാം വയസ്സിൽ ആദ്യനോവലായ 'ദ കാർപറ്റ് പീപ്പിൾ' പുറത്തിറങ്ങി. ഫാന്റസി നോവലുകൾ ഉൾപ്പെടെ 70 പുസ്തകങ്ങൾ രചിച്ചിട്ടുണ്ട്. പ്രാദേശിക പത്രപ്രവർത്തകനായിരുന്ന ടെറി, ആദ്യനോവലായ കളർ ഓഫ് മാജിക്ക് 1983-ലാണ് പുറത്തിറങ്ങി ബെസ്റ്റ് സെല്ലറായതോടെ മുഴുവൻ സമയ എഴുത്തുകാരനായി. ഡിസ്‌ക് വേൾഡ് പരമ്പരയിൽപെട്ട നാല്പതോളം കൃതികൾ ടെറി എഴുതിയിട്ടുണ്ട്. പ്രശസ്തിയുടെ പാരമ്യത്തിലെത്തി നിൽക്കുമ്പോൾ, 2007-ൽ ടെറി അൾഷിമേഴ്‌സ് രോഗബാധിതനായി. രോഗബാധിതനായശേഷം സ്​പീച്ച് റെക്കഗ്നിഷൻ സോഫ്റ്റ് വെയറിന്റെയും മറ്റും സഹായത്തോടെ മൂന്ന് പുസ്തകങ്ങളാണ് ഇത്തരത്തിൽ പുറത്തിറക്കി. 2014-ൽ പുറത്തിറങ്ങിയ ദ ലോങ് മാർസ് ആണ് അവസാന രചന.

രോഗബാധിതനായ ശേഷം അദ്ദേഹം രോഗികളുടെ അവകാശങ്ങൾക്കായും പരസഹായത്തോടുകൂടിയുള്ള മരണത്തിന് നിയമാനുമതി ലഭിക്കണമെന്നാവശ്യപ്പെട്ടും നിരവധി പ്രവർത്തനങ്ങൾ നടത്തി. പരസഹായത്തോടെയുള്ള മരണത്തിന് (Assisted death)അനുമതി തേടി ചില ഡോക്യുമെന്റികളും പ്രബന്ധങ്ങളും ടെറി പ്രാച്ചെറ്റ് അവതരിപ്പിച്ചു. 



</doc>
<doc id="305805" url="https://ml.wikipedia.org/wiki?curid=305805" title="ഈഷാ കരുവാഡെ">
ഈഷാ കരുവാഡെ

ഇന്റർനാഷണൽ മാസ്റ്റർ, വനിത ഗ്രാന്റ്മാസ്റ്റർ എന്നീ നേട്ടങ്ങൾ കരസ്ഥമാക്കിയ ഒരു ഇന്ത്യൻ ചെസ്സ് കളിക്കാരിയാണ് ഈഷാ കരുവാഡെ. 


</doc>
<doc id="305807" url="https://ml.wikipedia.org/wiki?curid=305807" title="സ്പുട്നിക്ക് 2">
സ്പുട്നിക്ക് 2

മനുഷ്യ നിർമിതമായ രണ്ടാമത്തെ കൃത്രിമ ഉപഗ്രഹമാണ്‌ സ്പുട്നിക്ക് 2. ബഹിരാകാശത്ത് എത്തിയ ആദ്യ ജീവി എന്ന ബഹുമതിക്കർഹയായ ലൈക്ക എന്ന നായ യാത്ര ചെയ്തത് സ്പുട്നിക്ക് 2 വിലായിരുന്നു.


</doc>
<doc id="305808" url="https://ml.wikipedia.org/wiki?curid=305808" title="എമിലി ബ്രോണ്ടി">
എമിലി ബ്രോണ്ടി

ഇംഗ്ലീഷുകാരിയായ നോവലിസ്റ്റും കവയിത്രിയുമാണ് എമിലി ബ്രോണ്ടി(ബ്രോണ്ടെ)‌ (30 ജൂലൈ 1818 - 19 ഡിസംബർ 1848 ). ബ്രോണ്ടി സഹോദരികൾ എന്ന പേരിൽ പ്രശസ്തരായ മൂന്ന് സഹോദരിമാരിൽ രണ്ടാമത്തെയാളാണ് എമിലി. വതറിംഗ് ഹൈറ്റ്സ് എന്ന ഏക നോവലിന്റെ പേരിലാണ് അവർ അറിയപ്പെടുന്നത്. ആംഗലേയ സാഹിത്യത്തിലെ ഒരു ക്ലാസിക് കൃതിയായി വതറിംഗ് ഹൈറ്റ്സ് പരിഗണിക്കപ്പെടുന്നു. ഇംഗ്ലീഷ് സാഹിത്യത്തിലെ എറ്റവും പ്രസിദ്ധമായ കൃതിയായിട്ടാണ് ഇത് അറിയപ്പെടുന്നത്. ഷാർലറ്റ് ബ്രോണ്ടി, ആനി ബ്രോണ്ടി എന്നീ സഹോദരിമാരും പാട്രിക്ക് ബ്രാൻവെൽ ബ്രോണ്ടി എന്ന ഒരു സഹോദരനും എമിലിക്ക് ഉണ്ടായിരുന്നു. എല്ലിസ് ബെൽ എന്ന തൂലികാനാമവും എമിലി ബ്രോണ്ടി ഉപയോഗിച്ചിരുന്നു.

1818 ജൂലായ് 30-ന് ബ്രിട്ടനിലെ ബോർക്ക്ഷെയറിലെ തോർട്ടണിൽ പാട്രിക്ക് ബ്രോണ്ടെയുടെയും,മേരി ബ്രാൻവെല്ലിന്റെയും ആറ് മക്കളിൽ അഞ്ചാമത്തെ മകളായാണ് എമിലി ജനിച്ചത്.1820-ൽ ഇവരുടെ കുടുംബം ഹാർവോത്തിലേക്ക് താമസം മാറ്റി.ഇവിടെ ഒരു ഗ്രന്ഥശാലയുടെ സംരക്ഷണ ചുമതല പാട്രിക്കിന് ലഭിച്ചു.പുസ്തകങ്ഹളുമായുള്ള സഹവാസത്തിലൂടെ ബ്രോണ്ടെയുടെ സാഹിത്യത്തിലുണ്ടായിരുന്ന അഭിരുചി വർദ്ധിച്ചു. 1838-ൽ ഫാലിഫാക്സിനടുത്തുള്ള ഹിൽഹാളിലെ മിസ് പാച്ചെറ്റ്സ് ലേഡീസ് അക്കാദമിയിലെ അദ്ധ്യാപികയായിരിക്കെ എമിലി ഒരു നോവൽ എഴുതുകയുണ്ടായി.തുടർന്ന് തന്റെ സ്വന്തം സഹോദരിയുമൊന്നിച്ച് സ്വന്തം വീട്ടിൽ തന്നെ ഒരു സ്കൂൾ ആരംഭിച്ചു.എങ്കിലും കുട്ടികളുടെ അഭാവം മൂലം അവർക്ക് ഈ സംരംഭം നിർത്തേണ്ടതായി വന്നു.എന്നാൽ എമിലിയുടെയും സഹോദരങ്ങളുടെയും കാവ്യരചനയിലുള്ള കഴിവ് ലോകത്തിന് മുമ്പിൽ കൊണ്ടു വരാൻ സഹായിയിച്ചത് ഈ സ്കൂളാണെന്ന് പറയാം.
എമിലിക്ക് നന്നായി എഴുതാൻ കഴിവുണ്ടെന്ന് ആദ്യം തിരിച്ചറിഞ്ഞത് അവരുടെ കുടുംബാംഗങ്ങൾ തന്നെയായിരുന്നു.എമിലിയും സഹോദരിയുമായ ചാർലെറ്റും ആനിയും ചേർന്ന് 1846-ൽ തങ്ങളുടെ ആദ്യത്തെ കവിതാ സമാഹാരം പുറത്തിറക്കി.തുടർന്ന് എമിലി 1847-ൽ തന്റെ നോവലായ വത്തറിങ്ങ് ഹെയ്റ്റ് പുറത്തിറക്കി.നോവൽ ഒരു വിജയമായിരുന്നു എങ്കിലും സ്കൂളിലെയും വീട്ടിലെയും ജോലികൾ കഴിഞ്ഞ് സാഹിത്യ രചനക്ക് കൂടുതൽ സമയം ലഭിക്കാതെ വന്ന സാഹചര്യമാണുണ്ടായത്.ഇതിനിടയിൽ ക്ഷയരോര ബാധിതയായ ഇവർ 1848 ഡിസംബർ 19-ാം തീയ്യതി തന്റെ മുപ്പതാമത്തെ വയസ്സിൽ ഈ ലോകത്തോട് വിടപറഞ്ഞു.

111 പ്രശസ്ത വനിതകൾ,പൂർണാ ബുക്ക്സ്


</doc>
<doc id="305810" url="https://ml.wikipedia.org/wiki?curid=305810" title="ആനി ബ്രോണ്ടി">
ആനി ബ്രോണ്ടി

ഇംഗ്ലീഷുകാരിയായ നോവലിസ്റ്റും കവയിത്രിയുമാണ് ആനി ബ്രോണ്ടി(ബ്രോണ്ടെ)‌ (17 ജനുവരി 1829 - 19 മെയ് 1849 ). ബ്രോണ്ടി സഹോദരികൾ എന്ന പേരിൽ പ്രശസ്തരായ മൂന്ന് സഹോദരിമാരിൽ ഏറ്റവും ഇളയആളാണ് ആനി. ആഗ്നസ് ഗ്രേ, ദ ടെനാന്റ് ഓഫ് വൈൽഡ്ഫെൽ ഹാൾ എന്നീ നോവലുകളും സഹോദരിമാർക്കൊപ്പം ചേർന്ന് പോയംസ് ഓഫ് കറർ, എല്ലിസ് ആന്റ് ആക്ടൺ ബെൽ എന്ന കവിതാസമാഹാരവും ആനി ബ്രോണ്ടി പ്രസിദ്ധീകരിച്ചു. ദ ടെനാന്റ് ഓഫ് വൈൽഡ്ഫെൽ ഹാൾ എന്ന നോവൽ ആദ്യത്തെ ഫെമിനിസ്റ്റ് നോവലുകളിൽ ഒന്നായി കണക്കാക്കപ്പെടുന്നു. ആക്ടൺ ബെൽ എന്ന തൂലികാനാമത്തിലാണ് നോവലുകളും കവിതകളും ആനി ബ്രോണ്ടി പ്രസിദ്ധീകരിച്ചത്. 29-ാം വയസ്സിൽ ശ്വാസകോശക്ഷയം ബാധിച്ചാണ് ആനി ബ്രോണ്ടി മരിച്ചത്. ആനി ബ്രോണ്ടിയുടെ നോവലുകളും ഇംഗ്ലീഷ് സാഹിത്യത്തിൽ ക്ലാസിക്കുകളായി കണക്കാക്കപ്പെടുന്നു.


</doc>
<doc id="305814" url="https://ml.wikipedia.org/wiki?curid=305814" title="കോലഴി">
കോലഴി

കേരളത്തിലെ തൃശ്ശൂർ ജില്ലയിലെ ഒരു ഗ്രാമമാണ് കോലഴി. കോലഴി ഗ്രാമപഞ്ചായത്തിന്റെ ഭാഗമാണിത്.


</doc>
<doc id="305818" url="https://ml.wikipedia.org/wiki?curid=305818" title="കിരാലൂർ">
കിരാലൂർ

കേരളത്തിലെ തൃശ്ശൂർ ജില്ലയിലെ ഒരു ഗ്രാമമാണ് കിരാലൂർ. വേലൂർ ഗ്രാമപഞ്ചായത്തിന്റെ ഭാഗമാണിത്.


</doc>
<doc id="305819" url="https://ml.wikipedia.org/wiki?curid=305819" title="പാത്രമംഗലം">
പാത്രമംഗലം

കേരളത്തിലെ തൃശ്ശൂർ ജില്ലയിലെ ഒരു ഗ്രാമമാണ് പാത്രമംഗലം. വേലൂർ ഗ്രാമപഞ്ചായത്തിന്റെ ഭാഗമാണിത്.


</doc>
<doc id="305822" url="https://ml.wikipedia.org/wiki?curid=305822" title="മുണ്ടത്തിക്കോട്">
മുണ്ടത്തിക്കോട്

വടക്കാഞ്ചേരി നഗരസഭയുടെ]] ഭാഗമാണിത്.


</doc>
<doc id="305823" url="https://ml.wikipedia.org/wiki?curid=305823" title="ഭാഗ്യശ്രീ തിപ്‌സെ">
ഭാഗ്യശ്രീ തിപ്‌സെ

ഒരു ഇന്ത്യൻ ചെസ്സ് കളിക്കാരിയാണ് ഭാഗ്യശ്രീ തിപ്‌സെ(ജനനം ഓഗസ്റ്റ് 4, 1961 ഭാഗ്യശ്രീ സാത്തേ). ഗ്രാൻഡ് മാസ്റ്ററായ പ്രവീൺ തിപ്‌സെയാണ് ഭർത്താവ്.

ഇന്റർനാഷണൽ മാസ്റ്റർ ആയ അവർക്ക് 1987 -ൽ അർജുന അവാർഡ്, പത്മശ്രീ എന്നീ അവാർഡുകൾ ലഭിച്ചിട്ടുണ്ട്. മുംബൈ ഐ.ഡി.ബി.ഐയിൽ ജോലി ചെയ്യുന്നു.


</doc>
<doc id="305826" url="https://ml.wikipedia.org/wiki?curid=305826" title="ദാക്ഷായണി വേലായുധൻ">
ദാക്ഷായണി വേലായുധൻ

ഇന്ത്യയിലെ പട്ടികജാതിക്കാരിലെ ആദ്യ ബിരുദധാരിണിയും ഭരണഘടനാനിർമ്മാണസഭയിലേക്ക് തെരഞ്ഞെടുക്കപ്പെട്ടിരുന്ന വനിതയുമാണ് ദാക്ഷായണി വേലായുധൻ (4 ജൂലൈ 1912 -20 ജൂലൈ 1978).

1912-ൽ, കൊച്ചിയിലെ മുളവുകാട് ദ്വീപിൽ ജനിച്ചു. സാമൂഹ്യ പരിഷ്കർത്താവായ കെ.പി. വള്ളോന്റെയും രാജ്യ സഭാംഗവും എട്ടാം കേരള നിയമസഭാംഗവുമായിരുന്ന കെ.കെ. മാധവന്റെയും സഹോദരിയായിരുന്നു. കൊച്ചിയിൽ പട്ടികജാതി വിഭാഗത്തിൽ നിന്നു ആദ്യമായി മെട്രിക്കുലേഷൻ പാസ്സായ അവർ എറണാകുളം മഹാരാജാസ് കോളേജിൽനിന്നും മദ്രാസിൽനിന്നും ബിരുദങ്ങൾ കരസ്ഥമാക്കി. അദ്ധ്യാപികയായി ജോലിനോക്കവെ ആർ. വേലായുധനെ വിവാഹംകഴിച്ചു. 1945-ൽ ദാക്ഷായണി കൊച്ചി നിയമസഭയിലേയ്ക്ക് നാമനിർദ്ദേശം ചെയ്യപ്പെട്ടു. പിന്നീട് ഇന്ത്യൻ ഭരണഘടനാനിർമ്മാണസഭയിൽ കോൺഗ്രസ് ടിക്കറ്റിൽനിന്നുകൊണ്ട് അംഗത്വം നേടി.

1946 ൽ ഇന്ത്യയുടെ ഭരണഘടനാ ഭരണഘടനരൂപീകരണ സമിതിയിലേയ്ക്ക് തിരഞ്ഞെടുക്കപ്പെട്ട ദാക്ഷായണി 1946 മുതൽ 1952 വരെ കോൺസ്റ്റിറ്റുവന്റ് അസംബ്ലിയിലും, പ്രൊവിഷണൽ പാർലമെൻറിൻറെ അംഗമായും പ്രവർത്തിച്ചു. . പാർലമെന്റിൽ വിദ്യാഭ്യാസ രംഗത്ത് പ്രത്യേകിച്ചും പട്ടികജാതിയിൽപ്പെട്ട ക്ഷേമപ്രവർത്തനങ്ങൾക്ക് പ്രാധാന്യം കൊടുത്ത് പ്രവർത്തിച്ചു. ഭരണഘടനാസമിതിയിലേയ്ക്ക് തിരഞ്ഞെടുക്കപ്പെട്ട ആദ്യ ദളിത് സ്ത്രീയുമാണ് ദാക്ഷായണി വേലായുധൻ.

1948 നവംബർ 29-ന്, ജാതിയുടെ അടിസ്ഥാനത്തിൽ വിവേചനം നിരോധിക്കുന്നതിനെ ലക്ഷ്യം വച്ച അനുഛേദം പതിനൊന്നിനെക്കുറിച്ചുള്ള ഭരണഘടനാ സമിതിയിലെ ചർച്ചയിൽ ദാക്ഷായണി തന്റെ വാദമുഖങ്ങൾ നിരത്തുകയുണ്ടായി.പൊതുവിദ്യാഭ്യാസ പരിപാടികളിലൂടെ വിവേചനരഹിതമായ വ്യവസ്ഥകൾ നടപ്പാക്കാൻ ആഹ്വാനം ചെയ്ത ദാക്ഷായണി ജാതി വിവേചനത്തെ അപലപിക്കാനുള്ള പ്രമേയം ഭരണഘടനാ സമിതി അംഗീകരിക്കുകയാണെങ്കിൽ അത് പൊതുസമൂഹത്തിനുള്ള മഹത്തായ സൂചനയാകുമെന്നും ചൂണ്ടിക്കാട്ടുകയുണ്ടായി.

അടൂർ ലോകസഭാ മണ്ഡലത്തിൽ നിന്നും 1971 ലെ പൊതുതിരഞ്ഞെടുപ്പിൽ മത്സരിച്ചെങ്കിലും അഞ്ചു സ്ഥാനാർത്ഥികളിൽ അവർ നാലാം സ്ഥാനത്ത് എത്തി. എൽ.ഐ.സിയിൽ ഇൻഫർമേഷൻ ഉദ്യോഗസ്ഥയായി ജോലിനോക്കി 'മഹിളാജാഗൃതീ പരിഷത്ത്' എന്ന പേരിൽ ഒരു അഖിലേന്ത്യ ദലിത്‌സംഘടനയുണ്ടാക്കി.


കൂടുതൽ വിവരങ്ങൾ



</doc>
<doc id="305830" url="https://ml.wikipedia.org/wiki?curid=305830" title="ബോംബെ എസ്.കമാൽ">
ബോംബെ എസ്.കമാൽ

മലയാളചലച്ചിത്രസംഗീതസംവിധായകനായിരുന്നു ബോംബെ എസ്.കമാൽ. നിരവധി മലയാള ചിത്രങ്ങൾക്കും നാടകങ്ങൾക്കും സീരിയലുകൾക്കും സംഗീതം നൽകിയിട്ടുണ്ട്.
ഏഴാംവയസ്സു മുതൽ മുഹമ്മദ്‌റഫിയുടെ ഗാനങ്ങൾ ആലപിച്ച് മുംബൈ സംഗീതാസ്വാദകർക്കിടയിൽ ശ്രദ്ധേയനായി. ബാബുരാജിന്റെ പ്രോത്സാഹനത്തിൽ കേരളത്തിലേക്കു വന്ന കമാൽ കോഴിക്കോട് കേന്ദ്രീകരിച്ച് നിരവധി വർഷങ്ങൾ ബാബുരാജിനൊപ്പം പ്രവർത്തിച്ചു. സംഗീതസംവിധായകൻ രവീന്ദ്രന്റെ ട്രൂപ്പിൽ റഫിഗാനങ്ങൾ പാടി. കിളിമാനൂർ രമാകാന്തൻ എഴുതിയ സ്വപ്നം കാണാത്ത രാത്രിയിലെ എന്ന ഗാനം കമ്പോസ് ചെയ്തു. ഡോ. ബാലകൃഷ്ണന്റെ എവിടെ എൻ പ്രഭാതം, 1986-ൽ നിലവിളക്ക് തുടങ്ങി 13 മലയാള ചിത്രങ്ങളുടെ സംഗീതസംവിധാനം നിർവഹിച്ചു. ശരത്കാല പുഷ്പങ്ങൾ എന്ന ആൽബത്തിനു വേണ്ടിയും സംഗീതം ചെയ്തു. കീർത്തിചക്ര സിനിമയിലെ ടൈറ്റിൽസോങ് ഇദ്ദേഹം എഴുതിയതാണ്.


</doc>
<doc id="305833" url="https://ml.wikipedia.org/wiki?curid=305833" title="പരിഷ്‌കാരവിജയം (നോവൽ)">
പരിഷ്‌കാരവിജയം (നോവൽ)

വാര്യത്ത് ചോറി പീറ്റർ രചിച്ച മലയാള നോവലാണ് പരിഷ്‌കാരവിജയംപരിഷ്കാരവിജയം...ഒരു പുതിയമാതിരി കഥ. 145 പേജുള്ള ഈ പുസ്തകം, മലയാളത്തിലെ പ്രഥമ ക്രൈസ്‌തവ പരിഷ്‌കരണ നോവലായി ഇത് പരിഗണിക്കപ്പെടുന്നു. 1824ൽ കോട്ടയം സി.എം.എസ്‌ പ്രസ്സിലാണ്‌ ഈ ഗ്രന്ഥം അച്ചടിക്കപ്പെട്ടത്‌. 145 പേജുള്ള ഈ പുസ്തകം 
കൊച്ചിതീരത്തെ ലത്തീൻ കത്തോലിക്ക സമുദായം പിന്തുടർന്നിരുന്ന ആചാരാനുഷ്ഠാനങ്ങളാണ് നോവലിന്റെ കേന്ദ്ര പ്രമേയം. വധുവിന്റെ വീട്ടുകാർക്ക് കടുത്ത സാമ്പത്തിക പ്രതിസന്ധിയുണ്ടാക്കുന്ന ആഡംബര വിവാഹങ്ങളെ നോവലിൽ വിമർശിക്കുന്നുണ്ട്.


</doc>
<doc id="305835" url="https://ml.wikipedia.org/wiki?curid=305835" title="വാര്യത്ത് ചോറി പീറ്റർ">
വാര്യത്ത് ചോറി പീറ്റർ

മലയാളത്തിലെ പ്രഥമ ക്രൈസ്‌തവ പരിഷ്‌കരണ നോവലായ പരിഷ്‌കാരവിജയത്തിന്റെ കർത്താവാണ് വാര്യത്ത് ചോറി പീറ്റർ . കൊച്ചിയിലെ സന്റക്രൂസ്സ ഹൈസ്കൂളിലെ മാസ്റ്ററായിരുന്നു.



</doc>
<doc id="305842" url="https://ml.wikipedia.org/wiki?curid=305842" title="ചെസ്സ് ഒളിമ്പ്യാഡ്">
ചെസ്സ് ഒളിമ്പ്യാഡ്

ലോകത്തിലെ വിവിധ ടീമുകളെ ഉൾക്കൊള്ളിച്ചുകൊണ്ട് രണ്ടു വർഷത്തിലൊരിക്കൽ നടക്കുന്ന ചെസ്സ് ടൂർണ്ണമെന്റാണ് ചെസ്സ് ഒളിമ്പ്യാഡ്. ടൂർണ്ണമെന്റ് നടത്തുന്നതും ആതിഥേയ രാജ്യത്തെ തെരഞ്ഞെടുക്കുന്നതും അന്താരാഷ്ട്ര ചെസ്സ് സംഘടനയായ ഫിഡെയാണ്.

ഫിഡെയുടെ ടീം ചാമ്പ്യൻഷിപ്പായ "ചെസ്സ് ഒളിമ്പ്യാഡ്" എന്ന പേരിനു ഒളിമ്പിക്സ് ഗെയിംസുമായുള്ള ബന്ധം ചരിത്രപരം മാത്രമാണ്.

ആദ്യത്തെ ഒളിമ്പ്യാഡ് അനൗദ്യോഗികമായിട്ടാണ് നടത്തപ്പെട്ടത്. 1924-ലെ പാരീസ് ഒളിമ്പിക്സ് ഗെയിംസിൽ ചെസ്സ് മത്സരയിനമാക്കാൻ നീക്കമുണ്ടാക്കുകയും അമർച്ച്വർ കളിക്കാരുടെയും പ്രൊഫഷണൽ കളിക്കാരുടെയും പങ്കാളിത്തത്തെ കുറിച്ച് വ്യക്തമായ ധാരണയുണ്ടാക്കപ്പെട്ടാത്തതിനെ തുടർന്നുണ്ടായ തർക്കം കാരണം ശ്രമം പരാജയപ്പെടുകയും ചെയ്തു. എന്നാൽ, ഒളിമ്പിക്സ് ഗെയിംസിൽ പങ്കെടുക്കാനെത്തിയ ചെസ്സ് കളിക്കാർ പാരീസിൽ തന്നെ ഒരു ടീം ചാമ്പ്യൻഷിപ്പ് സംഘടിപ്പിക്കുകയും ചെയ്തു. ഈ ടൂർണമെന്റാണ് ആദ്യത്തെ അനൗദ്യോഗിക ചെസ്സ് ഒളിമ്പ്യാഡായി മാറിയത്. ഈ ടൂർണ്ണമെന്റിന്റെ അവസാന ദിവസം, 1924 ജൂലൈ 20-ആം തീയ്യതി ലോക ചെസ്സ് സംഘടനയായ ഫിഡെ രൂപീകരിക്കപ്പെട്ടുകയും 1927-ൽ ഫിഡേയുടെ നേതൃത്വത്തിൽ ആദ്യത്തെ ഔദ്യോഗിക ചെസ്സ് ഒളിമ്പ്യാഡ് ലണ്ടനിൽ നടത്തപ്പെടുകയും ചെയ്തു. രണ്ടാം ലോകമഹായുദ്ധക്കാലം വരെയുള്ള ഒളിമ്പ്യാഡുകൾ നിശ്ചിതമായ ഇടവേളയില്ലാതെ വാർഷികമായാണ് നടത്തപ്പെട്ടത്. 1950-നു ശേഷമാണ് കൃത്യം രണ്ടു വർഷം കൂടുമ്പോൾ നടത്തുന്ന ടൂർണ്ണമെന്റായി മാറിയത്.

<nowiki>*</nowiki> 1976-ൽ ഉം മറ്റു കമ്മ്യൂണിസ്റ്റ് രാജ്യങ്ങളും രാഷ്ട്രീയകാരണങ്ങളാൽ പങ്കെടുത്തില്ല.

അനൌദ്യോഗികമത്സരങ്ങൾ ഉൾപ്പെടുത്താതെയുള്ള, ചെസ്സ് ഒളിമ്പ്യാഡുകളിൽ മെഡൽ നേടിയതനുസരിച്ചുള്ള പുരുഷവിഭാഗം ടീമിന്റെ റാങ്കിങ്ങ് പട്ടികയാണിത്.
<nowiki>*</nowiki> ഉടെ ഫലങ്ങളും ഉൾപ്പെടുത്തിയിരിക്കുന്നു.

അനൌദ്യോഗികമത്സരങ്ങൾ ഉൾപ്പെടെയുള്ള, ചെസ്സ് ഒളിമ്പ്യാഡുകളിൽ മെഡൽ നേടിയതനുസരിച്ചുള്ള പുരുഷവിഭാഗം ടീമിന്റെ റാങ്കിങ്ങ് പട്ടികയാണിത്.
മികച്ച പ്രകടനം നടത്തിയ വ്യക്തികളുടെ പട്ടിക (വിജയശതമാനമനുസരിച്ച്):



</doc>
<doc id="305848" url="https://ml.wikipedia.org/wiki?curid=305848" title="നീതി (ചലച്ചിത്രം)">
നീതി (ചലച്ചിത്രം)

നീതി 1971ൽ എ ബി രാജ് സംവിധാനം ചെയ്ത് ദൃശ്യയുടെ ബാനറിൽ പുറത്തിറങ്ങിയ മലയാള സിനിമ ആണ്. 1971 ഫിബ്രവരി 12ൻ പ്രദർശനം തുടങ്ങി. ഈരാളി നിർമ്മിച ഈ ചിത്രത്തിന് ബാബുരാജ് ആണ് സംഗീതം നൽകിയത്. ഈ സിനിമയിൽ ഗാനങ്ങൾ ഇല്ലെന്നറിയുന്നു.

പ്രേം നസീർ<br>ഷീല<br>തിക്കുറിശ്ശി സുകുമാരൻ നായർ<br>അടൂർ ഭാസി<br>നെല്ലിക്കോട് ഭാസ്കരൻ


</doc>
<doc id="305849" url="https://ml.wikipedia.org/wiki?curid=305849" title="മാരെങ്കോ">
മാരെങ്കോ

നെപ്പോളിയൻ ചക്രവർത്തിയുടെ പ്രസിദ്ധമായ യുദ്ധക്കുതിരയാണ് മാരെങ്കോ(1793-1831). ഒരു അറബിക്കുതിരയാണ് മാരെങ്കോ.

മാരെങ്കോയിൽ വച്ച് നടന്ന യുദ്ധത്തിന് ശേഷമാണ് കുതിരയ്ക്ക് ഈ പേര് ലഭിച്ചത്. എട്ടോളം തവണ യുദ്ധത്തിൽ ഇതിന് പരിക്കേറ്റിറ്റിട്ടുണ്ട്. 1815 ൽ വാട്ടർലൂ യുദ്ധത്തിൽ വില്യം ഹെന്രി ഫ്രാൻസിസ് പീറ്റർ ഇതിനെ പിടിച്ചെടുത്തു. പീറ്റർ പിന്നീട് ഈ കുതിരയെ ലെഫ്റ്റനന്റ് കേണൽ ആംഗെർസ്റ്റീന് വിറ്റ് കൈമാറി. 38 ആം വയസ്സിൽ അത് മരണമടഞ്ഞു. ഇതിന്റെ അസ്ഥികൂടം നാഷണൽ ആർമി മ്യൂസിയത്തിൽ( ലണ്ടൻ) സൂക്ഷിക്കുന്നു.


</doc>
<doc id="305867" url="https://ml.wikipedia.org/wiki?curid=305867" title="മൺപാത്രനിർമാണം">
മൺപാത്രനിർമാണം

=മൺപാത്രനിർമ്മാണം=
നവീന ശിലായുഘം മുതലാണ് മനുഷ്യൻ ആദ്യമായി മൺപാത്രം ഉപയോഗിച്ച് തുടങ്ങിയത്.
കുലാലയ ചക്രങ്ങളുടെ കണ്ടുപിടുത്തമാണ് മൺപാത്രങ്ങളുടെ നിർമ്മാണത്തിലേക്ക് മനുഷ്യരെ നയിച്ചത്.
ചരിത്ര കാലഘണനയെ പറ്റി വ്യക്തമായ വിവരങ്ങൾ തരുന്നതിനാൽ മൺപാത്ര അവശിഷ്ടങ്ങളെ കാലഘണനാ ശാസ്ത്രത്തിന്റെ
അക്ഷരമാല എന്നാണ് ചരിത്ര കാരന്മാർ വിളിക്കുന്നത്.
മൺപാത്രങ്ങളോ, അവയുടെ അവശിഷ്ടങ്ങളോ ഒരിക്കലും നശിച്ചു പോകാറില്ല. തർമോ ലൂമിനൈസസ്‍ എന്ന കാലഘണനാ രീതി ഉപയോഗിച്ചാണ്
മൺപാത്രവശിഷ്ടങ്ങളുടെ കാലപ്പഴക്കം നിർണയിക്കുന്നത്.
വ്യത്യസ്ത നിറത്തിലും, തരത്തിലുമുള്ള മണ്പാത്രങ്ങൾ പ്രാചീന ഇന്ത്യയിൽ
പ്രചാരത്തിലുണ്ടായിരുന്നു എന്നതിനും വ്യക്ത്തമായ തെളിവുകൾ പുരാവസ്തു സൈറ്റുകളിൽ നിന്നും ചരിത്രകാരൻമാർ കണ്ടെത്തിയിട്ടുണ്ട്.
ചുവപ്പ് നിറമുള്ള മൺപാത്രങ്ങൾ, ചാര നിറത്തിലുള്ള മൺപാത്രങ്ങൾ, കറുത്തതും തിളക്കമാർന്നതുമായ മൺപാത്രങ്ങൾ എന്നിവയാണ്
അവയിൽ ചിലത്. സമൂഹത്തിലെ ഉയർന്ന സാമ്പത്തിക ശേഷിയുള്ളവരാണ് കറുത്തതും തിളക്കമാർന്നതുമായ മണ്പാത്രങ്ങൾ ഉപയോഗിച്ചിരുന്നതെന്നാണ്ചരിത്രകാരന്മാർ പറയുന്നത്.
കേരളത്തിൽ കുശവൻ, കുലാല, കുംഭാരൻ, ഓടൻ, വേളാൻ, ആന്ത്ര നായർ എന്നിങ്ങനെ വ്യത്യസ്ത പേരുകളിലറിയപ്പെടുന്ന ജാതി വിഭാഗങ്ങളാണ്
ഇന്ന് മൺപാത്ര നിർമ്മാണം കുലത്തൊഴിലാക്കിയിട്ടുള്ളത്. നേരിയ വ്യത്യാസങ്ങളോടു കൂടിയ മൂന്നോ, നാലോ തരം കളിമണ്ണും , അരുവികളിൽ നിന്നും ലഭിക്കുന്ന ചുവന്ന മണലും ചേർത്ത് കുഴച്ചൊരുക്കുന്ന മിശ്രിതം കുലാലയ ചക്രത്തിൽ വച്ച് മെനഞ്ഞെടുക്കുന്നതാണ് മണ്പാത്രങ്ങൾ.
സാങ്കേതിക വിദ്യകളുടെ വികാസത്തോടു കൂടി വൈദ്യുതോർജത്തിൽ പ്രവർത്തിക്കുന്ന ഇരുമ്പു ചക്രങ്ങളും കളിമണ്മിക്സറും
ചിലയിടങ്ങളിൽ ഉപയോഗത്തിലുണ്ടെങ്കിലും ഇന്നും പരമ്പരാഗത ശൈലിയിൽ കൈകൊണ്ട് പാത്രങ്ങൾ നിർമ്മിക്കുന്നവർ കേരളത്തിൽ ധാരാളമുണ്ട്.
അപൂർവം ചില വയലുകളിൽ മാത്രമാണ് കളിമൺ നിക്ഷേപം കണ്ടുവരുന്നത്. അതിനാൽ മണ്പാത്ര തൊഴിലാളികൾ ഈ വയലിനടുത്തുള്ള പ്രദേശത്തു തന്നെ കൂട്ടമായി താമസിച്ചുവരുന്നു. ഒരു വർഷത്തേക്കാവശ്യമുള്ള മണ്ണ് ആണ്ടിലൊരു ദിവസം ഇത്തരം വയലുകളിൽ നിന്നും ശേഖരിക്കുകയും, അത് വീടിനോട് ചേർന്നുള്ള പ്രത്യേകം തയാറാക്കിയ കുഴികളിൽ സംഭരിക്കുകയുമാണ് പതിവ്.

ഒരു ദിവസം പാത്രങ്ങളുണ്ടാക്കാനാവശ്യമായ കളിമണ്ണ് തലേന്നാൾ തന്നെ വെള്ളം ചേർത്ത് കുതിർത്തിടണം. സാധാരണയായി വീട്ടിലെ
സ്ത്രീകളാണ് ഈ പ്രവൃത്തി ചെയ്യുക. പിറ്റേ ദിവസം മണൽ ചേർത്ത് കല്ലും, മറ്റ് അനാവശ്യ വസ്തുക്കളുംശ്രദ്ധാപൂർവം ഒഴിവാക്കി കുഴച്ചൊരുക്കുന്നതാണ് യഥാർത്ത കളിമണ്ണ്. ഇതിനെ അഞ്ചോ , പത്തോ കിലോ വരുന്ന രീതിയിൽ
ചെറു തിരകളാക്കി മാറ്റുന്നു. ഇത്തരം തിരകളാണ് പിന്നീട് കുലാലയ ചക്രത്തിൽ വച്ച് കറക്കി മൺപാത്രങ്ങളാക്കി മാറ്റുന്നത്.
മൺപാത്ര നിർമ്മാണത്തിന്റെ ഓരോ ഘട്ടത്തിലും സ്ത്രീ, പുരുഷ സമത്വം ദർശിക്കാൻ കഴിയും. മൺതരികൾ കുലാലയ ചക്രത്തിൽ വച്ച്
പാത്രങ്ങൾ ഉണ്ടാക്കുന്നത് പുരുഷൻമാരാണെങ്കിലും, ഇതേ സമയം ചക്രം തിരിക്കുന്നത് മിക്കവാറും വീട്ടിലെ സ്ത്രീകളായിരിക്കും. കുലാലയ ചക്രം പഴമക്കാർക്കിടയിൽ ചമതി എന്നാണ് അറിയപ്പെടുന്നത്.ഇരുമ്പു ചക്രങ്ങൾക്ക് പകരം പഴന്തുണിയും, ചകിരിയും കൊണ്ട് നിർമ്മിക്കുന്ന പരമ്പരാഗത രീതിയിലുള്ള ച്ചക്രങ്ങളും കേരളത്തിൽചിലയിടങ്ങളിൽ ഇന്നും ഉപയോഗത്തിലുണ്ട്. ഇത്തരം ചക്രങ്ങൾക്ക് പകരമായാണ് സ്വയം പ്രവർത്തിപ്പിക്കാൻ കഴിയുന്നതും,കറക്കത്തിന്റെ വേഗത കാൽ കൊണ്ട് നിയന്ത്രിക്കാൻ കഴിയുന്നതുമായ വൈദ്യുത ചക്രങ്ങൾ ഇന്ന് ഉപയോഗിക്കുന്നത്.


</doc>
<doc id="305869" url="https://ml.wikipedia.org/wiki?curid=305869" title="ലോനാർ ഗർത്തം">
ലോനാർ ഗർത്തം

ഇന്ത്യയിൽ മഹാരാഷ്ട്രയിലെ ലോനാറിലുള്ള ഒരു തടാകമാണ് ലോനാർ ഗർത്ത തടാകം അല്ലെങ്കിൽ ലോനാർ ഗർത്തം. പുരാതനകാലത്ത്‌ ഒരു ചിന്നഗ്രഹം പതിച്ചാണ് ഇത് രൂപം കൊണ്ടത്‌. തടാകത്തിൽ ഉപ്പ് കലർന്ന വെള്ളമാണ്.കൃഷ്ണശിലയിൽ തീർക്കപ്പെട്ടിരിക്കുന്നതും ഉപ്പുവെള്ളം നിറഞ്ഞതുമായ ലോകത്തെ ഒരേയൊരു തടാകം എന്നാണ് ലോനാർ തടാകം വിളിക്കപ്പെടുന്നത്. ചരിത്രാതീത കാലത്ത് കൂറ്റൻ ഒരു ഉൽക്ക വന്നുപതിച്ചതേത്തുടർന്നുണ്ടായ ഗുഹാമുഖമാണ് ലോനാർ. ഏതാണ്ട് 52000 വർഷങ്ങൾ മുമ്പാണ് ഇത് സംഭവിച്ചത്

കാലങ്ങൾ കഴിഞ്ഞുപോയതോടെ ഈ ഗുഹാമുഖം ഒരു തടാകമായി രൂപപ്പെടുകയായിരുന്നു. കനത്ത കാടിനാൽ ചുറ്റപ്പെട്ടുകിടക്കുകയാണ് ലോനാർ തടാകമിന്ന്. ഈ കാടുകളിൽ നിരവധി പക്ഷിമൃഗാദികളെ കാണാം. മൂങ്ങ, താറാവ്, മയിൽ തുടങ്ങിയവയാണ് ഇവിടെ അധികമായും കാണപ്പെടുന്ന പക്ഷികൾ. തടാകത്തിനുള്ളിൽ ജീവജാലങ്ങളോ സസ്യലതാദികളോ ഇല്ല. (enwiki says:The lake is a haven for a wide range of plant and animal life.)
മനോഹരമായ ലേക്കിനരികിൽ സായന്തനം കാണാനായി മാത്രം നിരവധി സഞ്ചാരികൾ ഇവിടെയെത്തുന്നുണ്ട്. മൂന്ന് കിലോമീറ്റർ അകലത്തിലായി കമൽജ മാതാ ക്ഷേത്രവും ലോനാർ സരോവരവും കാണാം


</doc>
<doc id="305873" url="https://ml.wikipedia.org/wiki?curid=305873" title="മക്തി തങ്ങളുടെ സമ്പൂർണ്ണ കൃതികൾ">
മക്തി തങ്ങളുടെ സമ്പൂർണ്ണ കൃതികൾ

സയ്യിദ് സനാഉല്ല മക്തി തങ്ങളുടെ കൃതികളുടെ സമാഹാരമാണ് മക്തി തങ്ങളുടെ സമ്പൂർണ്ണ കൃതികൾ എന്ന പേരിൽ പുറത്തിറങ്ങിയിട്ടുള്ള ഗ്രന്ഥം. സമാഹരം ആദ്യമായി മലയാളത്തിൽ പ്രസിദ്ധീകരിച്ചത് കേരള ഇസ്ലാമിക് മിഷൻ കോഴിക്കോട് ആണ്. കെ.കെ. മുഹമ്മദ് അബ്ദുൽ കരീം സമ്പാദനം നിർവ്വഹിച്ച ഈ ഗ്രന്ഥം നിലവിൽ പ്രസിദ്ധീകരിച്ചു കൊണ്ടിരിക്കുന്നത് വചനം ബുക്സ് കോഴിക്കോട് ആണ്.

പന്തൊമ്പതാം നൂറ്റാണ്ടിലെ ശ്രദ്ധേയനായ സാമൂഹിക പരിഷ്കർത്താവും സാഹിത്യകാരനും പത്രപ്രവർത്തകനും ഇസ്ലാം മതപ്രബോധനകനുമായിരുന്നു മക്തി തങ്ങൾ.(ക്രിസ്താബ്ദം 1847-1912). മക്തി തങ്ങൾ രചിച്ച 34 കൃതികളുടെ സമാഹാരമാണ് സമ്പൂർണ്ണ കൃതികളിൽ ഉള്ളത്. മുസ്ലിം സമൂഹത്തിലെ പരിഷ്കർത്താവും അന്ധവിശ്വാസങ്ങളോടും അനാചാരങ്ങളോടും നിരന്തരം പോരാടുകയും ചെയ്തിരുന്ന വ്യക്തിയായിരുന്ന മക്തി തങ്ങൾ. കൃസ്ത്യൻ മിഷനറിമാരുടെ ഇസ്ലാം വിരുദ്ധ വിമർശനങ്ങളെ സർഗ്ഗാത്മകമായി പ്രതിരോധനിക്കുകയും ക്രൈസ്തവ വേദങ്ങൾ വെച്ചു കൊണ്ട് തന്നെ ഇസ്ലാം-ക്രൈസ്തവ പാരസ്പര്യത്തിൻറെയും മതതാരതമ്യ പഠനത്തിൻറെ സാധ്യതകൾ വിശകലനം നടത്തുകയും ചെയ്തു. 


സയ്യിദ് സനാഉല്ലാ മക്തി തങ്ങൾ


</doc>
<doc id="305875" url="https://ml.wikipedia.org/wiki?curid=305875" title="മിസ് മേരി (ചലച്ചിത്രം)">
മിസ് മേരി (ചലച്ചിത്രം)

1972ൽ ജംബു രചനയും സംവിധാനവും നിർവ്വഹിച്ച ചലച്ചിത്രമാണ് മിസ് മേരി. ശ്രീകുമാരൻ തമ്പിയുടെ വരികൾക്ക് ആർകെ ശേഖർ സംഗീതം നൽകിയിരിക്കുന്നു

പ്രേം നസീർ<br>പ്രേമ<br>ശങ്കരാടി<br>അടൂർ ഭാസി<br>നെല്ലിക്കോട് ഭാസ്കരൻ<br>ബഹദൂർ

സംഗീതം ആർ കെ ശേഖർ രചന ശ്രീകുമാരൻ തമ്പി.


</doc>
<doc id="305882" url="https://ml.wikipedia.org/wiki?curid=305882" title="സുന്ദരമുർത്തി">
സുന്ദരമുർത്തി

സുന്ദരർക്ക് (സുന്ദരമൂർത്തി എന്നും പറയപ്പെടുന്നു) 63 നായന്മാരിൽ തന്നെ വളരെ പ്രാധാന്യമുള്ള മൂവരിൽ അപ്പർക്കും തിരുജ്ഞാനസംബന്ധർക്കും ഒപ്പം സ്ഥാനം കല്പിക്കുന്നു. ഇദ്ദേഹത്തിന്റെ തിരുത്തൊണ്ടത്തൊകൈ എന്ന കൃതിയിൽ കാരയ്ക്കൽ അമ്മയാർ വരെയുള്ള ശിവഭക്തന്മാരെ കുറിച്ച് സൂചനയുണ്ട്. ഇദ്ദേഹം ചേരമാൻ പെരുമാളിന്റെ സമകാലീനൻ ആണത്രെ. തമിഴ് നാട്ടിലെ പല ശിവക്ഷേത്രങ്ങളിലും കേരളത്തിൽ തിരുവഞ്ചിക്കുളം ശിവക്ഷേത്രത്തിലും ഇദ്ദേഹത്തിന്റെ പ്രതിഷ്ഠ കാണാം 


</doc>
<doc id="305884" url="https://ml.wikipedia.org/wiki?curid=305884" title="തിരുജ്ഞാനസംബന്ധർ">
തിരുജ്ഞാനസംബന്ധർ

സംബന്ധർക്ക് (ജ്ഞാനസംബന്ധർ എന്നും തിരുജ്ഞാനസംബന്ധർ എന്നും അറിയപ്പെടുന്നു) 63 നായനാർന്മാരിൽ വളരെ പ്രാധാന്യമുള്ള മൂവരിൽ ഒരാളായി അപ്പർക്കും സുന്ദരർക്കും ഒപ്പം കണക്കാക്കപ്പെടുന്നു. ഇദ്ദേഹം തമിഴ്നാട്ടിലെ ശീർകാഴിയിൽ ശിവഭക്തനായ ശിവപാദഹൃദയരുടെയും ഭഗവതിയാരുടെയും മകനായ് ജനിച്ചു. മൂന്ന് വയസ്സിൽ തന്നെ ശിവപാർവ്വതിമാരുടെ ദർശനം ഉണ്ടായി എന്നും തത്ഫലമായി ജ്ഞാനവും ഉണ്ടായി എന്ന് ഐതിഹ്യം 


</doc>
<doc id="305885" url="https://ml.wikipedia.org/wiki?curid=305885" title="ഹരിത കൌർ ദിയോൾ">
ഹരിത കൌർ ദിയോൾ

ഫ്ലൈറ്റ് ലഫ്. ഹരിത കൌർ ദിയോൾ തനിച്ച് വിമാനം പറത്തിയ ആദ്യ ഇന്ത്യൻ വ്യോമസേനാ പൈലറ്റാണ്. തന്റെ 22 വയസ്സിൽ 1994 സെപ്തംബർ രണ്ടിനായിരുന്നു ആദ്യ പറക്കൽ.
ഒരു സിഖ് കുടുംബത്തിൽ 1972ൽ ചണ്ഡീഗഡിൽ ജനിച്ചു. ശേഷം അവർ ഷോർട്ട് സർവീസ് കമ്മീഷൻ (എസ്എസ്സ്സി) വഴി പ്രവേശനം എയർ ഫോഴ്സ് ഫെയിമിലേക്ക് ആദ്യ ഏഴു സ്ത്രീ കേഡറ്റുകളിൽ ഒരാളായി തിരഞ്ഞെടുക്കപ്പെട്ടു. 
ഇത് ഇന്ത്യയിലെ സ്ത്രീകളുടെ ട്രാൻസ്പോർട്ട് പൈലറ്റുമാരുടെ പരിശീലനം എന്ന നിലയിലും ഒരു നിർണ്ണായക ഘട്ടമായി മാറി. ഡുങ്കിഗൾ എയർ ഫോഴ്സ് അക്കാദമിയിലെ പ്രാഥമിക പരിശീലനം ശേഷം പിന്നീടുള്ള പരിശീലനം ഹൈദ്രബാദിലെ യെലഹങ്ക എയർഫോഴ്സ് സ്റ്റേഷനിലെ എയർ ലിഫ്റ്റ്‌ ഫോഴ്സസ് ട്രെയിനിംഗ് എസ്റ്റാബ്ലിഷ്മെന്റിലും (ALFTE) പൂർത്തിയാക്കി.

1996 ഡിസംബർ 25ന് നെല്ലോരിനു സമീപം ഉണ്ടായ വിമാനാപകടത്തിൽ മരിച്ചു. ആന്ധ്രയിലെ പ്രകാശം ജില്ലയിൽ ബുക്കാപുരം ഗ്രാമത്തിൽ തകർന്ന ഇന്ത്യൻ വായുസേനയുടെ ആവ്റോ വിമാനപകടത്തിൽ മരിക്കുന്ന 24 എയർഫോഴ്സ് ഉദ്യോഗസ്ഥരിൽ ഒരാളായിരുന്നു ഫ്ലൈറ്റ് ലഫ്. ഹരിത കൌർ ദിയോൾ,


</doc>
<doc id="305890" url="https://ml.wikipedia.org/wiki?curid=305890" title="റീത ഫാരിയ">
റീത ഫാരിയ

ലോക സുന്ദരി ആയ ആദ്യ ഇന്ത്യൻ വനിതയാണ് റീതാ ഫാരിയ.
1945ൽ മുംബൈയിൽ ജനിച്ചു. 1966ൽ മിസ്‌ വേൾഡ് കിരീടം കൂടാതെ മിസ്‌ ബോംബെ, ഈവ്സ് വീക്കലി മിസ്‌ ഇന്ത്യ എന്നിവയും സ്വന്തമാക്കി. അതിനു ശേഷം മോഡലിംഗനോടും സിനിമയോടും വിമുഖത കാണിച്ച ഇവർ എംബിഎംസ് എടുത്ത് ഒരു ഡോക്ടറായി. 1971 ൽ തന്റെ മാർഗ്ഗദർശിയായ ഡേവിഡ്‌ പവലിനെ വിവാഹം കഴിച്ചു. 1973ൽ അയർലണ്ടിൽ തന്റെ താമസം മാറി മെഡിക്കൽ പ്രാക്ടീസ് തുടങ്ങി.
1998ൽ റീത ഫെമിന മിസ്സ് ഇന്ത്യയുടെ ജഡ്ജ് ആയിരുന്നു. ഇവർക്ക് 2 മക്കളും 4 ചെറുമക്കളും ഉണ്ട്.


</doc>
<doc id="305900" url="https://ml.wikipedia.org/wiki?curid=305900" title="ഷുമാക്കർ ലെവി 9 വാൽനക്ഷത്രം">
ഷുമാക്കർ ലെവി 9 വാൽനക്ഷത്രം

1994 ജൂലൈ മാസത്തിൽ വ്യാഴം ഗ്രഹവുമായി കൂട്ടിയിടിച്ച വാൽനക്ഷത്രമാണ് ഷുമാക്കർ ലെവി 9(ശാസ്ത്രീയ നാമം D/1993 F2). രണ്ട് സൗരയൂഥ വസ്തുക്കൾ തമ്മിലുള്ള കൂട്ടിയിടി ആദ്യമായി നേരിൽ നിരീക്ഷിക്കപ്പെട്ട സംഭവമായിരുന്നു ഷുമാക്കർ ലെവി 9ന്റെ കൂട്ടിയിടി. 1993 മാർച്ച് 24നു രാത്രിയാണ് ഷുമാക്കർ ലെവി 9 കണ്ടെത്തുന്നത്. കണ്ടെത്തപ്പെടുമ്പോൾ വ്യാഴത്തിന്റെ ഗുരുത്വാകർഷണ ശക്തിയാൽ 21 കഷ്ണങ്ങളാക്കി മാറ്റപ്പെട്ടു വ്യാഴത്തെ വലയം ചെയ്യുന്ന രീതിയിലായിരുന്നു. ഒരു ഗ്രഹത്തെ വലം വെക്കുന്ന നിലയിൽ കണ്ടു പിടിക്കപ്പെട്ട ആദ്യ വാൽനക്ഷത്രം കൂടിയായിരുന്നു ഷുമാക്കർ ലെവി 9. തുടർന്നുള്ള നിരീക്ഷണങ്ങളിൽ ഷുമാക്കർ ലെവി വ്യാഴത്തിന്റെ റോഷെ ലിമിറ്റ് ലംഘിച്ചു കടന്നതായും അധികം വൈകാതെ വ്യാഴവുമായി കൂട്ടിയിടിക്കും എന്നും വ്യക്തമാക്കപ്പെട്ടു. 1994 ജൂലൈ 16 നു ഷുമാക്കർ ലെവിയുടെ ആദ്യ ഭാഗം വ്യാഴത്തിന്റെ തെക്കേ അർദ്ധ ഗോളത്തിൽ പതിച്ചു. തുടർന്ന് ഒരാഴ്ചക്കിടയിൽ ഓരോ ഭാഗങ്ങൾ വ്യാഴത്തിൽ പതിച്ചു കൊണ്ടിരിക്കുകയും 22നു അവസാന ഭാഗവും പതിക്കുകയും ചെയ്തു. കൂട്ടിയിടിയെ തുടർന്ന് ഭൂമിയെക്കാൾ വലിപ്പമുള്ള പാടുകൾ വ്യാഴത്തിലുണ്ടായി


</doc>
<doc id="305908" url="https://ml.wikipedia.org/wiki?curid=305908" title="സേക്കിയാർ">
സേക്കിയാർ

തമിഴ് ശൈവസിദ്ധാന്തത്തിലെ പണ്ഡിതനും ശിവഭക്തനായ കവിയും ആയിരുന്നു സേക്കിയാർ . ഇദ്ദേഹം ജനിച്ചത് തമിഴ് നാട്ടിലെ ഇന്നത്തെ കാഞ്ചീപുരം ജില്ലയിൽ പെടുന്ന "കൂണ്ട്രത്തൂർ" എന്ന ഗ്രാമത്തിൽ ആണ്. ഇദ്ദേഹമാണ്, അറുപത്തിമൂവരുടെ ചരിത്രമടങ്ങുന്ന പെരിയപുരാണം രചിച്ചത്. തൃതീയ കുലോത്തുംഗരാജാവിന്റെ (1178-1216) മന്ത്രിയായിരുന്നു ചേക്കിഴാർ.



</doc>
<doc id="305910" url="https://ml.wikipedia.org/wiki?curid=305910" title="ചാൾസ് വിൽകിൻസ്">
ചാൾസ് വിൽകിൻസ്

ഭാരതത്തിൽ വന്നു സംസ്കൃതം പഠിച്ച പൗരസ്ത്യഭാഷാപ്രണയികളിൽ അദ്വിതീയനാണ് ചാൾസ് വിൽകിൻസ്. (ജനന വർഷം: 1749 –മേയ് 13, 1836: ഫ്രോം -സോമർസെറ്റ്) 
പരിമിതമായ വിദ്യാഭ്യാസം മാത്രം ലഭിച്ച വിൽക്കിൻസ് ഒരു തൊഴിൽ തേടിയാണ് 1770 ഭാരതത്തിൽ എത്തിയത്. ഈസ്റ്റിന്ത്യാക്കമ്പനിയുടെ ഒരു കണക്കെഴുത്തുകാരനായി ബംഗാളിൽ അദ്ദേഹം ജോലിയിൽ പ്രവേശിക്കുകയും 1782 ൽ പ്രിന്ററായി സ്ഥാനക്കയറ്റം ലഭിയ്ക്കുകയും ചെയ്തു. ജോലിസമയം കഴിഞ്ഞുള്ള ഒഴിവു വേളകളിൽ അദ്ദേഹം ഭാഷാപഠനത്തിനായി സമയം കണ്ടെത്തി. ബംഗാളി, പേർഷ്യൻ എന്നീ ഭാഷകൾ പഠിയ്ക്കാനാണ് വിൽക്കിൻസ് ആദ്യം ശ്രമിച്ചത്. അക്കാലത്ത് ഈ ഭാഷകൾ വിദേശികൾക്ക് അനിവാര്യമായിരുന്നുതാനും. ഇതിനു ശേഷമാണ് അദ്ദേഹം സംസ്കൃതപഠനത്തിലേയ്ക്കു തിരിഞ്ഞത്. സാവധാനമെങ്കിലും നിരന്തര അനുശീലനത്തിലൂടെ സംസ്കൃതഭാഷ അദ്ദേഹം സ്വായത്തമാക്കി. തുടർന്നു 1784 ൽ ഭഗവദ്ഗീത അദ്ദേഹം ഇംഗ്ലീഷിലേയ്ക്കു പരിഭാഷപ്പെടുത്തി.
ഇതേത്തുടർന്നു ഗീത യൂറോപ്പിലെമ്പാടും അച്ചടിച്ചു പ്രസിദ്ധം ചെയ്യപ്പെട്ടു.ജർമ്മൻ ,ഫ്രഞ്ച്,റഷ്യൻ ഭാഷകളിൽ ഗീതയുടെ പരിഭാഷ ലഭ്യമായി.
ഭഗവദ്ഗീതയുടെ പരിഭാഷയെത്തുടർന്നു മനുസ്മൃതിയുടെ നാലു വാല്യങ്ങൾ വിൽക്കിൻസ് ഇംഗ്ലീഷിലേയ്ക്കു തർജ്ജിമ ചെയ്തു.1787 ൽ വിഷ്ണുശർമ്മയുടെ ഹിതോപദേശവും 1794 ൽ മഹാഭാരതത്തിലെ ശകുന്തളോപാഖ്യാനവും പരിഭാഷപ്പെടുത്തുകയുണ്ടായി.

ബംഗാളിലെ പാലരാജവംശത്തിലെ അഞ്ചാമത്തെ രാജാവായിരുന്ന വിഗ്രഹപാലനെ സംബന്ധിച്ച താമ്രശാസനവും , ബരാബർ കുന്നുകളിൽ നിന്നുള്ള ആനന്ദവർമ്മന്റെ ശാസനങ്ങളും അദ്ദേഹം കണ്ടെടുത്തു വ്യാഖ്യാനിയ്ക്കുകയുണ്ടായി. ഭാരത ചരിത്രത്തിന്റെ ഉള്ളറകളിലേയ്ക്കു വെളിച്ചം വീശുന്നതിനു ഇവ സഹായകമായിട്ടുണ്ട്.
"ശ്രീധാതുമജ്ഞരി" എന്ന കൃതിയും അദ്ദേഹം പ്രകാശപ്പെടുത്തുകയുണ്ടായി.കാശിനാഥന്റെ ധാതുമജ്ഞരിയെ ആശ്രയിച്ചാണ് ഈ കൃതി രചിച്ചത്.

അച്ചടിരംഗത്തും വിൽകിൻസ് ഗണ്യമായ സംഭാവനകൾ നൽകുകയുണ്ടായി. ബംഗാളിൽ ഒരു മുദ്രണാലയം സ്ഥാപിയ്ക്കുന്നതിനും ,ടൈപ്പുകൾ വാർക്കുവാനും അതിൽ മറ്റുള്ളവർക്കു പരിശീലനം നൽകുന്നതിനും വിൽകിൻസ് മുൻകൈ എടുത്തു. "പഞ്ചാനൻ കർമകാർ" എന്ന നാടൻ വിദഗ്ദ്ധന്റെ സഹായവും വിൽകിൻസിനു ലഭിയ്ക്കുകയുണ്ടായി.
വില്യം ജോൺസുമായി സഹകരിച്ച് ഏഷ്യാറ്റിക് സൊസൈറ്റി സ്ഥാപിയ്ക്കുന്നതിൽ വിൽകിൻസിന്റെ പങ്ക് നിസ്തുലമാണ് .


</doc>
<doc id="305914" url="https://ml.wikipedia.org/wiki?curid=305914" title="ആഴ്‌വാർ">
ആഴ്‌വാർ

തെക്കേ ഇന്ത്യയിലെ 12 വിഷ്ണുഭക്തന്മാരായ സന്ന്യാസിമാരായിരുന്ന കവികളാണ് ആഴ്‌വാർമാരായി അറിയപ്പെട്ടിരുന്നത്(ஆழ்வார்கள்). വിഷ്ണുഭക്തന്മാരായ ആഴ്‌വാർമാരും ശിവഭക്തന്മാരായ അറുപത്തിമൂവരും ആണ്, തമിഴ് നാട്ടിൽ ഭക്തിപ്രസ്ഥാനത്തിനു കാരണമായത്. ഇവരുടെ സാഹിത്യകൃതികളുടെ മൊത്തം ശേഖരത്തെ നാലായിരം ദിവ്യപ്രബന്ധങ്ങൾ എന്നു വിളിക്കുന്നു. 

താഴെ പറയുന്നവരാണ്, 12 ആഴ്‌വാർമാർ : 


</doc>
<doc id="305916" url="https://ml.wikipedia.org/wiki?curid=305916" title="ഓമന (ചലച്ചിത്രം)">
ഓമന (ചലച്ചിത്രം)

തോട്ടാൻ പിക്ചേഴ്സിന്റെ ബാനറിൽ ജെ.ഡി.തോട്ടാൻ നിർമിച്ച സംവിധാനം ചെയ്ത മലയാളചലച്ചിത്രമാണ് ഓമന (English: ). തോട്ടാൻ പിക്ചേഴ്സിന്റെ പിക്ചേഴ്സ് വിതരണം ചെയ്ത ഈ ചിത്രം 1972 ഏപ്രിൽ 28-ന് കേരളത്തിൽ പ്രദർശനം തുടങ്ങി.

പ്രേം നസീർ<br>അടൂർ ഭാസി<br>ബഹദൂർ<br>ശങ്കരാടി<br>ഷീല<br>വിജയശ്രീ<br>വിജയ നിർമ്മല<br>റാണിചന്ദ്ര<br>ആലുമ്മൂടൻ




</doc>
<doc id="305919" url="https://ml.wikipedia.org/wiki?curid=305919" title="ടി ആർ. ഗജലക്ഷ്മി">
ടി ആർ. ഗജലക്ഷ്മി

മലയാളസിനിമയിലേ ആദ്യകാല ഗായികയാണ് ടി.ആർ. ഗജലക്ഷ്മി. തമിഴ് നാടകരംഗത്തും ഭക്തിഗാനരംഗത്തും അവർ പ്രശസ്തയായിരുന്നു.
1939 ആഗസ്റ്റ് 19ന് മധുരയിൽ ജനനം. പിതാവ് രംഗരാജു സിനിമയിലും നാടകത്തിലും അഭിനയിക്കുകയും പാടുകയും ചെയ്തിരുന്നു. കോയമ്പത്തൂരിൽ താമസമാക്കി ഗജലക്ഷ്മിയും അർദ്ധസഹോദരി ലീല (പിന്നീട് കെ.വി മഹാദേവന്റെ സഹധർമ്മിണി)ബാല്യകാലം തൊട്ടേ നാടകങ്ങളിൽ പാടി അഭിനയിച്ചുതുടങ്ങി. ആയിരം തലൈവാങ്കി അപൂർവ്വചിന്താമണി ആദ്യ പ്രശസ്ത ഗാനം
മലയാളത്തിൽ 1954ൽ പുറത്തിറങ്ങിയ മനസ്സാക്ഷി(ചലച്ചിത്രം എന്ന സിനിമയിൽ അഭയദേവിന്റെ വരികളും എസ് ജി കെ പിള്ളയുടെ ഈണവുമായി 6 ഗാനഗ്ങൾ പാടിയിട്ടുണ്ട്. എന്തിനായ് വിരിഞ്ഞിത്ഥം' എന്ന പാട്ട് വളരെ പ്രശസ്തമായിരുന്നു പിന്നീട് അരുൾപാ എന്ന ഭക്തകവിയുടെ ഗാനങ്ങൾ പാടി 'അരുൾപാ ശെൽ വി' എന്ന പേരിൽ തമിഴിൽ പ്രശസ്തയായി.


</doc>
<doc id="305924" url="https://ml.wikipedia.org/wiki?curid=305924" title="മാർഗരറ്റ് ബോണ്ട്‌ഫീൽഡ്">
മാർഗരറ്റ് ബോണ്ട്‌ഫീൽഡ്

മാർഗരറ്റ് ബോണ്ട്‌ഫീൽഡ് ( 17 മാർച്ച് 1873 – 16 ജൂൺ 1953) സ്ത്രീകളുടെ അവകാശങ്ങൾക്ക് വേണ്ടി പ്രവർത്തിച്ച ആദ്യകാല ബ്രിട്ടീഷ് വനിത ആയിരുന്നു. അവർ ബ്രിട്ടീഷ് ലേബർ പാർട്ടിയുടെ അറിയപ്പെടുന്ന രാഷ്ട്രീയ പ്രവർത്തകയും ട്രേഡ് യൂണിയനിസ്റ്റും ആയിരുന്നു. ലോകത്തിലെ തന്നെ ആദ്യത്തെ വനിതാ ക്യാബിനറ്റ് മിനിസ്റ്റർ , ആദ്യത്തെ വിതാ പ്രൈവി കൌൺസിലർ എന്നീ ബഹുമതികൾ മാർഗരറ്റ് കരസ്ഥമാക്കി. 1929–31 കാലഘട്ടത്തിൽ ലേബർ പാർട്ടിയുടെ സർക്കാരിൽ അവർ തൊഴിൽ വകുപ്പ് മന്ത്രി ആയിരുന്നു. ട്രേഡ്സ് യൂണിയൻ കോണ്ഗ്രസ്സിന്റെ ജനറൽ കൌൺസിൽ നയിച്ച ആദ്യത്തെ വനിതയും മാർഗരറ്റ് ബോണ്ട്‌ഫീൽഡ് ആയിരുന്നു.


</doc>
<doc id="305927" url="https://ml.wikipedia.org/wiki?curid=305927" title="പാം ചുഴലിക്കാറ്റ്">
പാം ചുഴലിക്കാറ്റ്

വാനുവാടു ദ്വീപുകളുടെ ചരിത്രത്തിലെ ഏറ്റവും മാരകമായ പ്രകൃതി ദുരന്തമാണ് പാം ചുഴലിക്കാറ്റ്. കുറഞ്ഞത് ഇരുപത്തി നാല് പേരെങ്കിലും ഈ ചുഴലിക്കാറ്റിൽ മരണമടഞ്ഞിട്ടുണ്ട്. ദക്ഷിണ പസഫിക് പ്രദേശത്ത് ഇതിനു മുന്പ് ഉണ്ടായ മാരകമായ ചുഴലിക്കാറ്റ് 2012 ലെ ഇവാൻ ആയിരുന്നു. അന്ന് സമോവയിൽ പതിനാലു പേർ മരണപ്പെട്ടു. പാം ചുഴലിക്കാറ്റിന്റെ ആഘാതം സോളമൻ ദ്വീപുകൾ,ടുവാലു,ന്യൂസീലൻഡ് എന്നിവിടങ്ങളിലും അനുഭവപ്പെട്ടു.

ഉണ്ടാക്കിയ മർദ്ദത്തിന്റെ കണക്ക് അനുസരിച്ച് ദക്ഷിണ പസഫിക്കിലെ ഏറ്റവും മാരകമായ രണ്ടാമത്തെ ചുഴലിക്കാറ്റാണ് ഇത് , ദക്ഷിണാർദ്ധ ഗോളത്തിലെ മൂന്നാമത്തെതും. മണിക്കൂറിൽ 270 കിലോമീറ്റർ വേറെ ഇതിനു വേഗത ഉണ്ടായിരുന്നു. 2015 മാർച്ച് 6 നു സോളമൻ ദ്വീപുകളുടെ കിഴക്ക് ഭാഗത്ത് രൂപം കൊണ്ട പാം പിന്നീട് തെക്ക് ഭാഗത്തേക്ക് നീങ്ങുകയും ക്രമേണ വേഗത കൈവരിക്കുകയും ചെയ്തു. രണ്ടുദിവസം തുടർച്ചയായി ആഞ്ഞടിച്ച കൊടുങ്കാറ്റ് പൊതുവെ ദരിദ്രമായ വാനുവാടുവിനെ പൂർണമായും തല്ലിക്കെടുത്തിയാണ് അടങ്ങിയത്. ഭക്ഷണം, ശുദ്ധജലം തുടങ്ങി പ്രാഥമികാവശ്യങ്ങൾക്കുവരെ ഇനി ഈ ജനതക്ക് അന്താരാഷ്ട്ര സഹായം വേണം. ലോകരാഷ്ട്രങ്ങളുടെ സഹായം അഭ്യർഥിച്ച് വനുവാട് പ്രസിഡൻറ് ബാൽവിൻ ലോൺസ്ഡേൽ പ്രസ്താവനയിറക്കി.ദുരിതം ഇരട്ടിയാക്കി ഏറെനേരം കനത്ത മഴയുമുണ്ടായി.തലസ്ഥാനമായ പോർട് വില്ല ഉൾക്കൊള്ളുന്ന മുഖ്യദ്വീപ് ഒഴിച്ചുനിർത്തിയാൽ ബാക്കിയുള്ള ഇടങ്ങളിലെ യഥാർഥ അവസ്ഥ എന്താണെന്നറിയാൻ പോലും കഴിഞ്ഞിരുന്നില്ല.


</doc>
<doc id="305928" url="https://ml.wikipedia.org/wiki?curid=305928" title="എസ്. അരുണൻ">
എസ്. അരുണൻ

ശാസ്ത്ര - എഞ്ചിനീയറിംഗ്മേഖലകളിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ച ഭാരതീയനാണ് എസ്. അരുണൻ . 


</doc>
<doc id="305930" url="https://ml.wikipedia.org/wiki?curid=305930" title="അശോക് ഭഗത്">
അശോക് ഭഗത്

സാമൂഹ്യ സേവന മേഖലകളിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ച ഭാരതീയനായ സാമൂഹ്യ പ്രവർത്തകനാണ് അശോക് ഭഗത്. ജാർഖണ്ഡിലെ സാമൂഹ്യ സംഘടനയായ വികാസ് ഭാരതിയുടെ പ്രവർത്തനങ്ങൾക്ക് സെക്രട്ടറിയെന്ന നിലയിൽ നേതൃത്വം നൽകുന്നു. 


</doc>
<doc id="305932" url="https://ml.wikipedia.org/wiki?curid=305932" title="ലക്ഷ്മി നന്ദൻ ബോറ">
ലക്ഷ്മി നന്ദൻ ബോറ

ആസ്സാമീസ് ഭാഷയിലെ സാഹിത്യ - വിദ്യാഭ്യാസ മേഖലകളിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ച ഭാരതീയനാണ് ലക്ഷ്മി നന്ദൻ ബോറ. സരസ്വതി സമ്മാൻ ഉൾപ്പെടെ നിരവധി പുരസ്കാരങ്ങൾ നേടിയിട്ടുണ്ട്. ആഗ്രോ മെറ്റോറോളജിസ്റ്റും ഭൗതികശാസ്ത്ര അദ്ധ്യാപകനുമാണ്.


</doc>
<doc id="305933" url="https://ml.wikipedia.org/wiki?curid=305933" title="ഗ്യാൻ ചതുർവേദി">
ഗ്യാൻ ചതുർവേദി

സാഹിത്യ - വിദ്യാഭ്യാസ മേഖലകളിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ച ഭാരതീയനാണ് ഗ്യാൻ ചതുർവേദി.


</doc>
<doc id="305935" url="https://ml.wikipedia.org/wiki?curid=305935" title="യോഗേഷ് കുമാർചൗള">
യോഗേഷ് കുമാർചൗള

വൈദ്യ മേഖലകളിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ച ഭാരതീയനാണ് യോഗേഷ് കുമാർചൗള . 


</doc>
<doc id="305936" url="https://ml.wikipedia.org/wiki?curid=305936" title="ബിബേക് ദെബ്രോയി">
ബിബേക് ദെബ്രോയി

ഇന്ത്യൻ സാമ്പത്തിത ശാസ്ത്രജ്ഞനാണ് ബിബേക് ദെബ്രോയി. സാഹിത്യ - വിദ്യാഭ്യാസ മേഖലകളിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ചു. ആസൂത്രണക്കമ്മീഷനു പകരം നരേന്ദ്ര മോദി സർക്കാർ രൂപീകരിച്ച നീതി ആയോഗിലെ മുഴുവൻ സമയ അംഗമാണ്. മഹാഭാരതത്തിന്റെ ഇംഗ്ലീഷ് തർജ്ജമ പത്ത് വോള്യമായി പ്രസിദ്ധീകരിച്ചു.


</doc>
<doc id="305978" url="https://ml.wikipedia.org/wiki?curid=305978" title="ആസ്സാം റൈഫിൾസ്">
ആസ്സാം റൈഫിൾസ്

ആസ്സാം റൈഫിൾസ് ഇന്ത്യയിലെ ഏറ്റവും പഴയ അർദ്ധസൈനിക വിഭാഗമാണിത്. 


</doc>
<doc id="305980" url="https://ml.wikipedia.org/wiki?curid=305980" title="ദോധകം">
ദോധകം

പതിനൊന്നക്ഷരമുള്ള ത്രിഷ്ടുപ് ഛന്ദസ്സിൽ ഉൾപ്പെട്ട വൃത്തമാണ് ദോധകം.

മുന്ന് ഭഗണവും രണ്ടുഗുരുക്കളും യഥാക്രമം വന്നാൽ ദോധകവൃത്തമാകും. വൃത്തമഞ്ജരിയിൽ ഏ.ആർ ഇതിന് ഉദാഹരണം നല്കിയിട്ടില്ല. മാത്രമല്ല ഇതേ ലക്ഷണമുള്ള ചാരണഗീതം എന്നൊരു വൃത്തവും അദ്ദേഹം സൂചിപ്പിക്കുന്നുണ്ട്.

വൃത്തശാസ്ത്രത്തിലെ ഗണങ്ങളുടെ പേര് വിശദമാക്കുന്ന പ്രസിദ്ധമായ പദ്യം സംസ്കൃതത്തിലുള്ളത് ഈ വൃത്തത്തിലാണെന്ന് വൃത്തമഞ്ജരിയുടെ അടിക്കുറിപ്പായി സൂചിപ്പിക്കുന്നുണ്ട്. പ്രസ്തുതശ്ലോകം താഴെ ഉദ്ധരിക്കുന്നു:

ചടുലമായ നടനതാളമുള്ള ഒരു വൃത്തമാണ് ദോധകം. ലക്ഷണശ്ലോകമനുസരിച്ച് ഇതിന്റെ താളം
'ഗംലല|ഗംലല|ഗംലല|ഗംഗം' എന്നു രേഖപ്പെടുത്താം.നാട്യശാസ്ത്രത്തിലെ ഉദാഹരണശ്ലോകത്തിൽ ഒരു മദയാനയുടെ ഗതിയോടാണ് ഭരതമുനി ഈ വൃത്തത്തെ ഉപമിച്ചിട്ടുള്ളത്.


</doc>
<doc id="305991" url="https://ml.wikipedia.org/wiki?curid=305991" title="ക്വിന്റൺ ഡി കോക്ക്">
ക്വിന്റൺ ഡി കോക്ക്

ദക്ഷിണാഫ്രിക്കയ്ക്കുവേണ്ടി അന്താരാഷ്ട ക്രിക്കറ്റ് കളിക്കുന്ന താരമാണ് ക്വിന്റൺ ഡി കോക്ക്(ജനനം ഡിസംബർ-17 1992, ജോഹന്നാസ്ബർഗ്) .ഇടംകൈയൻ ഓപ്പണിങ്ങ് ബാറ്റ്സ്മാനും വിക്കറ്റ് കീപ്പറുമാണദ്ദേഹം. 2012ൽ നടന്ന പത്തൊൻപത് വയസ്സിൽ താഴെയുള്ളവരുടെ ലോകകപ്പ് ക്രിക്കറ്റിൽ തിളങ്ങിയ അദ്ദേഹം അതേ വർഷം ന്യൂസിലൻഡിനെതിരെ നടന്ന ട്വന്റി 20 മൽസരത്തിലൂടെയാണ് അന്താരാഷ്ട്ര ക്രിക്കറ്റിൽ അരങ്ങേറുന്നത്.2013 ഡിസംബറിൽഇന്ത്യയ്ക്കെതിരെ നടന്ന ഏകദിന ക്രിക്കറ്റ് പരമ്പരയിലെ മൂന്ന് മൽസരങ്ങളിലും ശതകം നേടിയ ഡി കോക്ക് ഒരു മൂന്നു മൽസര പരമ്പരയിൽ ഏറ്റവും കൂടുതൽ റൺസ് നേടുന്ന താരം എന്ന റെക്കോഡ് സ്വന്തമാക്കി.ആഭ്യന്തര ക്രിക്കറ്റിൽ ഹൈവെൽഡ് ലയൺസ്,ഗൗട്ടെങ്ങ് ടീമുകൾക്ക് വേണ്ടി കളിക്കുന്ന ഡി കോക്ക് ഇന്ത്യൻ പ്രീമിയർ ലീഗിൽ ഡൽഹി ഡെയർഡെവിൾസ് താരമാണ്.



</doc>
<doc id="305994" url="https://ml.wikipedia.org/wiki?curid=305994" title="ഡേവിഡ് ഫ്രാവലി">
ഡേവിഡ് ഫ്രാവലി

2015 ലെ പത്മഭൂഷൺ പുരസ്കാരം ലഭിച്ച അമേരിക്കക്കാരനായ ഹിന്ദു മത പണ്ഡിതനും എഴുത്തുകാരനുമാണ് വാമദേവ ശാസ്ത്രി എന്നറിയപ്പെടുന്ന ഡേവിഡ് ഫ്രാവലി . യോഗ അധ്യാപകനും വേദ പണ്ഡിതനുമായ ഫ്രാവലി മുപ്പതോളം ഗ്രന്ഥങ്ങൾ ഹിന്ദു മത സംബന്ധിയായി രചിച്ചിട്ടുണ്ട്.



</doc>
<doc id="305996" url="https://ml.wikipedia.org/wiki?curid=305996" title="കോഹിബ">
കോഹിബ

ലോകപ്രശസ്തമായ ക്യൂബൻ സിഗാറിന്റെ പേരാണ് കോഹിബ. ലോകത്തിലെ ഏറ്റവും വിലപിടിപ്പുള്ള സിഗാറുകളുടെ ബ്രാൻഡും കോഹിബയിൽ നിന്നാണ് ക്യൂബയിൽനിന്നാണ്‌. ബഹാമാസ് ദ്വീപ് സമൂഹങ്ങളിലുള്ള ക്യൂബ പിന്നീട് പുകയിലയുടെ ഉല്പ്പാദനത്തിലൂടെയും ലോകത്തിലെ ഏറ്റവും മികച്ചതും വിലപിടിപ്പുള്ളതുമായ സിഗാറുകൾക്ക് ഉല്പ്പാദകരാകുകയും ചെയ്തു.
ക്യൂബയിലെ അതി വിദഗ്ദരായ സിഗാർ തെറുപ്പുകാർ ലോകമാകനം ശ്രദ്ധിയ്ക്കപ്പെടുന്ന പ്രദർശനങ്ങൾ നടത്തുകയും ലേലത്തിലൂടെ ലോകപ്രശസ്തമായ സിഗാർ ഉല്പ്പന്നങ്ങൾ വിറ്റഴിക്കുകയും, സർക്കാർ നേതൃത്വലൂടെ സിഗാർ വ്യാപകമായി നിർമ്മിക്കുകയും ലോകമാകമാനം കയറ്റുമതി നടത്തുകയും ചെയ്തു വരുന്നു.


</doc>
<doc id="305998" url="https://ml.wikipedia.org/wiki?curid=305998" title="മിച്ചൽ സ്റ്റാർക്ക്">
മിച്ചൽ സ്റ്റാർക്ക്

ഒരു ഓസ്ട്രേലിയൻ അന്താരാഷ്ട്ര ക്രിക്കറ്റ് താരമാണ് മിച്ചൽ ആരോൺ സ്റ്റാർക്ക് എന്ന മിച്ചൽ സ്റ്റാർക്ക് (ജനനം 1990 ജനുവരി 30, ന്യൂ സൗത്ത് വെയിൽസ് ,ഓസ്ട്രേലിയ).2011 ഒക്ടോബറിൽ ഇന്ത്യക്കെതിരായ മൽസരത്തിലൂടെ അന്താരാഷ്ട്ര ക്രിക്കറ്റിൽ അരങ്ങേറിയ സ്റ്റാർക്ക് ഒരു ഇടം കൈയൻ ഫാസ്റ്റ് ബൗളറും ലോവർ ഓഡർ ബാറ്റ്സ്മാനുമാണ്.ആഭ്യന്തര ക്രിക്കറ്റിൽ സിഡ്നി സിക്സേഴ്സ്,യോർക്ക്ഷെയർ,റോയൽ ചലഞ്ചേഴ്സ് ബാംഗ്ലൂർ എന്നീ ടീമുകൾക്ക് വേണ്ടി സ്റ്റാർക്ക് കളിക്കുന്നുണ്ട്. 2015 ക്രിക്കറ്റ് ലോകകപ്പിൽ ന്യൂസിലന്റിനെതിരെഓക്‌ലൻഡിലെ ഈഡൻ പാർക്കിൽ നടന്ന ഗ്രൂപ്പ് മൽസരത്തിൽ 28 റൺസ് വഴങ്ങി 6 വിക്കറ്റ് നേടിയതാണ് അദ്ദേഹത്തിന്റെ കരിയറിലെ ഏറ്റവും മികച്ച പ്രകടനം.



</doc>
<doc id="305999" url="https://ml.wikipedia.org/wiki?curid=305999" title="ഡി.കെ. രവി">
ഡി.കെ. രവി

ദൊഡ്ഡക്കൊപ്പലു കരിയപ്പ രവി (ഡി. കെ. രവി) കർണാടക കേഡറിലെ 2009 ബാച്ച് ഐ.എ.എസ്. ഉദ്യോഗസ്ഥനായിരുന്നു.

2015 മാർച്ച് മാസം 16ന് ഇദ്ദേഹത്തെ ബെംഗളൂരുവിൽ മരിച്ച നിലയിൽ കണ്ടെത്തി. ബെംഗളൂരുവിൽ വാണിജ്യനികുതി അഡീഷണൽ കമ്മീഷണറായി പ്രവർത്തിക്കുന്ന സമയത്താണ് അദ്ദേഹം മരണമടഞ്ഞത്.


</doc>
<doc id="306001" url="https://ml.wikipedia.org/wiki?curid=306001" title="നിർമ്മൽ ഗ്രാമ പുരസ്ക്കാരം">
നിർമ്മൽ ഗ്രാമ പുരസ്ക്കാരം

ശുചിത്വം കാത്തുസൂക്ഷിക്കുക എന്നത് തദ്ദേശസ്വയംഭരണസ്ഥാപനങ്ങളുടെ സുപ്രധാന ചുമതലയാണ്. എല്ലാ വീടുകളിലും കക്കൂസ് നിർമ്മിക്കുക , തുറസ്സായ സ്ഥലത്ത് മലവിസർജ്ജനം ചെയ്യുന്ന ശീലം ഇല്ലാതാക്കുക തുടങ്ങിയ പ്രവർത്തനങ്ങൾ കാര്യക്ഷമമാക്കുന്നതിനായി ഭാരതസർക്കാർ തദ്ദേശസ്വയംഭരണ സ്ഥാപനങ്ങൾക്ക് നൽകുന്ന ബഹുമതിയാണ് നിർമ്മൽ ഗ്രാമ പുരസ്ക്കാരം. ഈ പുരസ്ക്കാരം നൽകി ആദരിക്കുന്നതിലൂടെ സമ്പൂർണ്ണ ശുചിത്വ പരിപാടികൾ മെച്ചപ്പെട്ട രീതിയിൽ നടപ്പിലാക്കാമെന്ന് ഗവർണ്ണമെന്റ് ലക്ഷ്യമിടുന്നു.


</doc>
<doc id="306003" url="https://ml.wikipedia.org/wiki?curid=306003" title="അശോക് ഗുലാത്തി">
അശോക് ഗുലാത്തി

ഭാരതീയനായ കാർഷിക സാമ്പത്തികവിദഗ്ദ്ധനാണ് അശോക് ഗുലാത്തി. അഗ്രികൾചറൽ കോസ്റ്റ് ആൻഡ് പ്രൈസസ് കമ്മിഷൻ മുൻ മേധാവിയാണ്. വിവിധ മേഖലകളിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ചു. 


</doc>
<doc id="306005" url="https://ml.wikipedia.org/wiki?curid=306005" title="രൺദീപ് ഗുലേരിയ">
രൺദീപ് ഗുലേരിയ

ഭാരതീയനായ ഭിഷഗ്വരനാണ് രൺദീപ് ഗുലേരിയ. 1998 മുതൽ ഇന്ത്യയുടെ മുൻ പ്രധാനമന്ത്രി വാജ്പേയിയുടെ ഡോക്ടറാണ്. ഓൾ ഇന്ത്യ ഇൻസ്റ്റിറ്റൂട്ട് ഓഫ് മെഡിക്കൽ സയൻസസിലെ പൾമണറി രോഗ വിഭാഗത്തിന്റെ തലവനാണ്. വൈദ്യ മേഖലയിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ചു. യു.കെ യിൽ നിന്ന് പരിശീലനം നേടിയ രൺദീപ്. അന്തർദേശീയ ആണവോർജ്ജ ഏജൻസിയുടെ കൺസൾട്ടന്റാണ്.


</doc>
<doc id="306007" url="https://ml.wikipedia.org/wiki?curid=306007" title="രാഹുൽ ജെയിൻ">
രാഹുൽ ജെയിൻ

വസ്ത്ര രൂപകൽപ്പന മേഖലയിലെ സംഭാവനകൾക്ക് നിരവധി പുരസ്കാരങ്ങൾ നേടിയ കലാകാരനും എഴുത്തുകാരനുമാണ് രാഹുൽ ജെയിൻ. 2015 ലെ പത്മശ്രീ പുരസ്കാരം ലഭിച്ചു. 1963 ൽ ഡൽഹിയിൽ ജനിച്ചു. 1993-ൽ ഇന്തോ - ഇറാനിയൻ ശൈലിയിലുള്ള വസ്ത്രങ്ങൾ രൂപകൽപ്പന ചെയ്യുന്ന 'ആഷ' എന്ന സ്ഥാപനം വാരണാസിയിൽ ആരംഭിച്ചു. ഇന്നില്ലാതയായിക്കൊണ്ടിരിക്കുന്ന പട്ടുനൂൽ നെയ്ത്തിലെ പരമ്പരാഗത ശൈലി പുനഃസ്ഥാപിക്കാനായി പരിശ്രമിക്കുന്നു. 


</doc>
<doc id="306011" url="https://ml.wikipedia.org/wiki?curid=306011" title="പാർവ്വതി പുത്തനാർ">
പാർവ്വതി പുത്തനാർ

തിരുവനന്തപുരത്തെ വള്ളക്കടവ് (കല്പാക്കടവ്) മുതൽ വർക്കല കുന്നുവരെയുള്ള പ്രധാന കായലുകളെ ഇടയ്ക്കിടയ്ക്ക് തോടുകൾ വെട്ടി ബന്ധപ്പെടുത്തി നിർമ്മിച്ച ജലപാതയാണ് പാർവ്വതി പുത്തനാർ. 1824-ൽ തിരുവിതാംകൂറിലെ റീജന്റായി ഭരണം നടത്തിയിരുന്ന റാണി ഗൗരി പാർവ്വതി ഭായിയാണ് ഈ ചാൽ നിർമ്മിച്ചത്. ഈ ജലപാത പൂന്തുറയിലും വേളിയിലുമായി സമുദ്രത്തിലേക്കു തുറക്കുന്നത് പ്രകൃത്യായുള്ള ശുചീകരണം സാധ്യമാക്കിയിരുന്നു. എന്നാൽ ഇന്ന് മൺതിട്ടകൾ അടിഞ്ഞ് ഈ ഭാഗം അടഞ്ഞുപോയിരിക്കുന്നു. ചുറ്റും താമസിക്കുന്നവരുടെ വളരെക്കാലത്തെ ദുരുപയോഗം മൂലവും അധികൃതരുടെ അനാസ്ഥമൂലവും ഈ ജലപാത ഇന്ന് ഉപയോഗശൂന്യമായിരിക്കുകയാണ്. ഇന്ത്യയിലെ ജലഗതാഗത വകുപ്പ് 2006 ൽ ഈ കനാലിന്റെ 18.045 കി.മീ നീളം വരുന്ന ആക്കുളം മുതൽ കോവളം വരെയുള്ള ഭാഗം ശുചീകരിക്കാനായി 3.62 കോടിയോളം നീക്കി വച്ചിരുന്നു. എന്നാൽ ഇത് യാഥാർത്ഥ്യമായില്ല. 
ജലപാതയുടെ നിർമ്മാണത്തിനു സാരധ്യം വഹിച്ച റാണിയുടെ പേരിലാണ് ഈ ചാൽ അറിയപ്പെടുന്നത്, പുതിയതായി ഉണ്ടാക്കിയതുകൊണ്ട് പുത്തനാർ എന്നും. 

അക്കാലത്ത് കൊല്ലത്തും ആലപ്പുഴയിലും കൊച്ചിയിലുമൊക്കെ കരമാർഗ്ഗം ചരക്കെടുക്കാൻ പോയിവരുന്ന കച്ചവടക്കാരുടെ പ്രയാസങ്ങളാണ് റാണിയെ ഇത്തരമൊരു നീർച്ചാലിന്റെ നിർമ്മിതിക്ക് പ്രേരിപ്പിച്ചതെന്ന് കരുതപ്പെടുന്നു. അതല്ല തിരുവിതാംകൂർ ഭരണകർത്താക്കളുടെ കുലക്ഷേത്രമായ ശ്രീപത്മനാഭ സ്വാമി ക്ഷേത്രത്തിലെ മുറജപമെന്ന ചടങ്ങിന് പുഷ്പങ്ങളും മറ്റും കൊണ്ടു വരുന്നതിനായിരുന്നു ഈ കനാലിന്റെ നിർമ്മിതിയെന്നും പറയപ്പെടുന്നുണ്ട്. തിരുവിതാംകൂറിന്റെ തലസ്ഥാനമായ അനന്തപുരിയോട് അടുത്തുകിടക്കുന്ന പ്രധാന കായലുകളായ വേളി കായലിനെയും കഠിനംകുളം കായലിനെയും ബന്ധപ്പെടുത്തിക്കൊണ്ടായിരുന്നു ഈ ജലപാതയുടെ നിർമ്മിതിയാരംഭിച്ചത്. ഇന്നത്തെ പടിഞ്ഞാറേക്കോട്ടയ്ക്ക് അടുത്തു കിടക്കുന്ന കല്പാക്കടവിൽ നിന്നുമായിരുന്നു പാർവ്വതിപുത്തനാറിന്റെ ആരംഭം. വളരെ വീതിയിൽ കെട്ടുവള്ളങ്ങൾക്കും ചരക്കു വള്ളങ്ങൾക്കുമൊക്കെ സഞ്ചരിക്കുന്നതിനായി സൗകര്യമൊരുക്കിക്കൊണ്ടായിരുന്നു കനാലിന്റെ നിർമ്മാണം. കല്പാക്കടവ് കഴിഞ്ഞു മുന്നോട്ട് വരുമ്പോൾ ചാക്കയിൽ ഇന്നത്തെ പാലത്തിനു സമീപമായി കെട്ടുവള്ളങ്ങൾക്കുള്ള വിശ്രമസ്ഥലമുൾപ്പെടെ ഒരു ജെട്ടിയും അന്നുണ്ടായിരുന്നു. 
ഇതിന്റ നിർമ്മാണം തിരുവനന്തപുരം മുതൽ വർക്കലവരെയുള്ള ഗതാഗതത്തിനെ വളരെയേറെ സഹായിച്ചു. പക്ഷേ, വർക്കല കുന്ന് എന്ന കടമ്പയാണ് മറ്റു സ്ഥലങ്ങളിലേക്കുള്ള പോക്കുവരവിന് മാർഗ്ഗതടസ്സമായി അവശേഷിച്ചത്. അനന്തപുരിയിൽ നിന്നും വരുന്ന കെട്ടുവള്ളങ്ങളും യാത്രാ വള്ളങ്ങളും വർക്കല കുന്നുവരെ മാത്രമെ വരുമായിരുന്നുള്ളു. ശേഷം കാൽനടയായി കുന്നുകയറി വേണം ആലപ്പുഴയിലേക്കും കൊച്ചിയിലേക്കുമൊക്കെ ജനങ്ങൾക്കു പോയിവരാൻ.

വർക്കല കുന്നിന്റെ കാര്യത്തിൽ ഒരു തീരുമാനമാകാൻ പിന്നേയും വർഷങ്ങൾ കാത്തിരിക്കേണ്ടി വന്നു. ആയില്യം തിരുനാളിന്റെ കാലത്ത് സർ ടി. മാധവറാവു ദിവാനയിരുന്നപ്പോൾ ബ്രിട്ടനിൽ നിന്നും വന്ന വില്യം ബാർട്ടനെ ദിവാനായി നിയമിക്കുകയും അദ്ദേഹത്തിന്റെ നേതൃത്വത്തിൽ 1877 കാലത്ത് തിരുവിതാംകൂർ സർക്കാർ കനാലിന്റെ രണ്ടറ്റങ്ങൾ തമ്മിൽ ബന്ധിപ്പിക്കുവാൻ വേണ്ടി ഇതുവഴി രണ്ടു തുരങ്ക ജലപാതകൾ നിർമ്മിക്കുകയുണ്ടായി. ഇതാണു വർക്കല തുരപ്പ്. പിന്നീട് അനന്തപുരിയിൽ നിന്നും കൊല്ലം വഴി ആലപ്പുഴ - തൃശൂർവഴി ഷൊർണൂർവരെ പോകാമെന്ന സൗകര്യം നിലവിൽവന്നു. ഈ കനാലിനെയാണ് ടി.എസ്. കനാൽ അഥവാ തിരുവനന്തപുരം- ഷൊർണൂർ കനാൽ എന്ന പേരിൽ അറിയപ്പെട്ടത്. അഞ്ചുതെങ്ങിൽ നിന്നും നടയറ വഴി കൊല്ലത്തേയ്ക്കുള്ള ജലഗതാഗതമാർഗ്ഗം നൂറ്റാണ്ടു മുമ്പ് റ്റി.എസ് കനാലിലൂടെയായിരുന്നു. ഒരുകാലത്ത് കേരളത്തിലെ ജലഗതാഗതത്തിന്റെ നട്ടെല്ലായിരുന്നു ഇത്.

ഉപരിതലഗതാഗതം പുരോഗമിച്ചതു കൊണ്ടും ജനങ്ങളും അധികൃതരും പുത്തനാറിന്റെ പ്രാധാന്യം മനസ്സിലാക്കത്തതുമൂലവും നഗരത്തിന്റെ കേന്ദ്രത്തിൽ നിന്നും വീടുകളിൽ നിന്നും മറ്റും വരുന്ന മാലിന്യങ്ങൾ അടിഞ്ഞുകൂടി ഈ ജലപാത എതാണ്ട് ഉപയോഗശൂന്യമായിരിക്കുന്നു. കുളവാഴകളും മറ്റു പായലുകളും നിറഞ്ഞ് മറ്റു ഉപയോഗ സാധ്യതകളും നിലച്ചിരിക്കുകയാണ്. എന്നാൽ 15 കോടി ചിലവഴിച്ചിട്ടും പദ്ധതി എങ്ങുമെത്താതെ നിലച്ചിരിക്കുകയാണെന്ന് ചില മാധ്യമങ്ങൾ ആരോപിക്കുന്നു. ഇതിനു വേണ്ടി വീണ്ടും പദ്ധതികൾ ഉണ്ടാക്കി പണം വെട്ടിക്കുകയാണെന്ന ആരോപണവും നില നിൽകുന്നു. ഈ പ്രദേശത്തിനു ചുറ്റുമായി വളരെയധികം കയർ നിർമ്മാണകേന്ദ്രങ്ങൾ പ്രവർത്തിക്കുന്നു. കയർ ഉണ്ടാക്കാനാവശ്യമായ തൊണ്ട് ചീയാനായി ഈ ജലപാതയിൽ താശ്തിയിടുത്തതാണ് ഇത് മലിനവാനുള്ള പ്രധാന കാരണം എന്ന് ചില ഉദ്യോഗസ്ഥർ ചൂണ്ടിക്കാണിക്കുന്നു. 

2011 ൽ പുത്തനാറിലേക്ക് ബസ് മറിഞ്ഞ് 17 കുട്ടികളും അവരുടെ ആയയും മരിച്ചത് വാർത്തകളിൽ പ്രാധാന്യം അർഹിക്കുന്നു. പുത്തനാറിൽ നിന്ന് മണൽ നീക്കം ചെയ്യുന്നത് മൂലം അഴം കൂടിയത് ഈ സംഭവത്തിനു ആക്കം കൂട്ടിയെന്ന് അഭിപ്രായപ്പെടുന്നു. ഈ ദുരന്തത്തിനും 6 മാസം മുന്ന് സമാനമായ മറ്റൊരു അപകടത്തിൽ 6 കുട്ടികൾക്ക് ജീവൻ നഷ്ടപ്പെട്ടിരുന്നു. 


</doc>
<doc id="306016" url="https://ml.wikipedia.org/wiki?curid=306016" title="വർക്കല തുരപ്പ്">
വർക്കല തുരപ്പ്

ആയില്യം തിരുനാൾ മഹാരാജാവിന്റെ കാലത്ത് പാർവ്വതി പുത്തനാറിൽ നിർമ്മിക്കപ്പെട്ട ഒരു തുരങ്കമാണു് വർക്കലതുരപ്പ്.(വർക്കല തുരങ്കം - Varkala Tunnel) 

1824-ൽ തിരുവനന്തപുരം വള്ളക്കടവ് (കല്പാക്കടവ്) മുതൽ വർക്കല കുന്നുവരെയുള്ള പ്രധാന കായലുകളെ ഇടയ്ക്കിടയ്ക്ക് തോടുകൾ വെട്ടി ബന്ധപ്പെടുത്തി നിർമ്മിച്ച കനാലാണ് പാർവ്വതി പുത്തനാർ. തിരുവിതാംകൂറിലെ സ്വാതിതിരുനാൾ മഹാരാജാവിന് മുമ്പ് റീജന്റായി (പകരം ഭരണം) ഭരണം നടത്തിയിരുന്ന അദ്ദേഹത്തിന്റെ ഇളയമ്മ റാണി ഗൗരി പാർവ്വതി ഭായിയാണ് ഈ കനാൽ നിർമ്മിച്ചത്. ഇതിന്റ നിർമ്മാണം വർക്കലവരെയുള്ള ഗതാഗതത്തിനെ വളരെയേറെ സഹായിച്ചു. പക്ഷേ, വർക്കല കുന്ന് എന്ന കടമ്പയാണ് മറ്റു സ്ഥലങ്ങളിലേക്കുള്ള പോക്കുവരവിന് മാർഗ്ഗതടസ്സമായി അവശേഷിച്ചത്. അനന്തപുരിയിൽ നിന്നും വരുന്ന കെട്ടുവള്ളങ്ങളും യാത്രാ വള്ളങ്ങളും വർക്കല കുന്നുവരെ മാത്രമെ വരുമായിരുന്നുള്ളു. ശേഷം കാൽനടയായി കുന്നുകയറി വേണം ആലപ്പുഴയിലേക്കും കൊച്ചിയിലേക്കുമൊക്കെ ജനങ്ങൾക്കു പോയിവരാൻ.

വർക്കല കുന്നിന്റെ കാര്യത്തിൽ ഒരു തീരുമാനമാകാൻ പിന്നേയും വർഷങ്ങൾ കാത്തിരിക്കേണ്ടി വന്നു. ആയില്യം തിരുനാളിന്റെ കാലത്ത് സർ ടി. മാധവറാവു ദിവാനയിരുന്നപ്പോൾ ബ്രിട്ടനിൽ നിന്നും വന്ന വില്യം ബാർട്ടനെ ദിവാനായി നിയമിക്കുകയും അദ്ദേഹത്തിന്റെ നേതൃത്വത്തിൽ 1877-ൽ വർക്കല കുന്ന് തുരന്ന് ഗതാഗതമാർഗ്ഗം നീട്ടുകയും ചെയ്തു. ഇതിനെയാണ് 'വർക്കല തുരപ്പ്' എന്നറിയപ്പെടുന്നത്. രണ്ട് തുരങ്കമുള്ളതിൽ 2370 അടി നീളമുള്ള ആദ്യത്തേതിന്റെ പണി 1877ലും 1140 അടി നീളമുള്ള രണ്ടാമത്തേതിന്റെ 1877ലും പൂർത്തിയായി. നിർമ്മാണം 14 വർഷങ്ങൾ കൊണ്ടാണ് പൂർത്തിയായത്. വർക്കല വിളക്കുമാടം ഇതിനടുത്തായി സ്ഥിതി ചെയ്യുന്നു. വലിയകോയി തമ്പുരാന്റെ മയൂരസന്ദേശത്തിൽ വർക്കല തുരപ്പ് പ്രതിപാദിക്കുന്നുണ്ട്.

ഇപ്പോൾ ഉപയോഗയോഗ്യമല്ലാത്ത തുരപ്പ് അടുത്തിടെ ഇതു നവീകരിക്കാൻ കേന്ദ്രസർക്കാർ പദ്ധതിയിട്ടിരുന്നു. കൈയേറ്റം ഒഴിപ്പിക്കാൻ കഴിയാത്തതും സമീപപ്രദേശത്തെ കെട്ടിടങ്ങളുമാണ് പ്രധാന തടസ്സം. 4.88 മീറ്റർ വീതിയുള്ള തുരങ്കം നിലനിർത്തി ഇരുഭാഗങ്ങളിലുള്ള കനാൽ ഗതാഗതയോഗ്യമാക്കാനാണ് ആലോചന. കനാലിൻെറ ആഴം കൂട്ടുമ്പോൾ സമീപത്തുള്ള വീടുകൾക്ക് കേടുപാടുകൾ സംഭവിക്കുമോയെന്ന ആശങ്കയുണ്ട്.


</doc>
<doc id="306017" url="https://ml.wikipedia.org/wiki?curid=306017" title="രവീന്ദ്ര ജെയിൻ">
രവീന്ദ്ര ജെയിൻ

സംഗീത സംവിധായകനും ഗാന രചയിതാവുമായിരുന്നു രവീന്ദ്ര ജെയിൻ. ജന്മനാ അന്ധനായിരുന്ന അദ്ദേഹം സ്വയം ഗാനങ്ങൾ രചിച്ച് ഈണം നൽകി. കലാ മേഖലകളിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ചു.

1944 ഫെബ്രുവരി 28-ന് ഉത്തർ‌പ്രദേശിലെ അലിഗഢിൽ സംസ്കൃത വിദ്വാന്മാരും ആയുർവേദ വൈദ്യന്മാരുമുള്ള ഒരു ജൈനകുടുംബത്തിലാണ് ജനനം. പരേതരായ ഇന്ദ്രമണി ജെയിനും കിരൺ ജെയിനുമായിരുന്നു മാതാപിതാക്കൾ. മലയാളമുൾപ്പെടെ നിരവധി ഭാഷകളിലെ ചിത്രങ്ങൾക്ക് ഈണം പകർന്നു. 1973 ലെ ‘സൗദാഗർ’ എന്ന ഹിന്ദി ചിത്രത്തിൽ തുടങ്ങി ‘ജാനാ പെഹ്ചാനാ’ വരെയുള്ള നിരവധി സിനിമകളുടെ സംഗീതം നിർവഹിച്ചത് രവീന്ദ്ര ജെയിനാണ്. 

സുജാത, സുഖം സുഖകരം, ആകാശത്തിൻെറ നിറം എന്നീ മലയാള സിനിമകളുടെ സംഗീതവും ഇദ്ദേഹത്തിൻെറതാണ്. ജന്മനാ ഇദ്ദേഹത്തിന് കാഴ്ച ശേഷിയില്ല. ചിത്ചോർ എന്ന സിനിമയിലാണ് ഇദ്ദേഹത്തിന്റെ ഏറ്റവും പ്രസിദ്ധമായ ഗാനങ്ങളുള്ളത്. ഈ സിനിമയിലെ ' ഗോരീ തേരാ' എന്ന ഗാനത്തിനു യേശുദാസിന് ദേശീയ പുരസ്ക്കാരം ലഭിച്ചു. യേശുദാസിന്റെ ഹിന്ദിഗാനങ്ങളിൽ ബഹുഭൂരിപക്ഷവും രവീന്ദ്ര ജെയിനിന്റെ കൃതികളാണ്. 'താൻസെൻ' എന്ന പുറത്തിറങ്ങാത്ത ചിത്രത്തിൽ 13 മിനിറ്റുള്ള ഒരു ഗാനം ഐ കൂട്ടുകെട്ടിൽ പിറന്നിരുന്നു. 'ഷഡജ്നേ പായാ' എന്ന് തുടങ്ങുന്ന ആ ഗാനം ഇപ്പോൾ യൂട്യൂബിൽ ലഭ്യമാണ്. തരംഗിണിക്കു വേണ്ടി 'ആവണിപൂച്ചെണ്ട്' എന്ന ആൽബത്തിനും സംഗീതം നൽകി. യേശുദാസുമായി ജെയിനിനുണ്ടായിരുന്ന ആത്മബന്ധം വളരെ പ്രസിദ്ധമാണ്. എന്നെങ്കിലും കാഴ്ച കിട്ടിയാൽ താൻ ആദ്യം കാണാൻ ആഗ്രഹിയ്ക്കുന്നത് യേശുദാസിന്റെ രൂപമാണെന്ന് ഒരിയ്ക്കൽ അദ്ദേഹം പറഞ്ഞിരുന്നു. യേശുദാസിനെക്കൂടാതെ മുഹമ്മദ് റഫി, കിഷോർ കുമാർ, ലത മങ്കേഷ്കർ തുടങ്ങിയവരും ജെയിനിന്റെ ഗാനങ്ങൾ ആലപിച്ചിട്ടുണ്ട്. വിശുദ്ധ ഖുർആന് ‘റൂഹെ ഖുർആൻ’ (ഖുർആനിൻെറ ആത്മാവ്) എന്ന പേരിൽ ഹിന്ദിയിൽ കാവ്യാത്മക പരിഭാഷയൊരുക്കിയിട്ടുണ്ട്. പുസ്തകമായും ഓഡിയോ സീഡിയായും ഈ പരിഭാഷ ലഭ്യമാണ്. ധാരാളം ജൈന-ഹിന്ദു ഭക്തിഗാനങ്ങളും ഇദ്ദേഹം എഴുതി ചിട്ടപ്പെടുത്തിയിട്ടുണ്ട്.

അവസാനകാലത്ത് തീർത്തും അവശനായിരുന്ന രവീന്ദ്ര ജെയിനിന് 2015-ൽ പത്മശ്രീ ലഭിച്ചിരുന്നു. ഇത് വാങ്ങാനായി വീൽച്ചെയറിലാണ് അദ്ദേഹം വന്നത്. 2015 ഒക്ടോബറിൽ നാഗ്‌പൂരിൽ ഒരു സംഗീതപരിപാടിയിൽ പങ്കെടുക്കുന്നതിനിടയിൽ കുഴഞ്ഞുവീണ രവീന്ദ്രജെയിനിനെ ഉടനെ അവിടുത്തെ ഒരു സ്വകാര്യ ആശുപത്രിയിൽ പ്രവേശിപ്പിച്ചു. പിന്നീട് വിദഗ്ദ്ധ ചികിത്സയ്ക്കായി അദ്ദേഹത്തെ മുംബൈയിലേയ്ക്ക് മാറ്റിയെങ്കിലും ആരോഗ്യനിലയിൽ യാതൊരു പുരോഗതിയുമുണ്ടായില്ല. ഒടുവിൽ ഒക്ടോബർ 9-ന് 71-ആം വയസ്സിൽ അദ്ദേഹം ഈ ലോകത്തോട് വിടപറഞ്ഞു. മൃതദേഹം പിറ്റേന്ന് പൂർണ ഔദ്യോഗിക ബഹുമതികളോടെ മുംബൈയിലെ സാന്താക്രൂസ് ശ്മശാനത്തിൽ സംസ്കരിച്ചു. ദിവ്യയാണ് ഭാര്യ. ഒരു മകനുണ്ട്.


</doc>
<doc id="306020" url="https://ml.wikipedia.org/wiki?curid=306020" title="ടി.എസ്. കനാൽ">
ടി.എസ്. കനാൽ

കേരലത്തിലെ ഒരു ജലഗതാഗത പാതയാണ് തിരുവനന്തപുരം-ഷൊർണൂർ കനാൽ അഥവാ ടി.എസ്. കനാൽ. നിലവിൽ ഇതിലെ വെസ്റ്റ്‌കോസ്റ്റ് കനാൽ (കൊല്ലം - കോട്ടപ്പുറം) മാത്രമേ ഉപയോഗത്തിലുള്ളൂ 
1824-ൽ തിരുവിതാംകൂറിലെ റീജന്റായി ഭരണം നടത്തിയിരുന്ന റാണി ഗൗരി പാർവ്വതിഭായി പാർവ്വതി പുത്തനാർ നിർമ്മിക്കുകയും തിരുവനന്തപുരം മുതൽ വർക്കല വരെയുള്ള ജലഗതാഗതം സുഗമമാക്കുകയും ചെയ്തു. പിന്നീട്
1877 കാലത്ത് തിരുവിതാംകൂർ സർക്കാർ വർക്കലയിൽ കുന്ന് തുരന്ന് രണ്ടു തുരങ്ക ജലപാതകൾ (വർക്കല തുരപ്പ്) നിർമ്മിക്കുകയുണ്ടായി. ഇതോടെ അനന്തപുരിയിൽ നിന്നും കൊല്ലം വഴി ആലപ്പുഴ - തൃശൂർവഴി ഷൊർണൂർവരെ പോകാമെന്ന സൗകര്യം നിലവിൽവന്നു. ഈ കനാലിനെയാണ് ടി.എസ്. കനാൽ എന്ന പേരിൽ അറിയപ്പെട്ടത്. അഞ്ചുതെങ്ങിൽ നിന്നും നടയറ വഴി കൊല്ലത്തേയ്ക്കുള്ള ജലഗതാഗതമാർഗ്ഗം നൂറ്റാണ്ടു മുമ്പ് റ്റി.എസ് കനാലിലൂടെയായിരുന്നു. പരവൂർ കനാലും മയ്യനാട് കനാലുമാണ് ടി.എസ്. കനാലിൽ ഉൾപ്പെട്ടിട്ടുള്ള മറ്റു പ്രധാന ഉപകനാലുകൾ. തിരുവനന്തപുരത്തുനിന്നും നേരിട്ട് പാർവ്വതി പുത്തനാറുവഴി ടി.എസ്. കനാലിലൂടെ ഷൊർണൂർവരെ പോകാമെന്ന സൗകര്യം നിലവിൽ വന്നതോടെ ആലപ്പുഴയും കൊല്ലവും കൊച്ചിയുമൊക്കെ ചരക്കുനീക്കങ്ങളാൽ തിരക്കുള്ളയിടങ്ങളായി മാറി. ഒരുകാലത്ത് കേരളത്തിലെ ജലഗതാഗതത്തിന്റെ നട്ടെല്ലായിരുന്നു ഇത്.


</doc>
<doc id="306021" url="https://ml.wikipedia.org/wiki?curid=306021" title="സുനിൽ ജോഗി">
സുനിൽ ജോഗി

സാഹിത്യ മേഖലകളിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ച ഹിന്ദി കവിയാണ് സുനിൽ ജോഗി (ജനനം : 1 ജനുവരി 1971). ഹാസ്യ പ്രധാനമായ നിരവധി കവിതകളെഴുതിയിട്ടുള്ള ഇദ്ദേഹം ഹിന്ദുസ്ഥാനി അക്കാദമി ചെയർമാനായി പ്രവർത്തിക്കുന്നു. യു.പിയിൽ ക്യാബിനറ്റ് മന്ത്രിയുടെ പദവിയാണിതിന്. എഴുപത്തഞ്ചോളം കൃതികൾ പ്രസിദ്ധപ്പെടുത്തിയിട്ടുണ്ട്. 



</doc>
<doc id="306041" url="https://ml.wikipedia.org/wiki?curid=306041" title="വില്ല്യം കാരി">
വില്ല്യം കാരി

ഇംഗ്ലീഷ് മിഷനറിയും വിദ്യാഭ്യാസ പ്രവർത്തകനുമായിരുന്നു വില്ല്യം കാരി.(ജ: 17ആഗസ്റ്റ് 1761 – മ:9 ജൂൺ 1834).പ്രൊട്ടസ്റ്റന്റ് സഭകളുടെ പിതാവ് എന്നതിലുപരി പത്തൊൻപതാം നൂറ്റാണ്ടിൽ ഭാരതത്തിലെ നവോത്ഥാനത്തിനു രൂപം നൽകിയവരിൽ കാരിയുടെ പങ്ക് നിസ്തുലമാണ് ..

ഇംഗ്ലണ്ടിലെ പൗളേഴ്സ്സ്പറി ഗ്രാമത്തിലെ ഒരു നെയ്ത്തുകാരന്റെ മകനായിരുന്നു കാരി. നന്നേ ചെറുപ്പത്തിൽ തന്നെ സസ്യശാസ്ത്രത്തിൽ ആകൃഷ്ടനായ കാരി ഭാഷാപഠനത്തിലും അതീവ താത്പര്യം കാണിച്ചുപോന്നു. ദൈവശാസ്ത്രത്തിലും താത്പര്യം കാണിച്ചുപോന്ന കെറി ബാപ്റ്റിസ്റ്റ് സമ്മേളനങ്ങളിൽ പങ്കെടുത്തുവന്നു. 1782 ൽ അദ്ദേഹം ബാപ്റ്റിസ്റ്റ് മിഷനറിയായി പ്രവർത്തനം ആരംഭിച്ച് 1793 ൽ ബംഗാളിലേയ്ക്കു കാരിയും കുടുംബവും കപ്പൽ കയറി.
ബംഗാളിലെ ജീവിതവുമായി അടുത്ത് ഇടപഴകിയ കാരി ആദ്യമായി ചെറിയ ബംഗാളി നിഘണ്ടുവും, ബൈബിളിന്റെ 4 ഭാഗങ്ങളും തർജ്ജിമ ചെയ്ത് ഇംഗ്ലണ്ടിലേയ്ക്ക് അയച്ചു,പ്രതികരണം ആശാവഹമായിരുന്നില്ലെങ്കിലും കാരി തന്റെ പരിശ്രമം അശ്രാന്തം തുടർന്നുപോന്നു. ഫോർട്ട് വില്ല്യം കോളേജിൽ ഭാഷാദ്ധ്യാപകനായി ജോലി ലഭിക്കുകയുണ്ടായി. 1801 ൽ "കഥോപകഥൻ" എന്ന ഒരു സമാഹാരം കാരി രചിച്ചു. 1812 ൽ "ഇതിഹാസമാല" എന്ന കൃതിയും പുറത്തു വന്നു.
1815-1825 കാലത്ത് ബംഗാളി- ഇംഗ്ലീഷ് ഭാഷാ നിഘണ്ടു രണ്ടു ക്വാർട്ടോ വാല്യങ്ങളായി പ്രസിദ്ധീകരിയ്ക്കപ്പെട്ടു. മറാത്ത ഭാഷാ വ്യാകരണം 1805 ൽ പ്രസിദ്ധീകരിയ്ക്കപ്പെട്ടു.
സസ്യശാസ്ത്രത്തിനു അദ്ദേഹം നൽകിയ സംഭാവന കണക്കിലെടുത്ത് ചില സസ്യങ്ങൾക്ക് അദ്ദേഹത്തിന്റെ നാമം നൽകുകയുണ്ടായി. ചില ചെടികൾക്ക് "കാരിയ ഹെർബേസിയ," "കാരിയ സ്റ്റോയിസ്റ്റിക്ക", "കാരിയ അൽബോറിസിയ" എന്നും പേരു നൽകപ്പെടുകയുണ്ടായി.


</doc>
<doc id="306046" url="https://ml.wikipedia.org/wiki?curid=306046" title="ഏകാമ്രനാഥക്ഷേത്രം">
ഏകാമ്രനാഥക്ഷേത്രം

തമിഴ്നാട്ടിലെ കാഞ്ചീപുരത്തു സ്ഥിതിചെയ്യുന്ന ഏറ്റവും പ്രാചീന ശിവക്ഷേത്രങ്ങളിലൊന്നാണ് ഏകാമ്രനാഥക്ഷേത്രം. ഈ ക്ഷേത്രത്തിലെ മണ്ണുകൊണ്ടുള്ള വിഗ്രഹമാണ് പ്രതിഷ്ഠിയ്ക്കപ്പെട്ടിരിയ്ക്കുന്നത്. ആയതിനാൽ അഭിഷേകം പതിവില്ല.പല്ലവരാജാക്കന്മാരുടെ കാലത്ത് നിർമ്മിയ്ക്കപ്പെട്ടതാണ് ഈ ക്ഷേത്രം എന്നു കരുതപ്പെടുന്നു. ക്ഷേത്രത്തിലെ ശില്പവേലകളെ മുൻനിർത്തിയാണ് ഈ അനുമാനം.
192 അടി അത്യുന്നതമായ ഗോപുരം ക്ഷേത്രത്തിന്റെ പ്രത്യേകതയാണ് .കൃഷ്ണദേവരായർ പതിനാറാം നൂറ്റാണ്ടിൽ പണികഴിപ്പിച്ചതാണ് ഇത്.


</doc>
<doc id="306049" url="https://ml.wikipedia.org/wiki?curid=306049" title="സാബ അഞ്ജും">
സാബ അഞ്ജും

ഭാരതീയ വനിതാ ഹോക്കി ടീമിന്റെ മുൻ ക്യാപ്റ്റനാണ് സാബ അഞ്ജും(ജനനം : 12 ജൂൺ 1985). കായിക മേഖലകളിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ചു. 2013 ൽ അർജുന അവാർഡും ലഭിച്ചിട്ടുണ്ട്.


</doc>
<doc id="306050" url="https://ml.wikipedia.org/wiki?curid=306050" title="രാജേഷ് കൊട്ടേച്ച">
രാജേഷ് കൊട്ടേച്ച

ആയുർവേദ ഭിഷഗ്വരനാണ് രാജേഷ് കൊട്ടേച്ച. വൈദ്യ മേഖലകളിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ചു. ഗുജറാത്ത് ആയുർവേദ സർവകലാശാലയുടെ വൈസ് ചാൻസലറാണ്. ആയുർവേദത്തിലെ മനഃശാസ്ത്ര ചികിത്സാ സമ്പ്രദായങ്ങളെക്കുറിച്ച് പ്രബന്ധം പ്രസിദ്ധീകരിച്ചിട്ടുണ്ട്.


</doc>
<doc id="306058" url="https://ml.wikipedia.org/wiki?curid=306058" title="ഗ്രന്ഥാലയ ശാസ്ത്രം">
ഗ്രന്ഥാലയ ശാസ്ത്രം

ഗ്രന്ഥശാലകളുടെ ശാസ്ത്രിയ പഠന ത്തിനു പൊതുവായി പറയുന്ന നാമമാണ് ഗ്രന്ഥാലയ ശാസ്ത്രം.ഗ്രന്ഥാലയ ശാസ്ത്രത്തിൽ പ്രധാനമായും പഠിപ്പിക്കുന്നത്‌ ഗ്രന്ഥാലയങ്ങളുടെ നടത്തിപ്പ് ,വിവര ശേഖരണത്തിനവശ്യമായ പുസ്തകങ്ങളുടെ ക്രമികരണം , വിഷയങ്ങളുടെ തരം തിരിക്കൽ എന്നിവയാണ്. ലൈബ്രറികൾ ഇൻഫർമേഷൻ ശൃംഖലയുടെ ഭാഗമാണ് .അത് കൊണ്ട് തന്നെ ഇൻഫർമേഷൻ സാങ്കേതിക വിദ്യകളും ഈ ശാഖ കൈകാര്യം ചെയ്യുന്നു

</doc>
<doc id="306066" url="https://ml.wikipedia.org/wiki?curid=306066" title="ഡൈ‌ഇലക്ട്രികത">
ഡൈ‌ഇലക്ട്രികത

ബാഹ്യ വൈദ്യുതമണ്ഡലത്തിന്റെ സാന്നിധ്യത്തിൽ ഒരു അചാലക വസ്തുവിൽ പോസിറ്റീവ് ചാർജുകളും നെഗറ്റീവ് ചാർ‍ജുകളും ഉണ്ടാവുന്നു . സാധാരണ ചാലകങ്ങളെപ്പോലെ വൈദ്യുതി പ്രവഹിക്കുമ്പോൾ ഇവയാലുണ്ടാകുന്ന ചാർജു കണങ്ങൾ സഞ്ചരിക്കുകയില്ല. പകരം ബാഹ്യവൈദ്യുത മണ്ടലത്തിന്റെ സാന്നിധ്യത്തിൽ ഇവയിലെ പോസിറ്റീവ് ചാർജുകളും നെഗറ്റീവ് ചാർ‍ജുകളും വിപരീത ദിശയിൽ ഒരു നിശ്ചിത അകലത്തിൽ സ്ഥിതി ചെയ്യുന്നു. ഈ പ്രതിഭാസത്തെ ഡൈഇലക്ട്രിക് പോളറൈസേഷൻ(ആംഗലേയം-Dielectric Polarization) എന്നു പറയുന്നു. ഇത്തരം പദാർത്ഥങ്ങളെ ഡൈഇലക്ട്രിക് വസ്തുക്കൾ (ആംഗലേയം -Dielectric)എന്നറിയപ്പെടുലന്നു. ഡൈഇലക്ട്രിക് പോളറൈസേഷൻ കാരണം പോസിറ്റീവ് ചാർജുകൾ വൈദ്യുതി മണ്ഡലത്തിന്റെ ദിശയിലും നെഗറ്റീവ് ചാർ‍ജുകൾ എതിർ ദിശയിലേയ്ക്കുമാണ് നീങ്ങുക. ഇതിനാൽ ആ വസ്തുവിൽ ഒരു ആന്തരിക വൈദ്യുതമണ്ഡലം ഉണ്ടാവുകയും ആ വസ്തുവിൽ ഉണ്ടാകുന്ന വൈദ്യുതമണ്ടലങ്ങളെ റദ്ദാക്കുകയും ചെയ്യുന്നു.


</doc>
<doc id="306067" url="https://ml.wikipedia.org/wiki?curid=306067" title="അൽ സൂഫി">
അൽ സൂഫി

എ.ഡി. പത്താം പത്താം നൂറ്റാണ്ടിൽ പേർഷ്യയിൽ ജീവിച്ചിരുന്ന ഒരു വിഖ്യാത മുസ്‌ലിം ജ്യോതിശാസ്ത്ര പണ്ഡിതനാണ് അബ്ദുറഹ്മാൻ അൽ സൂഫി.(December 9, 903 in Rey, Iran – May 25, 986 in Shiraz, Iran). പാശ്ചാത്യ ലോകത്ത് അൽസോഫി (Alzophi) എന്ന പേരിലാണ് അറിയപ്പെടുന്നത്. പ്രശസ്തരായ 9 മുസ്ലിം ജ്യോതിശാസ്ത്രജ്ഞന്മാരിൽ ഒരാളായിരുന്നു ഇദ്ദേഹം. ഇദ്ദേഹത്തിന്റെ അറബിഭാഷയിൽ എഴുതിയ കിതാബ് സുവർ അൽ കവാകിബ് അൽ താബിത - ബുക്ക്‌ ഓഫ് ഫിക്സെഡ് സ്റ്റാർസ് എന്ന പുസ്തകം ജ്യോതിശാസ്ത്ര ചരിത്രത്തിലെ നാഴികക്കല്ലായി കണക്കാക്കുന്നു. ഈ കൃതിയുടെ രചനയ്ക്കുവേണ്ടി ഗ്രന്ഥകർത്താവ് മുഖ്യമായും അവലംബിച്ചത് ടോളമി യുടെ അൽമജെസ്റ്റ് എന്ന വിഖ്യാതകൃതിയെ ആയിരുന്നു. നിരവധി നക്ഷത്രങ്ങളുടെ സ്ഥാനം നിർണ്ണയിച്ച് കൃത്യമായി ഇദ്ദേഹം ഈ കൃതിയിൽ രേഖപ്പെടുത്തിയിരുന്നു. അറബികൾക്ക് ഗ്രീക്ക് ജ്യോതിശാസ്ത്ര തത്ത്വങ്ങൾ പരിചയപ്പെടുത്തുന്നതിൽ ഇദ്ദേഹം വഹിച്ച പങ്ക് നിസ്തുലമാണ്. ഗ്രീക്ക് ഭാഷയിൽ രചിക്കപ്പെട്ട നരവധി ജ്യോതിശാസ്ത്ര ഗ്രന്ഥങ്ങൾ അറബിയിലേക്ക് വിവർത്തനം ചെയ്യുകയും പല നക്ഷത്ര രാശികൾക്കും സമാനമായ അറബി പദങ്ങളും ഇദ്ദേഹം നൽകി. ആൻഡ്രോമിഡ നെബുലയെ ആദ്യമായി തിരിച്ചറിഞ്ഞത് അൽ സൂഫിയായിരുന്നു . ഇദ്ദേഹത്തിന്റെ ബഹുമാനാർത്ഥം ചന്ദ്രനിലെ ഒരു ഗർത്തത്തിന് അസോഫി ഗർത്തം എന്ന് നാമകരണം ചെയ്തിട്ടുണ്ട്. 1960 സെപ്തംബർ 24നു കണ്ടെത്തിയ ഒരു ചിന്നഗ്രഹത്തിന് ഇദ്ദേഹത്തിന്റെ പേരുമായി കൂട്ടിച്ചേർത്തു 12621 Alsufi എന്ന നാമകരണമാണ് നടത്തിയത്. ഭൂമിയുടെ തെക്കേ അർദ്ധ ഗോളത്തിൽ മാത്രം ദ്രിശ്യമായ ലാർജ്‌ മഗല്ലനിക് ക്ലൗഡ്‌ എന്ന ക്ഷീരപഥത്തിന്റെ സമീപ ഗാലക്സിയെ കുറിച്ച് ആദ്യം പ്രസ്ഥാവിച്ചത് ഇദ്ദേഹത്തിന്റെ പുസ്തകങ്ങളിലാണ്.


</doc>
<doc id="306075" url="https://ml.wikipedia.org/wiki?curid=306075" title="അസോഫി ഗർത്തം">
അസോഫി ഗർത്തം

ഭൂമിയുടെ ഉപഗ്രഹമായ ചന്ദ്രനിലെ ഒരു ഉൽക്കാഗർത്തമാണ് അസോഫി ഗർത്തം. ഇത് ചന്ദ്രന്റെ ഉപരിതലത്തിൽ തെക്കേ പകുതിയിൽ നടുക്കായി സ്ഥിതി ചെയ്യുന്നു. വിഖ്യാത മുസ്‌ലിം ജ്യോതിശാസ്ത്രജ്ഞാനായ അൽ സൂഫിയുടെ ബഹുമാനാർത്ഥമാണ് ഇതിനെ നാമകരണം നടത്തിയിരിക്കുന്നത്.

</doc>
<doc id="306081" url="https://ml.wikipedia.org/wiki?curid=306081" title="അസംബാധ">
അസംബാധ

പതിനാലക്ഷരമുള്ള ശക്വരി ഛന്ദസ്സിൽ ഉൾപ്പെട്ട വൃത്തമാണ് അസംബാധ.

മഗണം തഗണം നഗണം സഗണം രണ്ട് ഗുരു എന്നിവ യഥാക്രമം വിന്യസിച്ചാൽ അസംബാധാ വൃത്തം. അഞ്ചാമത്തെ അക്ഷരത്തിൽ യതി വേണം. 

ആദ്യത്തെ അഞ്ചും ഒടുവിലത്തെ മൂന്നും ഗുരുവായി പതിനാലക്ഷരങ്ങളെ ഗംലകളിൽ നിരത്തിയാൽ ആലാപനതാളം 'ഗംഗംഗം|ഗംഗം ല|ലലല|ലലഗം|ഗംഗം' എന്നു കിട്ടും.വൃത്തമഞ്ജരിയിൽ ഏ.ആർ ഇതിന് ഉദാഹരണം നല്കിയിട്ടില്ല.

ഉദാ:1

ഉദാ:2


</doc>
<doc id="306082" url="https://ml.wikipedia.org/wiki?curid=306082" title="പെരിയപുരാണം">
പെരിയപുരാണം

12-ആം ശതകത്തിൽ തമിഴിൽ രചിക്കപ്പെട്ട ഒരു കാവ്യമാണ് പെരിയപുരാണം. ശിവഭക്തനായ കവി ചേക്കിഴാർ  ആണ് ഇത് രചിച്ചിട്ടുള്ളത്. അറുപത്തിമൂവരുടെ ജീവചരിത്രമാണ്, ശിവഭക്തിപ്രധാനമായ ഈ ഗ്രന്ഥത്തിലെ വിഷയം. ഭക്തന്മാരെ കുറിച്ചുള്ള പുരാണം എന്ന അർത്ഥത്തിൽ ഇത് തിരുതൊണ്ടർ പുരാണം എന്നും കൂടാതെ ഭക്തർ പുരാണം എന്നും അറിയപ്പെടുന്നു.

ശൈവ മതാനുയായികൾക്ക് മാർഗ്ഗ ദർശ്ശികളായി 63 നായനാർമാരുണ്ടെന്നും, അവർ സ്തോത്രങ്ങൾ നിർമ്മിച്ചു പാടിയിടുള്ള ക്ഷേത്രങ്ങളെ "പാടൽ പെറ്റ ക്ഷേത്രങ്ങൾ" എന്നും വിശേഷിപ്പിയ്ക്കുന്നു. ഈ നായനാർമാരുടെ ചരിതങ്ങളാണ് പെരിയപുരാണത്തിൽ വിവരിയ്ക്കുന്നത്. പിൽക്കാലത്ത് പെരിയപുരാണം ആസ്പദമാക്കി "നാടക കീർത്തനങ്ങൾ" എഴുതുകയും അവതരിപ്പിക്കപ്പെടുകയും ചെയ്തിട്ടുണ്ട്. 


</doc>
<doc id="306083" url="https://ml.wikipedia.org/wiki?curid=306083" title="ഇന്ത്യൻ സോഷ്യൽ ഫോറം">
ഇന്ത്യൻ സോഷ്യൽ ഫോറം

ഗൾഫ് രാജ്യങ്ങളിലെ ഇന്ത്യക്കാർക്കിടയിൽ പ്രവർത്തിക്കുന്ന ഒരു സാമൂഹിക സംഘടനയാണ് ഇന്ത്യൻ സോഷ്യൽ ഫോറം. ഭാഷ, ദേശം, ജാതി-മതങ്ങൾ എന്നിങ്ങനെയുള്ള വിടവുകൾ നികത്തി ഇന്ത്യക്കാർ എന്ന ലേബലിൽ ഒരുമിപ്പിക്കുക എന്നതാണ് ഈ സംഘടയുടെ ലക്‌ഷ്യം. നിലവിൽ സൗദി അറേബ്യ, യു.എ.ഇ, ഖത്തർ, ബഹറിൻ, കുവൈറ്റ്‌ എന്നിവിടങ്ങളിൽ ഇന്ത്യൻ സോഷ്യൽ ഫോറം പ്രവർത്തിക്കുന്നുണ്ട്. തൊഴിലിടങ്ങളിൽ പീഡനമനുഭവിക്കുന്നവരുടെ പ്രശ്നങ്ങളിൽ ഇടപെട്ടു പരിഹാരം കാണാനും ഐ.എസ്.എഫ് പരിശ്രമിക്കാരുണ്ട്


</doc>
<doc id="306085" url="https://ml.wikipedia.org/wiki?curid=306085" title="തിരുമുറൈ">
തിരുമുറൈ

ആറാം നൂറ്റാണ്ട് മുതൽ പതിനൊന്നാം നൂറ്റാണ്ട് വരെ ജീവിച്ചിരുന്ന ശിവഭക്തരായ കവികൾ രചിച്ച ശിവസ്തുതികളാണ് തിരുമുറൈ. . രാജരാജ ചോളൻ ഒന്നാമന്റെ നിർദ്ദേശപ്രകാരം നമ്പിയാണ്ടാർ നമ്പി തിരുജ്ഞാനസംബന്ധർ, അപ്പർ, സുന്ദരമൂർത്തി എന്നിവരുടെ ശിവസ്തുതികളും ചേർത്ത് ഏഴു പുസ്തകങ്ങളായി തിരുമുറൈ നിർമ്മിച്ചു. പിന്നീട് മാണിക്യവാചകരുടെ തിരുകോവയാറും തിരുവാചകവും എന്നിവ എട്ടാമത്തെ പുസ്തകമായി ചേർത്തു. പിന്നീടെ മറ്റ് ഒൻപത് ശിവഭക്തരുടെ 28 പദ്യങ്ങൾ ഒൻപതാമത്തെ പുസ്തകമാക്കി ചേർത്തു. പിന്നെ തിരുമൂലരുടെ തിരുമന്ദിരം പത്താമത്തെ പുസ്തകമായി. മറ്റു പന്ത്രണ്ട് കവികളുടെ നാൽപ്പത് കവിതകൾ ചേർത്ത് പത്താമത്തെ പുസ്തകത്തിന്റെ ഭാഗമാണ്. ഇദ്ദേഹത്തിന്റെ സ്വന്തം കവിതകൾ പതിനൊന്നാം പുസ്തകമായി. ഇവയോടെപ്പം പിന്നീട് പന്ത്രണ്ടാമത് പുസ്തകമായി സേക്കിയാരുടെ പെരിയ പുരാണവും കൂട്ടിച്ചേർക്കപ്പെട്ടു. ഇതെല്ലാം ചേർന്നാണ് തിരുമുറൈ എന്ന വിശുദ്ധഗ്രന്ഥമായി അറിയപ്പെടുന്നത്


</doc>
<doc id="306093" url="https://ml.wikipedia.org/wiki?curid=306093" title="സത്യവ്രതേശ്വരക്ഷേത്രം">
സത്യവ്രതേശ്വരക്ഷേത്രം

തമിഴ്നാട്ടിലെ കാഞ്ചീപുരത്തിനു കിഴക്ക് തിരുക്കാലിമേട് എന്ന സ്ഥലത്ത് സ്ഥിതിചെയ്യുന്ന ക്ഷേത്രമാണ് സത്യവ്രതേശ്വരക്ഷേത്രം. ഈ ക്ഷേത്രത്തിനു ഇന്ദ്രപുരമെന്നും പേരുണ്ട്. സത്യവ്രതതീർത്ഥം എന്ന പേരിൽ തീർത്ഥക്കുളവും ഇതിനോട് അനുബന്ധിച്ച് കാണുന്നു.
ഇന്ദ്രപദവി ലഭിച്ച ശിബി ചക്രവർത്തി മോക്ഷം നേടുന്നതിനു ബൃഹസ്പതിയെ സമീപിയ്ക്കുകയും മോക്ഷലബ്ധിയ്ക്കു കാഞ്ചിയിൽ സത്യവിരാടക്ഷേത്രത്തിൽ ചെന്നു ധ്യാനിക്കുവാൻ ഉപദേശിയ്ക്കുകയും ചെയ്തത്രേ.അപ്രകാരം ചെയ്തു ശിബി ചക്രവർത്തി മോക്ഷം നേടിയെന്നാണ് വിശ്വാസം.


</doc>
<doc id="306095" url="https://ml.wikipedia.org/wiki?curid=306095" title="ആശ്രാമം">
ആശ്രാമം

കൊല്ലം നഗരത്തിലെ പ്രധാനപ്പെട്ട ഒരു സ്ഥലമാണ് ആശ്രാമം. കൊല്ലം മുൻസിപ്പൽ കോർപറേഷനിലെ ഒരു വാർഡ് കൂടിയായ ഇത് ചിന്നക്കടയിൽ നിന്നും ഒരു കിലോമീറ്ററോളം ദൂരെയാണ്. കേരളത്തിലെ ആദ്യത്തെ വിമാനത്താവളം നിലവിൽ വന്നത് ആശ്രാമത്തായിരുന്നു . അന്താരാഷ്ട്ര ഹോക്കി സ്റ്റേഡിയം, മൈതാനം അഡ്വഞ്ചർ പാർക്ക്, ബ്രിട്ടീഷ് റെസിഡൻസി എന്നിവ ഇവിടെ സ്ഥിതി ചെയ്യുന്നു. നിലവിൽ ഒരു ഹെലിപോർട്ട് ആശ്രാമത്തുണ്ട്. അഷ്ടമുടിക്കായലിന്റെ സമീപത്തായി ധാരാളം കണ്ടൽവനങ്ങളും ഇവിടെയുണ്ട്.


</doc>
<doc id="306097" url="https://ml.wikipedia.org/wiki?curid=306097" title="അൽക്ക കൃപാലാനി">
അൽക്ക കൃപാലാനി

ഇന്ത്യൻ ഗൈനക്കോളജിസ്റ്റാണ് അൽക്ക കൃപാലാനി. വൈദ്യ മേഖലകളിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ചു. 


</doc>
<doc id="306098" url="https://ml.wikipedia.org/wiki?curid=306098" title="ഹർഷ് കുമാർ">
ഹർഷ് കുമാർ

ഭാരതീയനായ ഒഫ്താൽമോളജിസ്റ്റാണ് ഹർഷ് കുമാർ . ഗ്ലൂക്കോമ ചികിത്സക്കായുള്ള നിരവധി അന്വേഷണങ്ങൾ നടത്തിയ ഹർഷ് ഗ്ലൂക്കോമ ശസ്ത്രക്രിയക്കായുള്ള നടപടി ക്രമങ്ങൾ നിർദ്ദേശിച്ചവരിൽ പ്രമുഖനാണ്. വൈദ്യ മേഖലകളിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ചു. 


</doc>
<doc id="306109" url="https://ml.wikipedia.org/wiki?curid=306109" title="ജയിംസ് മാഡിസൺ">
ജയിംസ് മാഡിസൺ

ജയിംസ് മാഡിസൺ, ജൂണിയർ (മാർച്ച് 16, 1751 – ജൂൺ 28, 1836) അമേരിക്കയിലെ രാഷ്ട്രീയനേതാവും രാഷ്ട്രീയകാര്യസൈദ്ധാന്തികനും അവിടത്തെ നാലാമത്തെ പ്രസിഡന്റും (1809–17) ആയിരുന്നു. അദ്ദേഹത്തെ അമേരിക്കൻ "ഭരണഘടനയുടെ പിതാവ്" എന്നാണ് വിളിക്കുന്നത്. കാരണം എെക്യനാടുകളുടെ ഭരണഘടന രൂപപ്പെടുത്തുന്നതിൽ അദ്ദേഹം നിർണ്ണായകപങ്കു വഹിക്കുകയും ബിൽ ഓഫ് റൈറ്റ്സ് എഴുതിയുണ്ടാക്കുകയും ചെയ്തു. തന്റെ ജീവിതകാലത്ത് കൂടുതൽ സമയവും രാഷ്ട്രീയനേതാവായാണ് അദ്ദേഹം സേവനം ചെയ്തത്. 

ഐക്യനാടുകളുടെ ഭരണഘടന എഴുതിയുണ്ടാക്കിയശേഷം അതിന്റെ തെറ്റു തിരുത്താനായുള്ള ഒരു പ്രസ്ഥാനത്തിനു അദ്ദേഹം നേതൃത്വം വഹിച്ചിരുന്നു. അന്ന് അലക്സാണ്ടർ ഹാമിൽടണും ജോൺ ജേയുമായിചേർന്ന് ഫെഡറലിസ്റ്റ് പെപ്പേഴ്സ് തയ്യാറാക്കി.
ജയിംസ് മാഡിസൺ ജൂണിയർ അമേരിക്കയിലെ വിർജീനിയ സംസ്ഥാനത്തെ പോർട്ട് കോൺവേയുടെ അടുത്തുള്ള ബെല്ലെ ഗ്രൂ പ്ലാന്റേഷനിൽ 1751 മാർച്ച് 16 നാണു ജനിച്ചത്. പന്ത്രണ്ടു മക്കളിൽ ഏറ്റവും മൂത്തയാളായിരുന്നു അദ്ദേഹം. 
ജയിംസ് മാഡിസൺ സീനിയർ ആയിരുന്നു അദ്ദേഹത്തിന്റെ പിതാവ്. അദ്ദേഹത്തിന്റെ മാതാവ് നെല്ലി കോൺ വേ മാഡിസൺ ആയിരുന്നു..

മാഡിസൺ പ്രായപൂർത്തിയായ ശേഷം മതപരമായ കാര്യങ്ങളിൽ അത്യധികം ഒരു താല്പര്യം കാണിച്ചിരുന്നില്ല.

പ്രിൻസ്ടണിലെ ബിരുദപഠനശേഷം മാഡിസണ് അമേരിക്കൻ കോളനികളും ബ്രിട്ടനുമായുള്ള ബന്ധത്തിൽ താല്പര്യം ജനിച്ചു. ബ്രിട്ടിഷ് നികുതിവൽക്കരണം മൂലം അമേരിക്കയും ബ്രിട്ടനും തമ്മിലുള്ള ബന്ധം അക്കാലത്ത് വഷളായിത്തുടങ്ങിയിരുന്നു. 1774ൽ സേഫ്റ്റി എന്ന പ്രാദേശിക സൈന്യസങ്ഹത്തിൽ അദ്ദേഹം അംഗമായി. തന്റെ കുടുമ്പത്തിന്റെ സ്വത്ത് അനുവദിക്കുന്നേടത്തോളം സാമൂഹ്യപ്രവർത്തനം നടത്താനുള്ള തുടക്കം ഇവിടെ അദ്ദേഹം കുറിച്ചു. 1775 ഒക്ടോബറിൽ ഓറഞ്ചു കൗണ്ടിയുടെ സൈന്യവിഭാഗത്തിൽ കമാന്ററായി മാറി. തന്റെ രൂപം കാരണം അദ്ദേഹം പക്ഷെ ഒരു സംഘർഷത്തിലും നേരിട്ടു പങ്കെടുത്തിട്ടില്ല.

ഒരു ചെറുപ്പക്കരനെന്ന നിലയിൽ അദ്ദേഹം അമേരിക്കൻ ആഭ്യന്തരയുദ്ധത്തിൽ പങ്കെടുത്തു. ആങ്ലിക്കൻ ചർച്ചിന്റെ അനുവാദമില്ലാതെ പ്രവർത്തിച്ചതിന് വിർജീനിയായിൽ ബാപ്റ്റിക് ചർച്ചിന്റെ വിശ്വാസികളെ അറസ്റ്റ് ചെയ്യുകയുണ്ടായി. ബാപ്റ്റിക് മതപ്രചാരകനായ എലിജ ക്രെയ്ഗുമായിച്ചേർന്നാണ് അദ്ദേഹം പ്രവർത്തിച്ചതു. അങ്ങനെ മതസ്വാതന്ത്ര്യത്തേപ്പറ്റി തന്റെ നിലപാട് വിപുലീകരിക്കാൻ ഇത്തരം പ്രവർത്തനം സഹായിച്ചു. 

മാഡിസൻ വെർജീനിയ രാഷ്ട്രീയത്തിൽ വലിയ സ്വാധീനമുണ്ടായിരുന്നു. ജഫ്ഫേഴ്സണുമായിച്ചേർന്ന് അദ്ദേഹം മതസ്വാതന്ത്ര്യത്തിനു വെണ്ടിയുള്ള വെർജീനിയ സ്റ്റാറ്റ്യൂട്ട് ഫോർ റിലീജിയസ് ഫ്രീഡം രുപപ്പെടുത്താനും 1786ൽ അതു പാസ്സാക്കിയെടുക്കാനും കഴിഞ്ഞു. ഇതു ചർച്ച് ഓഫ് ഇംഗ്ലണ്ടിന്റെ സ്വാധീനം കുറച്ചു. കുടാതെ രാഷ്ട്രം മതകാര്യങ്ങളിൽ ഇടപെടുന്നതിനെ വിലക്കി.


</doc>
<doc id="306110" url="https://ml.wikipedia.org/wiki?curid=306110" title="ആങ്ക്വെറ്റി ദ്യൂപറോ">
ആങ്ക്വെറ്റി ദ്യൂപറോ

ഭാരതീയ സംസ്കാരത്തെക്കുറിച്ച് ആഴത്തിൽ പഠിച്ച ഒരു ഫ്രഞ്ച് പണ്ഡിതനാണ് ആങ്ക്വെറ്റി ദ്യൂപറോ (Abraham Hyacinthe Anquetil-Duperron -ജ:7 ഡിസം: 1731 – മ: 17 ജനു:1805).ഉന്നതപഠനമേഖലയിൽ പ്രധാന വിദ്യാലയങ്ങൾ അദ്ദേഹം സ്ഥാപിയ്ക്കുകയുണ്ടായി.
പാരീസിൽ ജനിച്ച ദ്യൂപറോ പാഴ്സി പുരോഹിതരിൽ നിന്നു പേർസ്യൻ ഭാഷ അഭ്യസിയ്ക്കുകയുണ്ടായി. സൊരാഷ്ട്രിയൻ ഗ്രന്ഥങ്ങൾ ഫ്രഞ്ചിലേയ്ക്കു മൊഴിമാറ്റം നടത്തിയത് അദ്ദേഹമാണ് .


</doc>
<doc id="306123" url="https://ml.wikipedia.org/wiki?curid=306123" title="മാണിക്യവാചകർ">
മാണിക്യവാചകർ

മാണിക്യവാചകർ ഒമ്പതാം നൂറ്റാണ്ടിൽ ജീവിച്ചിരുന്ന ശിവഭക്തനായ കവിയായിരുന്നു . അദ്ദേഹം മധുരയിലെ പാണ്ഡ്യരാജാവിന്റെ മന്ത്രിയായിരുന്നുവത്രെ. ഒരിക്കൽ ശിവദർശനം ലഭിച്ചു എന്നും പിന്നീട് ജീവിതം ശിവഭക്തിയ്ക്കായി ഉഴിഞ്ഞുവെച്ചു എന്നും ഐതിഹ്യം ഉണ്ട്. അദ്ദേഹത്തെ അറുപത്തിമൂവരിൽ ഒരാളായി കണക്കാക്കാറില്ല എന്നാൽ തിരുജ്ഞാനസംബന്ധർ, തിരുനാവുക്കരശർ, സുന്ദരമുർത്തി എന്നിവരോടൊപ്പം നാൽവരായി സമയാചാര്യന്മാരായി കണക്കാക്കുന്നു. ഇദ്ദേഹത്തിന്റെ കൃതികളായ തിരുവാചകവും തിരുക്കോവൈയാറും തിരുമുറൈയുടെ ഭാഗമായി കണക്കാക്കപ്പെടുന്നു


</doc>
<doc id="306127" url="https://ml.wikipedia.org/wiki?curid=306127" title="സാഹേൽ">
സാഹേൽ

ആഫ്രിക്കയിലെ സഹാറ മരുഭൂമിയുടെയും സുഡാനിയൻ സവേനയുടെയും മധ്യത്തിലായി സ്ഥിതി ചെയ്യുന്ന അർദ്ധ-ഊഷര പ്രദേശമാണ് സാഹേൽ. ഈ പ്രദേശം അറ്റ്‌ലാൻറ്റിക്ക് തീരം മുതൽ ചെങ്കടൽ തീരം വരെ നീണ്ടു കിടക്കുന്നു. സാഹിൽ (ساحل) എന്ന അറബി വാക്കിനു തീരം എന്നാണ് അർത്ഥം. അതിൽ നിന്നാണ് സാഹേൽ എന്ന വാക്ക് ഉണ്ടായത്. പടിഞ്ഞാറു മുതൽ കിഴക്കോട്ട് അൾജീരിയ,നൈജർ,നൈജീരിയ,ഛാഡ്,സുഡാൻ,ദക്ഷിണ സുഡാൻ,എറിട്രിയ എന്നീ രാജ്യങ്ങളിൽ സാഹേൽ ഭൂപ്രകൃതി കാണപ്പെടുന്നു.

3,053,200 ചതുരശ്ര കിലോമീറ്ററാണ് ഈ പ്രദേശത്തിന്റെ ആകെ വിസ്തൃതി.ഈ പ്രദേശത്ത് അർദ്ധ-ഊഷര പുൽമേടുകൾ,സവേനകൾ,സ്റ്റെപ്പ്‌ പുൽമേടുകൾ,മുൾക്കാടുകൾ എന്നിവ കാണപ്പെടുന്നു. സാഹേലിനു തെക്ക് കാണപ്പെടുന്ന സുഡാനിയൻ സവേനയിൽ മരങ്ങൾ താരതമ്യേന വളരെ അധികമാണ്. പൊതുവേ സമതലമായ ഇവിടെ അങ്ങിങ്ങായി കുന്നുകളും പീഠഭൂമി കളും കാണപ്പെടുന്നു. വടക്കൻ സാഹേലിൽ വാർഷിക വർഷപാതം 100 mm - 200 mm ആയിരിക്കുമ്പോൾ തെക്കൻ പ്രദേശങ്ങളിൽ 600 mm വരെ ആകുന്നു. 


</doc>
<doc id="306144" url="https://ml.wikipedia.org/wiki?curid=306144" title="സൊർഗഘ്താനി ബേകി">
സൊർഗഘ്താനി ബേകി

പതിമൂന്നാം നൂറ്റാണ്ടിലെ ഒരു മംഗോളിയൻ രാജ്ഞി ആയിരുന്നു സൊർഗഘ്താനി ബേകി (മരണം 1252). പ്രസിദ്ധ മംഗോളിയൻ യുദ്ധവീരനും ഭരണാധികാരിയുമായ ചെങ്കിസ്ഖാന്റെ മകൻ തുളുയിയെ വിവാഹം കഴിച്ച അവർ അയാളുടെ അകാലമരണത്തെ തുടർന്ന്, സ്വന്തം നയചാതുരി കൊണ്ട് മംഗോളിയാൻ സാമ്രാജ്യത്തിന്റെ ഭാഗധേയത്തെ നിർണ്ണായകമായി സ്വാധീനിച്ച് രാജാധികാരത്തിൽ തന്റെ മക്കളുടെ പിന്തുടർച്ചയ്ക്ക് വഴിയൊരുക്കി. ആ ചരിത്രസന്ധിയിൽ അവരുടെ നിലപാടുകൾ സീകരിച്ച നയങ്ങൾ പാശ്ചാത്യദേശങ്ങളുമായുള്ള മംഗോളിയൻസാമ്രാജ്യത്തിന്റെ വ്യാപാര, ചിന്താബന്ധങ്ങളുടെ തുറവിക്ക് അവസരമൊരുക്കി. ക്രിസ്തുമതവിശ്വാസിയായിരുന്ന അവർ നെസ്തോറിയൻക്രിസ്തീയത എന്നറിയപ്പെടുന്ന കിഴക്കിന്റെ സഭയിലെ (Church of the East) അംഗമായിരുന്നു. സൊർഗഘ്താനിയുടെ മകൻ കുബ്ലൈഖാന്റെ ഭരണകാലത്താണ്, പ്രസിദ്ധ ദേശാടകനും യാത്രാലേഖകനുമായ മാർക്കോ പോളോ, മംഗോളിയ സന്ദർശിച്ചത്.


</doc>
<doc id="306149" url="https://ml.wikipedia.org/wiki?curid=306149" title="കുന്നം">
കുന്നം

ആലപ്പുഴ ജില്ലയിൽ തഴകര പഞ്ചായത്തിൽ അച്ചൻ‌കോവിലാറിനു തീരത്തായി സ്ഥിതി കൊച്ചു ഗ്രാമം ,മലയാളത്തിലെ മഹാനായ എഴുത്തുകാരന ശ്രീ പറപ്പുറത്തിന്റെ ജന്മ നാട് .

ശ്രീ ധരമ ശാസ്ത ക്ഷേത്രം ,സ്.ജോർജ് ഓർത്തഡോൿസ്‌ ചര്ച് ,കുന്നത്തെ വലിയ വെട്ടിൽ ക്ഷേത്രം,പനച്ചവിൾ ദേവി ക്ഷേത്രം

</doc>
<doc id="306150" url="https://ml.wikipedia.org/wiki?curid=306150" title="ദീന">
ദീന

ബൈബിളിലെ ഉല്പത്തിപ്പുസ്തകം അനുസരിച്ച്, ഗോത്രപിതാവായ യാക്കോബിന് ആദ്യഭാര്യ ലെയായിൽ ജനിച്ച മകളായിരുന്നു ദീന. പന്ത്രണ്ട് സഹോദരന്മാർക്ക് സഹോദരിയായിരുന്ന അവളൊഴികെ മറ്റു പെണ്മക്കൾ യാക്കോബിനുണ്ടായിരുന്നതായി രേഖപ്പെടുത്തപ്പെട്ടിട്ടില്ല. മെസൊപ്പൊത്തേമിയയിലെ പ്രവാസത്തിൽ നിന്ന് മടങ്ങിയ പിതാവിനും മറ്റു കുടുംബാംഗങ്ങൾക്കൊപ്പം കാനാൻദേശത്തെ സെച്ചെമിലെത്തിയ ദീന ആ ദേശത്തെ സ്ത്രീജനങ്ങളെ സന്ദർശിക്കാൻ പോയപ്പോൾ അവിടത്തെ ദേശാധിപതി ഹാമോറിന്റെ മകൻ സെച്ചെം അവളെ മാനഭംഗപ്പെടുത്തിയതായി ഉല്പത്തിപ്പുസ്തകം 34-ആം അദ്ധ്യായത്തിൽ പറയുന്നു. അവളെ വിവാഹം കഴിക്കാൻ അയാൾ ആഗ്രഹിച്ചെങ്കിലും ആ ആവശ്യം സമ്മതിക്കുന്നതായി അഭിനയിച്ച ദീനയുടെ മുഴുസഹോദരന്മാരായ സഹോദരന്മാരായ ശിമയോനും ലേവിയും അയാളെയും പിതാവിനേയും ചതിയിൽ കൊന്നും അവരുടെ നഗരം തകർത്തും വസ്തുവകകൾ നശിപ്പിച്ചും സഹോദരിയുടെ 'മാനഹാനി'-യ്ക്കു പകരം വീട്ടുന്നു. 

സെച്ചെമും ബന്ധുക്കളും യഹൂദപുരുഷന്മാരുടെ അനുഷ്ഠാനകർമ്മമായ അഗ്രചർമ്മഛേദനത്തിനു വിധേയരായാൽ സഹോദരിയെ വിവാഹം ചെയ്തുകൊടുക്കാമെന്നു സമ്മതിച്ചാണ് ദീനയുടെ സഹോദരന്മാർ പ്രതികാരത്തിനു വഴിയൊരുക്കിയത്. അനുഷ്ഠാനത്തിനു സമ്മതിച്ച സെച്ചെമികളെ അതിന്റെ മുറിവുണങ്ങുന്നതിനുമുൻപുള്ള മൂന്നാം ദിവസം കടന്നാക്രമിച്ച്, ശിമയോന്റെയും ലേവിയുടേയും നേതൃത്വത്തിൽ സഹോദരന്മാർ അവരുടെ പ്രതികാരം നടപ്പാക്കി. ഈ ക്രൂരത നാട്ടുകാരെ ഒന്നോടെ തനിക്കും മക്കൾക്കുമെതിരായി തിരിക്കുമെന്നു ഭയന്ന യാക്കോബ് മക്കളെ കുറ്റപ്പെടുത്തി. വർഷങ്ങൾക്കുശേഷം ആസന്നമരണനായ യാക്കോബ് തന്റെ അന്ത്യവചനങ്ങളിൽ പോലും ഇതിനു മുൻകൈയ്യെടുത്ത മക്കളായ ശിമയോന്റേയും ലേവിയുടേയും ക്രോധത്തെ ശപിക്കുന്നുണ്ട്.

പിൽക്കാലലേഖകർ ദീനയുടെ കഥയ്ക്ക് വിവിധവിധം വ്യാഖ്യാനങ്ങൾ ചമയ്ക്കുകയും അതിന്റെ പൂർവപാഠങ്ങൾ തേടിപ്പോവുകയും ചെയ്തിട്ടുണ്ട്. ഒന്നാം നൂറ്റാണ്ടിലെ യഹൂദലേഖകൻ ജോസെഫസിന്റെ വിവരണത്തിൽ സെച്ചെമിന്റേയും ബന്ധുക്കളുടേയും അഗ്രചർമ്മഛേദനത്തിന്റെ കാര്യം ഉൾപ്പെടുന്നില്ല. പുതിയ നാട്ടിലെ ഉത്സവം കാണാൻ പോയ ദീനയെ സെച്ചെം മാനഭംഗപ്പെടുത്തിയെന്നും, ഉത്സവത്തിരക്ക് മുതലെടുത്ത് സഹോദരന്മാർ അതിനു പ്രതികാരം ചെയ്തെന്നുമാണ് ജോസെഫസിന്റെ ഭാഷ്യം. സെച്ചെമിന്റെ ആകർഷണത്തിൽ വന്ന ദീന അയാളുടെ ഇംഗിതത്തിനു വഴങ്ങുകയായിരുന്നെന്നും അയാളുമായുള്ള ബന്ധം അവളെ 'മലിനപ്പെടുത്തി'(defiled) എന്ന ബൈബിൾ പാഠത്തിലെ ധ്വനി കഥയുടെ മൂലഭാഷ്യത്തെ പിൽക്കാലഗോത്രവീക്ഷണങ്ങൾക്കിണങ്ങും വിധം സംശോധനചെയ്തപ്പോൾ ഉണ്ടായതാണെന്നും വാദിക്കപ്പെട്ടിട്ടുണ്ട്. പിൽക്കാലയഹൂദതയിൽ രൂപപ്പെട്ട റബൈനികരചനകൾ ദീനയുടെ കഥയ്ക്കുനൽകുന്ന വിശദീകരണങ്ങളിൽ ചിലതും ഇതിനെ പിന്തുണക്കുന്നു. വീടുവിട്ടിറങ്ങിപ്പോയി സ്വന്തം നില അപകടപ്പെടുത്തിയതിന് റബ്ബൈമാർ ദീനയെ കുറ്റക്കാരിയായി പരിഗണിച്ചു. സെച്ചെമിന്റെ അടുത്തുനിന്ന് സഹോദരന്മാർക്ക് അവളെ വലിച്ചിഴത്ത് തിരികെ കൊണ്ടുവരേണ്ടി വന്നെന്നും റബൈമാർ പറയുന്നു. ഉല്പത്തിപ്പുസ്തകം 34-ആം അദ്ധ്യായത്തിലെ "ഞങ്ങളുടെ സഹോദരിയോട് അവർ ഒരു വേശ്യയോടെന്ന പോലെ പെരുമാറിയതെന്തിന്" എന്ന ചോദ്യവും ബാലാൽക്കാരകഥയെ ദുർബ്ബലമാക്കുന്നു.

ഉല്പത്തിപ്പുസ്തകത്തിലെ 'മാനഹാനി'-യുടെ കഥക്കു ശേഷം എബ്രായബൈബിളിൽ ദീന കടന്നുവരുന്നതേയില്ല. എങ്കിലും പിൻകാലങ്ങളിൽ യഹൂദവ്യാഖ്യാതാക്കൾ ദീനയുടെ കഥയെ കൗതുകകരമായ വിശദാംശങ്ങൾ മെനഞ്ഞുചേർത്തു പെരുപ്പിച്ചു. ദീന അമ്മ ലെയായുടെ ഗർഭത്തിൽ ഉത്ഭവിച്ചത് ആൺകുഞ്ഞായാണെന്നും തന്റെ പുത്രസമ്പത്തിന്റെ പെരുക്കം, അതേവരെ ഒരുകുഞ്ഞുപോലും ലഭിച്ചിട്ടില്ലാതിരുന്ന സഹോദരി റാഹേലിന് അപമാനമാകുമെന്ന ചിന്തയിൽ ലെയാ നടത്തിയ പ്രാർത്ഥനയിൽ കുഞ്ഞ് പെണ്ണായി മാറിയതാണെന്നും പതിനൊന്നാം നൂറ്റാണ്ടിലെ യഹൂദമനീഷി റാശി പറഞ്ഞു. മെസപ്പൊട്ടെമിയയിൽ നിന്ന് സമ്പത്തും പരിവാരങ്ങളുമായി മടങ്ങിവന്ന യാക്കോബ്, വഴിമദ്ധ്യേ സഹോദരൻ എസ്സാവുമായുണ്ടായ കൂടിക്കാഴ്ചയിൽ ദീനയെ ഒളിച്ചുവച്ചു എന്നും മദ്ധ്യയുഗങ്ങളിലെ യഹൂദലേഖകന്മാർ കരുതി. സഹോദരൻ മകളെ മോഹിച്ചെങ്കിലോ എന്നു യാക്കോബ് ഭയപ്പെട്ടത്രെ. എന്നാൽ യക്കോബിന്റെ ഈ പ്രവൃത്തിയെ റബൈമാർ ശരിവച്ചില്ല. മകളെ സ്വന്തം ബന്ധുവിനുതന്നെ യഥാസമയം വിവാഹം കഴിച്ചുനൽകാനും അതുവഴി അയാളെ നല്ലവനാക്കുവാനുമുള്ള അവസരം നഷ്ടപ്പെടുത്തിയ യാക്കോബിനു കിട്ടിയ ശിക്ഷയാണു ദീനയുടെ ദുരന്തമെന്നു യഹൂദരചാനാസഞ്ചയമായ താൽമുദ് കുറ്റപ്പെടുത്തി. ദീന മരിച്ച് കാനാൻദേശത്ത് സംസ്കരിക്കപ്പെട്ടെന്നും സെച്ചെമുമായുള്ള ബന്ധത്തിൽ അവൾക്ക് ഒരു മകൻ ജനിച്ചിരുന്നെന്നും റബൈനികലിഖിതങ്ങൾ പറയുന്നു. പിന്നീട് ക്ഷാമത്തെ അതിജീവിക്കാൻ ഈജിപിതിലേക്കു പോയ യാക്കോബിനും സന്തതികൾക്കുമൊപ്പമുണ്ടായിരുന്ന ശാവൂൽ എന്നയാൾ ദീനയുടെ മകനായിരിക്കാമെന്ന് റാശി കരുതി.

ദീനയുടെ കഥ ചരിത്രപരമായി അടിസ്ഥാനമുള്ളതോ എന്നു നിശ്ചയമില്ല. സ്ത്രീകൾക്കെതിരെയുള്ള അതിക്രമങ്ങളിൽ നിന്നുണ്ടായ കലഹങ്ങളുടെ പ്രതിഫലനം മാത്രമാകാം അതെന്ന് യഹൂദവിജ്ഞാനകോശം നിരീക്ഷിക്കുന്നു. എങ്കിലും ഇസ്രായേലിന്റെ ചരിത്രത്തെക്കുറിച്ചു പൊതുവിലും, കാനാനിലെ ജനങ്ങളും ഇസ്രായേൽക്കാരും തമ്മിലുണ്ടായിരുന്ന സങ്കീർണ്ണമായ ബന്ധത്തെക്കുറിച്ചു പ്രത്യേകിച്ചും വിലപ്പെട്ട അറിവുകൾ നൽകുന്ന കഥയാണത്. ഇസ്രായേലിയരുടെ വിശ്വാസ-മര്യാദകളെക്കുറിച്ചും അഗ്രഛേദനാനുഷ്ഠാനവും വിവാഹവും തമ്മിലുള്ള ബന്ധത്തെക്കുറിച്ചും അതിൽ സൂചനകളുണ്ട്.

ഒന്നിലേറെ പൂർവകഥകളുടെ സമന്വയമാണ് ദീനയുടെ ദുരന്തത്തിന്റെ നിലവിലുള്ള ബൈബിൾപാഠത്തിനു പിന്നിലെന്ന് ബൈബിൾ നവനിരൂപണത്തിന്റെ പ്രാരംഭകനായ ജർമ്മൻ പണ്ഡിതൻ ഹെർമൻ ഗുൺകൾ (Hermann Gunkel) കരുതി. കഥയുടെ ചരിത്രപരമായ ഘടകങ്ങളിലൊന്ന് ദീന എന്നു പേരുള്ള ഒരു ഒരു ഗോത്രമായിരിക്കാമെന്നും ദീനയെ കീഴ്പെടുത്തിയ ഒരു പ്രബലനഗരമാകാം സെച്ചെം എന്നുമാണ് അദ്ദേഹത്തിന്റെ അനുമാനം. ഈ വ്യാഖ്യാനമനുസരിച്ച് ദീനയുടെ സഹോദരഗോത്രങ്ങളായ ലെവി, ശിമയോൻ എന്നിവ അതിനെ രക്ഷിക്കാൻ ശ്രമിച്ചു. യാക്കോബ് അവരുടെ ശ്രമത്തെ പിന്തുണച്ചില്ല എന്ന നിരീക്ഷണത്തിൽ നിന്ന്, ദീനയെ രക്ഷിക്കാനുള്ള സഹോദരഗോത്രങ്ങളുടെ ശ്രമം പരാജയത്തിൽ കലാശിച്ചു എന്നനുമാനിക്കാമെന്നും ഗുൺകൽ കരുതി. ഈ കലഹം യഥാർത്ഥത്തിൽ നടന്നത് പൂർവപിതാക്കന്മാരുടെ കാലത്തായിരിക്കില്ലെന്നും, ഇസ്രായേൽജനത കാനാൻ ദേശം കീഴടക്കിയതിനെ തുടർന്നുള്ള ന്യായാധിപന്മാരുടെ കാലത്തിന്റെ ആരംഭത്തിലാകാം അതു സംഭവിച്ചിരിക്കുകയെന്നുമുള്ള വിശദീകരണവും ഗുൺകൽ മുന്നോട്ടുവച്ചു.

പത്തൊൻപതാം നൂറ്റാണ്ടിലെ അമേരിക്കയിൽ 'ദീന' അടിമത്തത്തിനു കീഴിൽ കഴിഞ്ഞ ആഫ്രിക്കൻ സ്ത്രീത്വത്തിന്റെ വിളിപ്പേരായി. സ്ത്രീകളുടെ അവകാശങ്ങൾ സംരക്ഷിക്കാനായി 1850ൽ ന്യൂയോർക്ക് നഗരത്തിൽ നടന്ന ഒരു സമ്മേളനത്തിൽ സോജോണർ ട്രൂത്ത് എന്ന വനിത നടത്തിയ പ്രസംഗം ന്യൂയോർക്ക് ഹെറാൾഡ് പത്രം റിപ്പോർട്ട് ചെയ്തിരുന്നു. തന്നെപ്പോലെ അടിമത്തത്തിന്റെ ദുരിതമനുഭവിക്കുന്ന സ്ത്രീകളുടെ പ്രതീകമായി അവർ ദീനയെന്ന പേരുപയോഗിച്ചു.

അമേരിക്കൻ ആഭ്യന്തരയുദ്ധത്തിന്റെ സമയത്ത് ടെന്നസിയിലെ തോട്ടങ്ങളിലൊന്നിൽ അടിമയായിരുന്ന ലിസി മക്‌ക്ലൗഡ്, യൂണിയൻ സൈന്യം എല്ലാ അടിമപ്പെണ്ണുങ്ങളേയും ദീന എന്നു വിളിച്ചിരുന്നതായി പറഞ്ഞിട്ടുണ്ട്. യൂണിയൻ സൈന്യത്തിന്റെ വരവ് തങ്ങളെ ആദ്യം ഭയപ്പെടുത്തി എന്നു പറഞ്ഞിട്ട് അവർ ഇങ്ങനെ തുടരുന്നു: "പേടിച്ചുവിറച്ച് വീടിനടിയിൽ ഒളിച്ച ഞങ്ങളോട് യാങ്കികൾ പറഞ്ഞു 'പുറത്തേയ്ക്കു വരൂ ദീനാ' (അതല്ലാതെ ഒരു പേരും ആരേയും അവർ വിളിച്ചില്ല - didn't call none of us anything but Dinah). 'ദീന, നിങ്ങളെ സ്വതന്ത്രരാക്കി അടിമത്തത്തിൽ നിന്നു പുറത്തുകൊണ്ടുവരാനാണ് ഞങ്ങൾ യുദ്ധം ചെയ്യുന്നത്' എന്നു പറഞ്ഞു അവർ." യുദ്ധത്തിന്റെ സമാപനത്തിനു ശേഷം സ്വതന്ത്രരായ അടിമകളെ ലക്ഷ്യമാക്കി എഴുതിയ ഒരു ഉദ്ബോധനത്തിൽ ന്യൂയോർക്ക് ടൈംസ് പത്രം അവരിലെ പുരുഷന്മാരെ 'സാംബോ' എന്നും സ്ത്രീകളെ 'ദീന' എന്നും വിളിച്ചു: "സാംബോ, നീ സ്വതന്ത്രനാണ്, പക്ഷേ അദ്ധ്വാനിക്കുക. ദീന, നന്മനിറഞ്ഞവളായിരിക്കുക!"

പിൽക്കാലത്ത് കറുത്ത സ്ത്രീകളെ മാതൃകയാക്കിയുള്ള പാവകൾക്കും മറ്റും ദീന എന്നു പേരിട്ടിടുക പതിവായി.

അമേരിക്കൻ എഴുത്തുകാരി അനിറ്റാ ഡയമന്റിന്റെ 1997-ൽ പ്രസിദ്ധീകരിച്ച ചുവന്ന കൂടാരം (The Red Tent) എന്ന നോവൽ ദീനയുടെ ആത്മകഥയുടെ രൂപത്തിൽ എഴുതപ്പെട്ടിരിക്കുന്നതാണ്. ഋതുമതികളായിരിക്കെയോ പ്രസവസമയത്തോ യഹൂദസ്ത്രീകളെ മാറ്റിപാർപ്പിച്ചിരുന്ന കൂടാരത്തെയാണ് നോവലിന്റെ പേരു പരാമർശിക്കുന്നത്.

മരണത്തിനു മുൻപ് യാക്കോബ് മക്കൾക്കു നൽകിയ 'അനുഗ്രഹത്തിൽ' ശിമയോന്റെയും ലേവിയുടേയും 'ഓഹരി' ഇതായിരുന്നു: "ശിമയോനും ലേവിയും കൂടപ്പിറപ്പുകളാണ്. അവരുടെ വാളുകൾ അക്രമത്തിന്റെ ആയുധങ്ങളാണ്. അവരുടെ ഗൂഢാലോചനയിൽ എന്റെ മനസ്സു പങ്കുകൊള്ളാതിരിക്കട്ടെ! അവരുടെ സമ്മേളനത്തിൽ എന്റെ ആത്മാവു പങ്കുചേരാതിരിക്കട്ടെ. എന്തെന്നാൽ തങ്ങളുടെ കോപത്തിൽ അവർ മനുഷ്യരെ കൊന്നു. ക്രൂരതയിൽ അവർ കാളകളുടെ കുതിഞരമ്പുവെട്ടി. അവരുടെ ഉഗ്രമായ കോപവും ക്രൂരമായ ക്രോധവും ശപിക്കപ്പെടട്ടെ. ഞാൻ അവരെ യാക്കോബിൽ നിന്നു വിഭജിക്കും. ഇസ്രായേലിൽ ചിതറിക്കുകയും ചെയ്യും."


</doc>
<doc id="306153" url="https://ml.wikipedia.org/wiki?curid=306153" title="സിൽവെയ്ൻ ലെവി">
സിൽവെയ്ൻ ലെവി

പൗരസ്ത്യഭാഷകളെക്കുറിച്ചും ഭാരതത്തെക്കുറിച്ചുമുള്ള ഗവേഷണപഠനങ്ങൾക്ക് നേതൃത്വം നൽകിയ ഒരു ഫ്രഞ്ച് പണ്ഡിതനായിരുന്നു സിൽവെയ്ൻ ലെവി ( മാർച്ച് 28, 1863 – ഒക്ടോ: 30, 1935).1885 കാലത്താണ് ലെവിയുടെ ആദ്യപ്രബന്ധം "ജേർണൽ ഏസ്യാത്തിക്" എന്ന പ്രസിദ്ധീകരണത്തിൽ പ്രകാശിപ്പിയ്ക്കപ്പെട്ടു. ക്ഷേമേന്ദ്രന്റെ "ബൃഹദ്കഥാമജ്ഞരി"യെക്കുറിച്ചുള്ള പഠനമായിരുന്നു അത്.
"തിയറ്റർ ഇൻഡീ" എന്ന ആധികാരിക ഗ്രന്ഥവും ലെവി രചിച്ചതാണ് .


</doc>
<doc id="306157" url="https://ml.wikipedia.org/wiki?curid=306157" title="യഥോക്തകാരി പെരുമാൾക്ഷേത്രം">
യഥോക്തകാരി പെരുമാൾക്ഷേത്രം

തമിഴ് നാട്ടിലെ കാഞ്ചീപുരം ജില്ലയിലെ പ്രധാനക്ഷേത്രങ്ങളിലൊന്നാണ് യഥോക്തകാരി പെരുമാൾക്ഷേത്രം "പറഞ്ഞതു പോലെ ചെയ്ത പെരുമാൾ" എന്നാണ് ഈ പേരിന്റെ അർത്ഥം. "ശൊന്നവണ്ണം ചെയ്ത പെരുമാൾ" എന്നും തമിഴിൽ ഇതിനു അർത്ഥമുണ്ട്.


</doc>
<doc id="306159" url="https://ml.wikipedia.org/wiki?curid=306159" title="യിങ് ലക്ക് ഷിനാവത്ര">
യിങ് ലക്ക് ഷിനാവത്ര

തായ് ലൻഡിലെ മുൻപ്രധാനമന്ത്രിയാണ് യിങ് ലക്ക് ഷിനാവത്ര( ജ: 21 ജൂൺ 1967).2011 ലെ പൊതുതെരെഞ്ഞെടുപ്പിനു ശേഷംതായ് ലൻഡിന്റെ ഇരുപത്തെട്ടാമത്തെ പ്രധാനമന്ത്രിയായിരുന്ന ഇവർ 60 വർഷ തായ് ലൻഡിന്റെ രാഷ്ട്രീയചരിത്രത്തിലെ ഏറ്റവും പ്രായം കുറഞ്ഞ പ്രധാനമന്ത്രിയുമാണ് .അഴിമതി സംബന്ധിച്ച ആരോപണങ്ങളെത്തുടർന്നു 2014 മെയ് 7 നു അധികാരം ഒഴിഞ്ഞു.


</doc>
<doc id="306171" url="https://ml.wikipedia.org/wiki?curid=306171" title="വികാസ്‌പീഡിയ">
വികാസ്‌പീഡിയ

</ref> ഒരു പ്രദേശത്തിന്റെ സമഗ്ര സാമൂഹിക വികസനം നേടിയെടുക്കാനുള്ള ആവശ്യ ഘടകങ്ങളെയാണ് ഇത് ലക്ഷ്യം വയ്ക്കുന്നത്. വിവര സാങ്കേതിക വിദ്യയും , മാധ്യമങ്ങളും ഉപയോഗിച്ച് സർക്കാരുമായും, ഇതര സർക്കാർ ഏജൻസികളും സ്വകാര്യ മേഖലകളുമായും അറിവ് പങ്കു വയ്കാനുള്ള ഇടമാണിത്.


</doc>
<doc id="306180" url="https://ml.wikipedia.org/wiki?curid=306180" title="ഫ്രെഡറിക് ജെയിംസൺ">
ഫ്രെഡറിക് ജെയിംസൺ

പ്രശസ്തനായ അമേരിക്കൻ സാഹിത്യനിരൂപകനും മാർക്സിസ്റ്റ് ചിന്തകനുമാണ് ഫ്രെഡറിക് ജെയിംസൺ. മുതലാളിത്തവും സമകാലിക സാഹിത്യ-സാംസ്കാരിക പ്രവണതകളും തമ്മിലുള്ള ബന്ധത്തെക്കുറിച്ചുള്ള പഠനങ്ങൾക്ക് പ്രസിദ്ധനാണ് ജെയിംസൺ. ഇപ്പോൾ ഡ്യൂക്ക് യൂണിവേഴ്സിറ്റിയിൽ പ്രൊഫസറാണ്. ഒഹിയോവിലെ ക്ലെവ്ലാന്റിൽ 1934ൽ ഫ്രെഡറിക്ക് ജെയിംസൺ ജനിച്ചു. 1954ൽ ബിരുദമെടുക്കുകയും കോണ്ടിനന്റൽ ഫിലോസഫി, ഘടനാവാദം എന്നിവയിൽ ധാരാളം വായിക്കുകയും ചെയ്ത ജെയിംസൺ യൂറോപ്പിൽ സഞ്ചരിക്കുകയും എയിൽ യൂണിവേഴ്സിറ്റിയിൽ ഗവേഷണത്തിനായി അമേരിക്കയിലേക്ക് തിരിച്ച് വരികയും ചെയ്തു. 
സാർത്രിന്റെ തത്ത്വചിന്തയിലായിരുന്നു ജെയിംസൺ ഗവേഷണം നടത്തിയത്. ഇതു പിന്നീട് "സാർത്രെ: ഒരു ശൈലിയുടെ ആവിർഭാവം" (Sartre: the Origins of a Style, 1961) എന്ന പേരിൽ പുസ്തകമായി പ്രസിദ്ധീകരിച്ചു. സാർത്രിന്റെ തത്ത്വചിന്തയെ അദ്ദേഹത്തിന്റെ "ശൈലി"യുമായി ബന്ധപ്പെടുത്തി വായിക്കുന്ന ഈ പുസ്തകത്തിൽ ജെയിസണിന്റെ അധ്യാപകനായിരുന്ന എറിക് ഓയെർബാക്കിന്റെ സ്വാധീനം കാണാം.
സാർത്രിലുള്ള താല്പര്യമാണ് ജെയിംസണെ മാർക്സിസ്റ്റ് സാഹിത്യവിമർശനത്തിലേക്ക് നയിക്കുന്നത്. രണ്ടാം ലോക മഹായുദ്ധത്തിന് ശേഷം അഡോർണോയെപ്പോലുള്ള മാർക്സിസ്റ്റ് ചിന്തകർ അമേരിക്കയിലേക്ക് കുടിയേറിയെങ്കിലും 1950-60കളിൽ മാർക്സിസം അമേരിക്കയിൽ ഒരു പുതിയ ചിന്താധാരയായിരുന്നു. ന്യൂ ലെഫ്റ്റ്, ക്യൂബൻ വിപ്ലവം തുടങ്ങിയ സംഭവങ്ങളും സാംസ്കാരിക വിമർശത്തെ മാർക്സിസത്തിന്റെ പ്രധാനഭാഗമായിക്കണ്ട ലൂക്കാച്ച്, ബ്ലോഷ്, അഡോർണോ, ബെന്യാമിൻ, മാർകൂസെ, ആൽത്യൂസർ തുടങ്ങിയ ചിന്തകരും ജെയിംസണിന്റെ എഴുത്തിനെ വലിയ തോതിൽ സ്വാധീനിച്ചു. പാശ്ചാത്യ മാർക്സിസം എന്നറിയപ്പെടുന്ന ഈ ധാര സാമ്പ്രദായികമായ മാർക്സിസ്റ്റ് ചിന്തയിൽ നിന്നും വത്യസ്തമായിരുന്നു. സമകാലിക സംസ്കാരരൂപങ്ങളെ മനസ്സിലാക്കുന്നതിൽ മാർക്സിസത്തിന് നൽകാവുന്ന സംഭാവനകളെക്കുറിച്ചായിരുന്നു ജെയിംസണിന്റെ പ്രധാന പഠനവിഷയം. യാഥാസ്ഥിതിക മാർക്സിസത്തിൽ "പ്രത്യയശാസ്ത്രം" (ideology) എന്ന പദമുപയോഗിച്ചിരുന്നത് ഒരു സവിശേഷാർഥത്തിലായിരുന്നു. ഈ കാഴ്ചപ്പാടിൽ സാംസ്കാരിക-ഉപരിഘടന (super structure) സാമ്പത്തിക-അടിത്തറയുടെ (base) ബാഹ്യമായ പ്രകടനം മാത്രമായിരുന്നു. എന്നാൽ ജെയിസൺ വാദിക്കുന്നത് ഒരു കലാസൃഷ്ടി നിലവിലുള്ള ചരിത്രമുഹൂർത്തത്തെ വിശദീകരിക്കാനും വിലയിരുത്താനും പര്യാപ്തമണെന്നും അതിനാൽത്തന്നെ ഏതൊരു കലാസൃഷ്ടിയും രാഷ്ട്രീയമായ മാനങ്ങൾ പുലർത്തുന്നുവെന്നുമാണ്. ജെർമൻ ചിന്തകനായ ഹെഗലിന്റെ സ്വാധീനം മാർക്സിസത്തിന്റെ ഈ പുനർവ്യാഖ്യാനത്തിൽ കണാം.
ചരിത്രം എന്ന ആശയം ജെയിംസന്റെ രചനകളിൽ പ്രധാന പങ്കു വഹിക്കുന്നു. രാഷ്ട്രീയ അബോധം (The Political Unconscious: Narrative as a Socially Symbolic Act, 1981) എന്ന ഏറ്റവും പ്രശസ്തമായ പുസ്തകത്തിൽ അദ്ദേഹം ഉയർത്തുന്ന മുദ്രാവാക്യം "എപ്പോഴും ചരിത്രവൽക്കരിക്കുക" എന്നതാണ് (Always historicize!). ഒരു സാഹിത്യപാഠത്തിന്റെ വ്യാഖ്യാനത്തിൽ ചരിത്രം അന്തിമമായ ഘടകമോ ഒരു ചക്രവാളമോ ആയി പ്രവർത്തിക്കുന്നു എന്നതാണ് ഇതിലെ പ്രധാന ആശയം. ഒരു പാഠത്തിന്റെ രചനാ രൂപം (form) ചരിത്രപരമായ അബോധത്തെ ഉൾക്കൊള്ളുന്നുവെന്നും ഈ രൂപത്തെ വിശകലനം ചെയ്യുന്നതിലൂടെ സമൂഹത്തിന്റെ അബോധത്തിലേക്ക് തന്നെ നമുക്ക് പ്രവേശിക്കമെന്നും ജെയിംസൺ വാദിക്കുന്നു.

1984ൽ ജെയിംസൺ "ന്യൂ ലെഫ്റ്റ് റിവ്യൂ"വിൽ "ഉത്തരാധുനികത അഥവാ സമകാലിക മുതലാളിത്തത്തിന്റെ സാംസ്കാരിക യുക്തി" ("Postmodernism, or, the Cultural Logic of Late Capitalism") എന്ന ലേഖനം എഴുതുകയുണ്ടായി. ഉത്തരാധുനികതയുടെ പ്രത്യേകതയായ "ബൃഹദാഖ്യാനങ്ങളോടുള്ള സംശയം" സമകാലിക മുതലാളിത്തത്തിന്റെ ഉദ്പാദനവ്യവസ്ഥയുമായി അഭേധ്യമായും ബന്ധപ്പെട്ടിരിക്കുന്നുവെന്ന് ജെയിംസൺ പറയുന്നു. ഉത്തരധുനികതയുടെ ഒരു പ്രത്യേകത അനുഭവലോകത്തിനുണ്ടാവുന്ന ശൈഥില്യവും കേവലമായ "സത്യ"ത്തിന്റെ ആപേക്ഷികവൽക്കരണവുമാണ്. ഉത്തരാധുനികതയെ ചരിത്രപരതയുടെ തന്നെ പ്രതിസന്ധിയായി വിലയിരുത്തുന്നുണ്ട് ജെയിംസൺ.

സാർത്രെ: ഒരു ശൈലിയുടെ ആവിർഭാവം

മാർക്സിസവും രൂപവും: ഇരുപതാം നൂറ്റാണ്ടിലെ ദ്വന്ദ്വാത്മക സാഹിത്യസിദ്ധാന്തങ്ങൾ

ഭാഷയുടെ ജയിൽമുറി: ഘടനാവാദം റഷ്യൻ രൂപഭദ്രതാവാദം എന്നിവയെക്കുറിച്ച്

രാഷ്ട്രീയ അബോധം: ആഖ്യാനം ഒരു സാമൂഹ്യ-സൂചകക്രിയ എന്ന നിലയിൽ


</doc>
<doc id="306184" url="https://ml.wikipedia.org/wiki?curid=306184" title="മലയാളഐക്യവേദി">
മലയാളഐക്യവേദി

പൊതുരംഗത്ത് മലയാളഭാഷയുടെ സമഗ്രപുരോഗതി മുൻനിർത്തി പ്രവർത്തിക്കുന്ന ഒരു സംഘടനയാണു മലയാള ഐക്യവേദി.

'ഭരണവും വിദ്യാഭ്യാസവും മലയാളത്തിൽ' എന്ന മുദ്രാവാക്യമുയർത്തി 2009 നവം. 14,15 തിയതികളിൽ വടകര നടന്ന സമ്മേളനത്തിൽ വെച്ചാണു മലയാള ഐക്യവേദി രൂപൂകരിച്ചത്. 
2009 ലെ ബിരുദ പുന:സംഘടനയിൽ മലയാളഭാഷയും സാഹിത്യവും പിന്തള്ളപ്പെട്ടതിനോടുള്ള പ്രതിഷേധമായി മാര്ച്ച് മാസത്തിൽ ആരംഭിച്ച കൂട്ടായ്മകൾ 
പൊതുപരിപാടി മുൻനിർത്തി മലയാള ഐക്യവേദി എന്ന സംഘടനയായി മാറുകയായിരുന്നു. ആവശ്യത്തിനായി സമാനാശയങ്ങളുള്ള സംഘടനകളുമായിച്ചേർന്ന് ഐക്യമലയാളപ്രസ്ഥാനമെന്ന കുടക്കീഴിൽ സമരമാർഗ്ഗത്തിലാണ് സംഘടനയിപ്പോൾ. മലയാളഐക്യവേദിയുടെ പ്രസിദ്ധീകരണവിഭാഗം ഡോ.പി.പവിത്രൻറെ മാതൃഭാഷയ്ക്കുവേണ്ടിയുള്ള സമരം എന്നപുസ്തകം പ്രസിദ്ധീകരിച്ചിട്ടുണ്ട്. 



</doc>
<doc id="306188" url="https://ml.wikipedia.org/wiki?curid=306188" title="ആദികൈലാസയാത്ര">
ആദികൈലാസയാത്ര

ഹിമാലയ സഞ്ചാരസാഹിത്യകാരന്മാരിൽ പ്രമുഖനായ ശ്രീ.എം. കെ. രാമചന്ദ്രൻ രചിച്ച കൃതിയാണ് ആദികൈലാസയാത്ര അദ്ദേഹം നടത്തിയ ആദികൈലാസ് യാത്രയുടെ വിവരണമാണ് ഈ കൃതിയിൽ വിവരിച്ചിട്ടുള്ളത്. മങ്തി ക്യാമ്പ് വരെ വാഹനത്തിലും പിന്നീട് കാളീ നദീ തീരത്തുകൂടി ദർഭ, കാപ്ല, ബുധി, ഗുഞ്ജി നാഭി, കുറ്റി ഫാൽകിവാർ വഴി കാൽനടയായും നടത്തിയ യാത്രകളും ഇടയിലെ അനുഭവങ്ങളും ആണ് അദ്ദേഹം ഇതിൽ വർണിച്ചിട്ടുള്ളത്.

ഉത്തരാഖണ്ഡ് സംസ്ഥാനത്തിൽ തിബറ്റ്- ചൈന അതിർത്തിയിൽ പിത്തോർഗഡ് ജില്ലയിലാണ് ഛോട്ട കൈലാസ് എന്ന് കൂടി പറയുന്ന ആദികൈലാസം സ്ഥിതിചെയ്യുന്നത്. തിബറ്റിലുള്ള കൈലാസം പോലെ ദിവ്യമായി കരുതുന്ന കുമയൂൺ താഴ്വരയിലെ മറ്റൊരു പർവ്വതമാണ് ആദികൈലാസം. ബേസ് ക്യാമ്പായ ദാർചുലയിൽ നിന്നും 120 കിലൊമിറ്റർ അകലെ ആണു ജോലിങ് ചോങ് എന്ന ക്യാമ്പിനടുത്തുള്ള ആദികൈലാസം.


</doc>
<doc id="306198" url="https://ml.wikipedia.org/wiki?curid=306198" title="പാലത്തറ ദുർഗ്ഗാ ദേവി ക്ഷേത്രം">
പാലത്തറ ദുർഗ്ഗാ ദേവി ക്ഷേത്രം

പാലത്തറ ശ്രീ ദുർഗ്ഗാ ദേവിക്ഷേത്രം ( Palathara Durga Temple ) കൊല്ലം ജില്ലയിലെ പാലത്തറ
എന്ന സ്ഥലത്തു സ്ഥിതിചെയ്യുന്നു.കൊല്ലം നഗരത്തിൽ നിന്നും തെക്കുകിഴക്ക് ദിശയിൽ 5.5 കി.മീ. അകലെയാണ് ഈ ക്ഷേത്രം. ക്ഷേത്രം സ്ഥിതിചെയ്യുന്ന സ്ഥലത്തിൻറെ അക്ഷാംശ രേഖാംശങ്ങൾ 8° 52' 42"N ഉം 76° 38' 15"E ഉം ആണ്. . പ്രധാന പ്രതിഷ്ഠ ദുർഗ്ഗാദേവിയാണ്. ഗണപതിയുടെ പ്രതിഷ്ഠയുള്ള കോവിലും ഉണ്ട്.

നാഗരാജാവും നാഗയക്ഷിയും നിലകൊള്ളുന്ന സർപ്പക്കാവും ശ്രീ നാരായണഗുരുദേവൻറെ ഗുരുമന്ദിരവും ക്ഷേത്രസന്നിധിയിലുണ്ട്. എല്ലാ വർഷവും മീനം മാസത്തിലെ ചിത്തിര നാളിൽ ക്ഷേത്രത്തിലെ ഉത്സവം നടക്കുന്നു. .

ക്ഷേത്രത്തിന് അഞ്ഞൂറുവർഷത്തെ പാരമ്പര്യമുണ്ടെന്നു കരുതപ്പെടുന്നു.ദുർഗ്ഗദേവി തൻറെ സഹോദരൻ മുരാരിയുമായി പാലത്തറ യിലെത്തിയെന്നും ഇവിടെ വസിച്ചെന്നുമാണ് ഐതിഹ്യം..ക്ഷേത്രം നിലകൊള്ളുന്ന പ്രദേശത്തു വർഷങ്ങൾക്കുമുമ്പ് ധാരാളം പാലവൃക്ഷങ്ങളുണ്ടായിരുന്നു.അക്കാലത്ത് ഇവിടം സന്ദർശിച്ച ബുദ്ധ സന്യാസിമാർ പാലമരത്തിൻറെ ചുവട്ടിൽ വിഗ്രഹങ്ങൾ സ്ഥാപിച്ചതായി പറയപ്പെടുന്നു.അതുകൊണ്ടാണ് ഈ പ്രദേശത്തിന് പാലത്തറ എന്ന പേര് ലഭിച്ചതെന്നു വിശ്വസിക്കപ്പെടുന്നു.തുടർന്ന് ഈ ക്ഷേത്രം പലതവണ പുതുക്കിപ്പണിതു.ഏറ്റവും ഒടുവിൽ 2013 മാർച്ച് 28 (1188 മീനം 14)നു ചിത്തിര നക്ഷത്രത്തിൽ ക്ഷേത്രം തന്ത്രി പുതുമന ഇല്ലത്തിൽ ബ്രഹ്മശ്രീ ഡി.ശ്രീധരൻ നമ്പൂതിരിയുടെ മുഖ്യ കാർമ്മികത്വത്തിൽ ക്ഷേത്രം പുതുക്കിപ്പണിഞ്ഞു.

ദുർഗ്ഗാ ദേവിയുടെ ഷഢാധാര പ്രതിഷ്ഠയുള്ള ശ്രീകോവിൽ ആണ് ക്ഷേത്രത്തിൻറെ പ്രധാന ഭാഗം.ക്ഷേത്രത്തിൻറെ ദർശനം കിഴക്കു ദിശയിലാണ്
.വാസ്തുശാസ്ത്ര വിധിപ്രകാരം തയ്യാറാക്കിയതാണ് ഈ ശ്രീകോവിൽ. കരിങ്കല്ലിൽ നിർമ്മിച്ച കൊത്തുപണികൾ കൊണ്ടുനിറഞ്ഞ പഞ്ചവർഗ്ഗത്തറയും ഭിത്തിയുമാണ് ഇതിനുള്ളത്.ശ്രീകോവിലിൻറെ അഴിയും പടിയും നിർമ്മിച്ചിരിക്കുന്നത് തേക്കിൻതടി കൊണ്ടാണ്.താഴികക്കുടത്തോടൊപ്പം പൂർണ്ണമായും ചെമ്പ് തകിട് പാകിയ മേൽക്കൂരയാണ് ശ്രീകോവിലിനുള്ളത്.ചുറ്റമ്പലത്തിനുള്ളിലെ തറ മുഴുവൻ കരിങ്കല്ല് പാകി നിർമ്മിച്ചതാണ്..

ക്ഷേത്രത്തിനു മുമ്പിലായി മനോഹരമായ ഒരു നമസ്കാരമണ്ഡപം ഉണ്ട്.ശ്രീകോവിലിനെപ്പോലെ തന്നെയാണ് ഇതിൻറെയും നിർമ്മാണം.കരിങ്കല്ലിൽ നിർമ്മിച്ച പഞ്ചവർഗ്ഗത്തറയും തൂണുകളും ചെമ്പ് തകിട് പാകിയ മേൽക്കൂരയും ആണ് നമസ്കാരമണ്ഡപത്തിനുമുള്ളത്. തേക്കിൻതടിയിൽ നവഗ്രഹങ്ങൾ കൊത്തിവച്ചിട്ടുണ്ട്. ക്ഷേത്രത്തിനു മുമ്പിലായി വിശാലമായ ഒരു മുല്ലപ്പന്തൽ ഉണ്ട്.ആറാട്ട് സേവ നടത്താനുള്ള എല്ലാ സൗകര്യങ്ങളും ഇവിടെയുണ്ട്..

തച്ചുശാസ്ത്ര വിധിപ്രകാരം ഗണപതിക്കായി പ്രത്യേക കോവിൽ നിർമ്മിച്ചിട്ടുണ്ട്.ഇവിടെ നിത്യവും ഗണപതിഹോമം നടത്തിവരുന്നുണ്ട്.നാഗരാജാവും നാഗയക്ഷിയും കുടികൊള്ളുന്ന പാല വൃക്ഷങ്ങളുള്ള സർപ്പക്കാവ് ആണ് ക്ഷേത്രത്തിൻറെ മറ്റൊരു ഭാഗം. ശ്രീ നാരായണഗുരു ദേവൻറെ പഞ്ചലോഹവിഗ്രഹമുള്ള ഗുരുമന്ദിരം ക്ഷേത്രത്തിനടുത്തായി സ്ഥിതിചെയ്യുന്നു. ശ്രീനാരായണഗുരു പണ്ട് ഇവിടം സന്ദർശിക്കുകയും ഒരാഴ്ചയോളം ഇവിടെ കഴിയുകയും ചെയ്തിരുന്നു..


ക്ഷേത്രത്തിലെ ഉത്സവം മീനം മാസത്തിലെ ചിത്തിര നാളിൽ നടത്തുന്നു. വർഷങ്ങൾക്കുമുമ്പ് മേടം മാസത്തിലെ ഉത്രം നക്ഷത്രത്തിൽ ആയിരുന്നു ഉത്സവം.ക്ഷേത്രം പുതുക്കിപ്പണിഞ്ഞതിനുശേഷം പുനഃപ്രതിഷ്ട നടത്തിയത് മീനമാസത്തിലെ ചിത്തിരയിൽ ആയതിനാൽ ഉത്സവം പുനഃക്രമീകരിക്കുകയായിരുന്നു.
പത്തുദിവസം നീണ്ടുനിൽക്കുന്ന ഉത്സവ ആഘോഷങ്ങൾ.ഒന്നാം ദിവസം ഉത്സവത്തിനു കൊടിയേറും.ഈ പത്തുദിവസത്തിനിടയ്ക്കു കളമെഴുത്തും പാട്ടും, വിളക്കാചാരം , വള്ളസദ്യ, പള്ളിവേട്ട എന്നിവ ഉണ്ടായിരിക്കും. പത്താം നാൾ തിരു ആറാട്ട് എഴുന്നള്ളിപ്പും ഗംഭീര കെട്ടുകാഴ്ചയും ഉണ്ടായിരിക്കും.തുടർന്ന് ഉത്സവത്തിനു കൊടിയിറങ്ങുന്നു..

ക്ഷേത്രത്തിനു കിഴക്കു ഭാഗത്തായി കൊല്ലം ബൈപാസ് റോഡ്(ദേശീയപാത 47നെ ബന്ധിപ്പിക്കുന്നത്) കടന്നുപോകുന്നു. ക്ഷേത്രത്തിനു മുമ്പിൽ വടക്കു വശത്തു കൂടി കൂനമ്പായിക്കുളം റോഡ് കടന്നുപോകുന്നു.





</doc>
<doc id="306201" url="https://ml.wikipedia.org/wiki?curid=306201" title="ക്രോപ് സർക്കിൾ">
ക്രോപ് സർക്കിൾ

ധാന്യവിളപ്പാടങ്ങളിൽ ചെടികൾ ഒടിച്ചുനിരത്തി ആളുകൾ നിർമ്മിക്കുന്ന സാമാന്യം വലിയ ക്രമരൂപങ്ങളാണ് ക്രോപ് സർക്കിൾ (, "വിളവൃത്തം") എന്ന പേരിൽ അറിയപ്പെടുന്നത്. സങ്കീർണത നിറഞ്ഞ സുന്ദരമായ ഘടനയിലാണ് ഇത്തരം രൂപങ്ങൾ സാധാരണ നിർമ്മിക്കാറുള്ളത്. ഇത്തരം രൂപങ്ങൾ എല്ലായ്പ്പോഴും വൃത്താകൃതിയിലല്ല നിർമ്മിക്കാറുള്ളത് എന്നതുകൊണ്ട്, അവ ക്രോപ് ഫോമേഷൻ എന്ന പേരിലും അറിയപ്പെടുന്നുണ്ട്. വിളവൃത്തം എന്ന പേരുണ്ടെങ്കിലും ഇത്തരം രൂപങ്ങൾ ധാന്യവിളകളുടെ പാടങ്ങളിൽ മാത്രമല്ല; മറ്റു പലതരം കൃഷിസ്ഥലങ്ങളിലും കാണാറുണ്ട്.

വിളവൃത്തങ്ങളുടെ രചന, നിഗൂഢമായ പ്രാകൃതികപ്രതിഭാസങ്ങൾ കൊണ്ടോ അന്യഗ്രഹജീവികളാലോ ആണെന്ന് ചിലർ വാദിക്കുന്നുണ്ടെങ്കിലും മിക്കവാറും എല്ലാ വിളവൃത്തങ്ങളും മനുഷ്യനിർമ്മിതമാണെന്നാണ് ശാസ്ത്രമതം.

</doc>
<doc id="306219" url="https://ml.wikipedia.org/wiki?curid=306219" title="തിരുവിഴ">
തിരുവിഴ

ആലപ്പുഴ ജില്ലയിൽ,ചേർത്തല താലൂക്കിൽ സ്ഥിതിചെയ്യുന്ന സ്ഥലമാണ് തിരുവിഴ.
പ്രസിദ്ധമായ തിരുവിഴ മഹാദേവക്ഷേത്രം ഇവിടെ സ്ഥിതിചെയ്യുന്നു.
നാഗസ്വരവിദ്വാൻ തിരുവിഴ ജയശങ്കറിന്റെ ജന്മദേശവും കൂടിയാണ് തിരുവിഴ.


</doc>
<doc id="306220" url="https://ml.wikipedia.org/wiki?curid=306220" title="ഗ്രേയ്സ് പോ">
ഗ്രേയ്സ് പോ

ഫിലിപ്പീൻസിലെ ഒരു രാഷ്ട്രീയപ്രവർത്തകയും സെനറ്ററും ആണ് ഗേയ്സ് പോ എന്നു സാധാരണ അറിയപ്പെടുന്ന മേരി ഗ്രേയ്സ് സൊനോറാ ലാമാൻസറസ്(ജനനം: 1968 സെപ്തംബർ 3). 2010 മുതൽ 2012 വരെ അവരെ മൂവി ആൻഡ് ടെലെവിഷൻ റെവ്യൂ ആൻഡ് ക്ലാസ്സിഫിക്കേഷൻ ബോർഡിന്റെ അദ്ധ്യക്ഷ ആയിരുന്നു. മദ്ധ്യഫിലിപ്പീൻസിലെ വിസയാസ് പ്രദേശത്തെ ഇലോ-ഇലോയിൽ ജനിച്ച്, ജനിച്ച ഉടനേ അമ്മ ഉപേക്ഷിച്ചു കളഞ്ഞ അവരെ വിഖ്യാത ഫിലിപ്പീൻ കലാകാരൻ ഫെർനാണ്ടോ പോ ജൂനിയറും പത്നി സൂസൻ റോസെസും ദത്തെടുത്തു വളർത്തുകയാണുണ്ടായത്. ഗ്രേയ്സ് പോയുടെ സ്വാഭാവിക മാതാപിതാക്കൾ ആരെന്നതിനെക്കുറിച്ച് ഊഹാപോഹങ്ങളേയുള്ളു. ഫിലിപ്പീൻസിന്റെ മുൻ-രാഷ്ട്രപതി ഫെർഡിനാന്റ് മർക്കോസും, സൂസൻ റോസെസിന്റെ സഹോദരിയും ചലച്ചിത്ര നടിയുമായ റോസ്മേരി സൊനോറയുമാണ് മാതാപിതാക്കളെന്നു ചിലർ കരുതുന്നു.

അമേരിക്കൻ ഐക്യനാടുകളിലെ ബോസ്റ്റൺ കോളേജിൽ പഠിച്ച ഗ്രേയ്സ് പോ 2004 വരെ ജീവിച്ചത് ഐക്യനാടുകളിലായിരുന്നു. 2004-ൽ ഫിലിപ്പീൻ രാഷ്ട്രപതിപദവിയിലേക്കുള്ള വിവാദഭരിതമായ ഒരു മത്സരത്തിനുശേഷം വളർത്തച്ഛൻ ഫെർണാണ്ടോ പോ മരിച്ചതിനെ തുടർന്നാണ് അവർ ഫിലിപ്പീൻസിലേക്കു മടങ്ങിയത്. താമസിയാതെ അവർ ഫിലിപ്പീൻ രാഷ്ട്രീയത്തിൽ പ്രവർത്തനമാരംഭിച്ചു. ഫെർനാണ്ടോ പോ രാഷ്ട്രപതി തെരെഞ്ഞെടുപ്പിൽ പരാജയപ്പെടാൻ കാരണം തെരഞ്ഞെടുപ്പിലെ അപാകതകളായിരുന്നു എന്നു കരുതിയ അവർ, തെരഞ്ഞെടുപ്പുകളെ നീതിർപൂർവമാക്കുന്നതിനു വേണ്ടിയുള്ള പരിഷ്കാരങ്ങൾക്കു വേണ്ടി വാദിച്ചു. 2010-ൽ രാഷ്ട്രപതി അക്വീനോ അവരെ മൂവി ആൻഡ് ടെലെവിഷൻ റെവ്യൂ ആൻഡ് ക്ലാസ്സിഫിക്കേഷൻ ബോർഡിന്റെ അദ്ധ്യക്ഷപദവിയിൽ നിയമിച്ചു. ആ പദവിയിൽ അവർ രാജ്യത്ത് പ്രബുദ്ധമായ ഒരു ചലച്ചിത്രാസ്വാദകസമൂഹം ഉണ്ടാകുവാൻ സഹായിക്കുന്ന നയങ്ങൾക്കു വേണ്ടി നിലകൊള്ളുകയും ഫിലിപ്പീൻസിലെ ചലച്ചിത്ര-ടെലിവിഷൻ മാദ്ധ്യമങ്ങളുടെ വളർച്ചയിൽ ശ്രദ്ധിക്കുകയും ചെയ്തു.

2012-ൽ രാഷ്ട്രപതി അക്വീനോയുടെ സഖ്യകക്ഷികളുമായി ധാരണയുള്ള സ്വതന്ത്ര്യസ്ഥാനർത്ഥിയായി അവർ ഫിലിപ്പീൻസ് നിയമനിർമ്മാണസഭയുടെ ഉപരിമണ്ഡലമായ സെനറ്റിലേക്കു മത്സരിച്ചു. ആ തെരഞ്ഞെടുപ്പിൽ ആദ്യം വിജയസാദ്ധ്യത ഇല്ലെന്നു തോന്നിയെങ്കിലും ഒടുവിലവർ ഏറ്റവും കൂടുതൽ വോട്ടു കിട്ടിയ സ്ഥാനാർത്ഥിയായി വിജയിച്ച് സെനറ്റ് അംഗമായി.


</doc>
<doc id="306223" url="https://ml.wikipedia.org/wiki?curid=306223" title="ഖരഗ് സിങ് വാദിയ">
ഖരഗ് സിങ് വാദിയ

ഭാരതീയനായ ജിയോളജിസ്റ്റും കുമയൂൺ സർവകലാശാല മുൻ വൈസ് ചാൻസലറുമാണ് ഖരഗ് സിങ് വാദിയ. ജിയോ ഡൈനാമിക്സ് ശാഖയിൽ നിരവവധി സംഭാവനകൾ നൽകി. ശാസ്ത്ര - എഞ്ചിനീയറിംഗ് മേഖലകളിലെ സംഭാവനകൾക്ക് 2007 ൽ പത്മശ്രീയും 2015 ൽ പത്മഭൂഷൺ പുരസ്കാരവും ലഭിച്ചു. 


</doc>
<doc id="306227" url="https://ml.wikipedia.org/wiki?curid=306227" title="ലാംബ്രറ്റ് മസ്ക്രിനാസ്">
ലാംബ്രറ്റ് മസ്ക്രിനാസ്

എഴുത്തുകാരൻ, പത്ര പ്രവർത്തകൻ, സ്വാതന്ത്യ സമര സേനാനിയുമാണ് ലാംബ്രറ്റ് മസ്ക്രിനാസ്. സാഹിത്യ - വിദ്യാഭ്യാസ മേഖലകളിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ചു. 



</doc>
<doc id="306229" url="https://ml.wikipedia.org/wiki?curid=306229" title="താമാർ (ഉൽപത്തി)">
താമാർ (ഉൽപത്തി)

ബൈബിൾ ഉല്പത്തിപ്പുസ്തകത്തിലെ ആഖ്യാനമനുസരിച്ച്, ഇസ്രായേലിലെ ഗോത്രപിതാവായിരുന്ന യൂദായുടെ മരുമകളും, അയാൾക്കു പിറന്ന ഇരട്ടക്കുട്ടികളായ പെരേസ്, സേറാ എന്നിവരുടെ അമ്മയുമായിരുന്നു താമാർ. താമാർ എന്ന പേരിന് ഈന്തപ്പന എന്നാണർത്ഥം. പുരാതന യൂദയായിലെ ഗോത്രാമര്യാദകളെക്കുറിച്ചും, അക്കാലത്ത് സമൂഹത്തിൽ സ്ത്രീകൾക്കുണ്ടായിരുന്ന നിലയെക്കുറിച്ചും വിലപ്പെട്ട അറിവുകൾ നൽകുന്ന സങ്കീർണ്ണമായ ഒരു കഥയിലെ കേന്ദ്രകഥാപാത്രമാണ് താമാർ.

മൂന്നാണ്മക്കളാണ് യൂദായ്ക്കുണ്ടായിരുന്നത്. അവരിൽ മൂത്തവനായ ഏർ കാനാൻകാരിയായ താമാറിനെ വിവാഹം കഴിക്കുന്നതായി ഉല്പത്തിപ്പുസ്തകം 38-ആം അദ്ധ്യായത്തിൽ പറയുന്നു. എങ്കിലും 'ഏറിന്റെ ദുഷ്ടതമൂലം" യഹോവ അയാളെ അല്പായുസ്സാക്കി. തുടർന്ന്,സഹോദരന്റെ വിധവയെ സന്താനവതിയാക്കാനുള്ള ഭതൃസഹോദരധർമ്മം (Levirite obligation) നിറവേറ്റാൻ നിയോഗിക്കപ്പെട്ട രണ്ടാമത്തെ മകൻ ഒനാൻ, ആ സംഗമത്തിന്റെ സന്തതി ജ്യേഷ്ഠന്റേതായി കണക്കാക്കപ്പെടുമെന്നതിനാൽ ഭംഗസംയോഗത്തിലൂടെ (Coitus Interreptus) അതിനെ നിഷ്ഫലമാക്കി. ഓനാന്റെ നടപടിയെ ദുഷ്ടതയായി കണക്കാക്കിയ യഹോവ അയാളെയും അല്പായുസ്സാക്കി. തുടർന്ന് തന്റെ മൂന്നാമത്തെ മകൻ സീലായുടെ പ്രായപൂർത്തിവരെ കാത്തിരിക്കാനാവശ്യപ്പെട്ട് താമാറിനെ അവളുടെ പിതൃഭവനത്തിലേയ്ക്ക് തിരികെ അയച്ച യൂദാ, അവൻ വളർന്നതിനു ശേഷം ആ വാഗ്ദാനം മറന്നു.

താമസിയാതെ ഭാര്യ മരിച്ച യുദാ ആ വേർപാടിന്റെ അനുശോചനകാലം കഴിഞ്ഞപ്പോൾ സമീപനഗരമായ തിംനായിൽ തന്റെ ആട്ടിൻപറ്റത്തിന്റെ രോമം കത്രിക്കാൻ പോകാനൊരുങ്ങി. ഇതറിഞ്ഞ താമാർ, തിംനായിലേക്കുള്ള വഴിയിലെ എനായിം എന്ന സ്ഥലത്തെ വഴിയോരത്ത് വേശ്യയുടെ ചമയങ്ങളോടെ മുഖാവരണമണിഞ്ഞ് കാത്തിരുന്നു. മൂടുപടം മൂലം മരുമകളെ തിരിച്ചറിയാതിരുന്ന യൂദാ, അവളുടെ സേവനം അഭ്യർത്ഥിച്ചു. സ്വന്തം മകന്റെ കാര്യത്തിൽ നടത്തിയ വാഗ്ദാനം നിറവേറ്റാതിരുന്ന അമ്മായിയപ്പൻ വഴി ഗർഭിണിയാവുക എന്നതായിരുന്നു അവളുടെ ലക്ഷ്യം. അവളുടെ സേവനത്തിനു വേതനമായി ഒരു ആടിനെ പറഞ്ഞൊത്ത യൂദാ, അതു കൊടുത്തയക്കാമെന്നുറപ്പു കൊടുക്കുകയും അതിനുറപ്പായി തന്റെ വടിയും മോതിരവും ഏല്പിച്ചുപോവുകയും ചെയ്തു. 
വടിയും മോതിരവും തിരികെ വാങ്ങാനായി ആടുമായി ചെന്ന യൂദായുടെ സേവകന് എനായിമിലെ വഴിയരികിലിരുന്ന വേശ്യയെ കണ്ടെത്താനായില്ല. അങ്ങനെയൊരുവളെ അവിടെയാർക്കും അറിവില്ലായിരുന്നു. മൂന്നുമാസം കഴിഞ്ഞപ്പോൾ, യൂദായിൽ നിന്നു ഗർഭിണിയായ താമാറിന്റെ സ്ഥിതി പരസ്യമായപ്പോൾ, മരുമകളെ ചുട്ടെരിക്കാൻ യൂദാ ഉത്തരവിട്ടു. അപ്പോൾ അവൾ പണയവസ്തുക്കൾ അമ്മായിയപ്പനു തിരികെ അയച്ചുകൊടുത്തിട്ട്, അവയുടെ ഉടമസ്ഥനിൽ നിന്നാണു താൻ ഗർഭിണിയായതെന്നു ബോധിപ്പിച്ചു. അതോടെ യുദാ മരുമകളെ ശിക്ഷാമുക്തയാക്കുകയും തന്റെ പെരുമാറ്റത്തിലെ അനീതി ഏറ്റുപറയുകയും ചെയ്തു. "അവൾ എന്നേക്കാൾ നീതിയുള്ളവൾ" എന്നായിരുന്നു അയാളുടെ ഏറ്റുപറച്ചിൽ. അയാളുടെ ഭവനത്തിൽ അവളുടെ നില ഉറച്ചെങ്കിലും യൂദായും താമാറുമായി പിന്നീട് ഭാര്യാഭർതൃബന്ധം ഉണ്ടായില്ലെന്നും ഈ ആഖ്യാനം വ്യക്തമാക്കുന്നുണ്ട്. 

തുടർന്ന് താമാർ ഇരട്ടക്കുട്ടികളായ പെരെസ്, സേറാ എന്നിവരെ പ്രസവിച്ചു. റെബേക്കയുടെ മക്കളായ എസ്സോവിന്റേയും യാക്കോബിന്റേയും ജനനത്തെക്കുറിച്ച് ഉല്പത്തിപ്പുസ്തകത്തിൽ തന്നെയുള്ള വിവരണവുമായി സാമ്യമുള്ളതാണ് ഇവരുടെ ജനനസന്ദർഭവും. സേറായുടെ കൈ ആദ്യം വെളിയിൽ വരുന്നതു കണ്ട സൂതികർമ്മിണി അതിന്മേൽ ഒരു ചുവപ്പുനൂൽ കെട്ടിയെങ്കിലും ആദ്യം ജനിച്ചതു പെരേസാണ്. ബൈബിളിലെ റൂത്തിന്റെ പുസ്തകം ഇസ്രായേലിലെ പ്രസിദ്ധനായ ദാവീദുരാജാവിന്റെ പൂർവികനാണു പെരെസ്. പുതിയനിയമത്തിൽ മത്തായിയുടെ സുവിശേഷത്തിലുള്ള യേശുവിന്റെ വംശാവലി പുരോഗമിക്കുന്നത് യൂദായ്ക്ക് "താമാറിൽ നിന്നുജനിച്ച പെരേസ്" വഴിയാണ്.

ഉല്പത്തിപ്പുസ്തകത്തിൽ താമാറിന്റെയും യൂദായുടേയും കഥ കാണുന്നത്, യൂദാ ഉൾപ്പെടെയുള്ള യാക്കോബിന്റെ മക്കൾ അനുജൻ ജോസഫിനെ ഈജിപ്തുകാർക്കു വിൽക്കുന്നതിന്റേയും ഈജിപ്തിലേക്കുള്ള യാക്കോബിന്റേയും മക്കളുടേയും കുടിയേറ്റത്തിന്റേയും വിവരണങ്ങൾക്കിടെയാണ്. ഈ സംഭവങ്ങൾക്കിടെയുള്ള കാലയിളവ് 22 വർഷമാണെന്നും താമാറിൽ യൂദായ്ക്കു പിറന്ന മക്കളുടെ മക്കൾ കൂടി ഈജിപ്തിലേയ്ക്കു പോയ 70 ഇസ്രായേൽക്കാരിൽ ഉൾപ്പെട്ടിരുന്നതിനാൽ താമാറുമായി ബന്ധപ്പെട്ട സംഭവങ്ങൾക്കു മതിയായ സമയമല്ല അതെന്നും ചൂണ്ടിക്കാണിക്കപ്പെട്ടിട്ടുണ്ട്. ഈ കാലക്രമപ്രശ്നത്തിനു(Chronological problem) നിർദ്ദേശിക്കപ്പെട്ടിട്ടുള്ള പരിഹാരങ്ങളിലൊന്ന് എബ്രായബൈബിളിലെ ആഖ്യാനം കാലക്രമത്തിലല്ലെന്നും താമാറുമായി ബന്ധപ്പെട്ട സംഭവങ്ങൾ ജോസഫിന്റെ വില്പനക്കു മുൻപു നടന്നവയാണെന്നുമാണ്.

താമാറിന്റെ കഥയുടെ അസാധാരണത ജൂത-ക്രൈസ്തവപാരമ്പര്യങ്ങളിലെ വ്യാഖ്യാതക്കളുടെ സവിശേഷശ്രദ്ധ ആകർഷിച്ചിട്ടുണ്ട്. യഹൂദപാരമ്പര്യത്തിലെ റബൈനികലിഖിതങ്ങളും, ക്രിസ്തീയസഭാപിതാക്കന്മാരും, മാർട്ടിൻ ലൂഥറേയും ജോൺ കാൽവിനേയും പോലുള്ള നവീകർത്താക്കളുമെല്ലാം അതിനെ വിശകലനം ചെയ്തിട്ടുണ്ട്.

താമാർ കാനാനിയസ്ത്രീയായിരുന്നെങ്കിലും നോഹയുടെ പുത്രൻ ശേമിന്റെ പരമ്പരയിലെ പുരോഹിതന്റെ പുത്രിയായിരുന്നെന്നും, പരസംഗം ചെയ്യുന്ന പുരോഹിതപുത്രിമാരെ ചുട്ടെരിക്കണമെന്ന ചട്ടം (ലേവ്യരുടെ പുസ്തകം 21:9) അനുസരിച്ചാണ് യൂദാ അവളെ ചുട്ടുകൊല്ലാൻ വിധിച്ചതെന്നും റബൈനികവ്യാഖ്യാതാക്കൾ അഭിപ്രായപ്പെട്ടിട്ടുണ്ട്. യൂദായുടെ മക്കളുടെ ഭാര്യയായിരിക്കെ വിനയവതിയായ അവൾ സദാ മുഖം മറച്ചു നടന്നിരുന്നതിനാലാണ് പിന്നീട് അമ്മായിയപ്പന് അവളെ തിരിച്ചറിയാൻ കഴിയാതിരുന്നതെന്ന വിശദീകരണവും അവർ മുന്നോട്ടുവച്ചു. യൂദാഭവനവുമായുള്ള തന്റെ ബന്ധം വന്ധ്യമാകരുതെന്ന ആഗ്രഹമാണ് അവളെ കടുംചെയ്തികൾക്ക് പ്രേരിപ്പിച്ചതെന്നും അവർ പറയുന്നു. വേശ്യാവൃത്തി ആരോപിക്കപ്പെട്ടിട്ടും യൂദായെ കുറ്റപ്പെടുത്തി മാനംകെടുത്താൻ ആഗ്രഹിക്കാതിരുന്ന അവൾ സ്വന്തം ഉത്തരവാദിത്തം ഏറ്റുപറയുവാൻ അയാളെ നിർബ്ബദ്ധനാക്കുംവിധം പണയവസ്തുക്കൾ തിരികെ അയക്കുക മാത്രം ചെയ്തെന്നും അവർ ചൂണ്ടിക്കാട്ടി.

യേശുവിന്റെ വംശാവലിയുടെ പിന്തുടർച്ച താമാറും യൂദായുമായുള്ള നിഷിദ്ധബന്ധത്തിലൂടെയായതിന്റെ ദൈവശാസ്ത്രപ്രസക്തി നവീകൃതക്രിസ്തീയതയിലെ പ്രധാനികളായ മാർട്ടിൻ ലൂഥറും ജോൺ കാൽവിനും എടുത്തുപറഞ്ഞു. കളങ്കമേക്കാത്ത മനുഷ്യലൈംഗികതയുടെ ലോകത്തിലല്ല ദൈവപുത്രൻ മനുഷ്യനായി അവതരിച്ചതെന്ന് ഇതു വ്യക്തമാക്കുന്നു. തിരിച്ചറിയാത്ത ഒരു തെരുവുവേശ്യയുമായുള്ള അപ്രധാനസംഗമമായി യൂദായും, തന്റെമേൽ അധികാരമുണ്ടായിരുന്ന ഒരു മനുഷ്യനോട് ഗതിമുട്ടിയപ്പോൾ ചെയ്യേണ്ടിവന്ന ചതിയായി താമാറും കണക്കാക്കിയ സംഭവം ദൈവത്തിന്റെ മനുഷ്യാവതാരത്തിനു വഴിയൊരുക്കുന്നതായി. ഫിലിപ്പിയർക്കെഴുതിയ ലേഖനത്തിൽ പൗലോസ് അപ്പസ്തോലൻ പറയുന്ന യേശുവിന്റെ ശൂന്യവൽക്കരണമാണ് (Kenosis) താമാറും യൂദായുമായുള്ള നിഷിദ്ധസംഗമത്തിന് യേശുവിന്റെ ജനനവുമായുള്ള ബന്ധത്തിൽ കാണേണ്ടതെന്നു ജോൺ കാൽവിനും അഭിപ്രായപ്പെട്ടു. മാനുഷികമായ പൂർവികമഹത്ത്വത്തേയും സല്പേരിനേയും ആശ്രയിക്കാതിരിക്കാനുള്ള യേശുവിന്റെ തീരുമാനത്തിനു തെളിവായി അദ്ദേഹം അതിനെ കണ്ടു.


</doc>
<doc id="306238" url="https://ml.wikipedia.org/wiki?curid=306238" title="ഗ്രാൻഡ് എർഗ് ഒറിയന്റൽ">
ഗ്രാൻഡ് എർഗ് ഒറിയന്റൽ

ഗ്രാൻഡ് എർഗ് ഒറിയന്റൽ (ഇംഗ്ലീഷ് : Great Eastern Sand Sea) എന്നത് സഹാറ മരുഭൂമിയിലെ മണൽക്കുന്നുകളുടെ കൂട്ടമാണ്‌. ഈ മണൽ കുന്നുകൾ അൾജീരിയയിലാണ് ഭൂരിഭാഗവും കാണപ്പെടുന്നത്. ഗ്രാൻഡ്‌ എർഗ് 600 km ദൂരത്തിൽ , 200 km വീതിയിലായി വ്യാപിച്ച് കിടക്കുന്നു. ഈ എർഗ് ന്റെ വടക്ക് കിഴക്കൻ പ്രദേശങ്ങൾ ടുണീഷ്യ വരെ എത്തുന്നു.


</doc>
<doc id="306243" url="https://ml.wikipedia.org/wiki?curid=306243" title="കെ. പി. പ്രഭാകരൻ നായർ">
കെ. പി. പ്രഭാകരൻ നായർ

പ്രമുഖ കൃഷിശാസ്ത്രജ്ഞനും, അനേകം കാർഷിക ഗ്രന്ഥങ്ങളുടെ കർത്താവുമാണ് ഡോ: കെ.പി പ്രഭാകരൻ നായർ.(ജ: 1938).
കണ്ണൻ നായരുടെയും നാരായണി അമ്മയുടെയും മകനായി 1938ൽ ജനിച്ചു. ഇന്റർമീഡിയറ്റ് (12ാം ക്ലാസ്)
വരെ പഠിച്ചത് മംഗലാപുരത്താണ്. പിന്നീട് കോയമ്പത്തൂരിലെ കാർഷിക സർവ്വകലാശാലയിൽ നിന്നും ഒന്നാം റാങ്കോടുകൂടി ബിരുദാനന്തര ബിരുദവും, ഡൽഹിയിലെ ഇന്ത്യൻ അഗ്രികൾച്ചറൽ റിസർച്ച് ഇൻസ്റ്റിറ്റ്യൂട്ടിൽ നിന്നു ഡോക്ടറേറ്റും കരസ്ഥമാക്കി. ബൽജിയത്തിലെ ഗെന്റ് സർവ്വകലാശാലയിൽ നിന്നു പോസ്റ്റ് ഡോക്ടറൽ ബിരുദവും നേടിയ പ്രഭാകരൻ നായർ വിദേശത്തുൾപ്പെടെ അനേകം സർവ്വകലാശാലകളിൽ അദ്ധ്യാപകനായിരുന്നു.
കൃഷിയെ സംബന്ധിച്ച് "അഡ്വാൻസസ് ഇൻ അഗ്രോണമി" എന്ന വിഖ്യാതപ്രസിദ്ധീകരണത്തിൽ തുടർച്ചയായി ലേഖനം എഴുതി. 

ജനിതകമാറ്റം വരുത്തിയ വഴുതന വിത്തുകൾക്കെതിരേ നിയമയുദ്ധം നടത്തുന്നതിനു പിന്നിലും പ്രഭാകരൻ നായർ പ്രവർത്തിയ്ക്കുകയുണ്ടായി. മഞ്ഞളിന്റേയും ഇഞ്ചിയുടേയും പേറ്റന്റുകൾ സംബന്ധിച്ച നിയമപ്രശ്നനങ്ങളുമായി ബന്ധപ്പെട്ടും അദ്ദേഹം സജീവമായി പ്രവർത്തിച്ചു.



</doc>
<doc id="306247" url="https://ml.wikipedia.org/wiki?curid=306247" title="ജാനക് പൽത്ത മക്കലിഗൻ">
ജാനക് പൽത്ത മക്കലിഗൻ

ഇന്ത്യൻ സാമൂഹ്യ പ്രവർത്തകയാണ് ജാനക് പൽത്ത മക്കലിഗൻ. സുസ്ഥിര സാമൂഹ്യ വികസന മേഖലയിൽ പ്രവർത്തിക്കുന്ന സർക്കാരിതര സംഘടനയായ ജിമ്മി മക്കലിഗൻ സെന്റർ ഫോർ സസ്റ്റയിനബിൾ ഡെവലപ്പ്മെന്റിന്റെ വൈസ് ചെയർമാനാണ്. മധ്യപ്രദേശിലെ ഇൻഡോർ കേന്ദ്രീകരിച്ചാണ് പ്രവർത്തിക്കുന്നത്. 
സാമൂഹ്യ സേവന മേഖലകളിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ചു. ഗ്രാമീണ വനിതകൾക്കു വേണ്ടി പ്രവർത്തിക്കുന്ന ബാർലി ഡെവലപ്പ്മെന്റ് ഇൻസ്റ്റിറ്റ്യൂട്ട് ഫോർ റൂറൽ വിമനിന്റെ മുൻ ഡയറക്ടറാണ്.


</doc>
<doc id="306249" url="https://ml.wikipedia.org/wiki?curid=306249" title="ഫോളോ ഓൺ">
ഫോളോ ഓൺ

ടെസ്റ്റ് ക്രിക്കറ്റിൽ സാധാരണയായി ഉപയോഗിക്കുന്ന ഒരു പദപ്രയോഗമാണ് ഫോളോ ഓൺ. ആദ്യ ഇന്നിങ്സിൽ ആദ്യം ബാറ്റ് ചെയ്ത ടീമിനെക്കാൾ നിശ്ചിത തോതിൽ കുറവ് റൺസ് സ്കോർ ചെയ്ത, രണ്ടാമത് ബാറ്റ് ചെയ്യുന്ന ടീമിനോട് തുടർച്ചയായി അവരുടെ രണ്ടാമത്തെ ഇന്നിങ്സ് കളിക്കാൻ ആദ്യ ടീമിന് ആവശ്യപ്പെടാം. ഇതിനെയാണ് ഫോളോ ഓൺ എന്ന് പറയുന്നത്. ആദ്യ ടീം ആദ്യ ഇന്നിങ്സിൽ സ്കോർ ചെയ്ത റൺസിനെക്കാൾ കുറവിൽ രണ്ടാമത്തെ ടീമിന്റെ രണ്ട് ഇന്നിങ്സുകളും അവസാനിപ്പിക്കപ്പെട്ടാൽ അവർ ഒരു ഇന്നിങ്സിനു തോറ്റതായി കണക്കാക്കപ്പെടുന്നു. ക്രിക്കറ്റ് നിയമങ്ങളിലെ 13-ആം നിയമമാണ് ഫോളോ ഓണിനെ സംബന്ധിക്കുന്നത്.
ഒരു 5 ദിവസ ടെസ്റ്റ് മത്സരത്തിൽ ആദ്യം ബാറ്റ് ചെയ്ത ടീം ആദ്യ ഇന്നിങ്സിൽ 400 റൺസ് നേടി, എന്നാൽ രണ്ടാമത് ബാറ്റ് ചെയ്ത ടീമിന് അവരുടെ ആദ്യ ഇന്നിങ്സിൽ 180 റൺസ് മാത്രമേ നേടാൻ സാധിച്ചുള്ളൂ. ഈ സാഹചര്യത്തിൽ ആദ്യ ടീമിന് രണ്ടാമത്തെ ടീമിനെ ഫോളോ ഓണിന് നിർബന്ധിക്കാം. അപ്പോൾ രണ്ടാമത്തെ ടീമിന് അവരുടെ രണ്ടാമത്തെ ഇന്നിങ്സ് ആദ്യ ഇന്നിങ്സ് കഴിഞ്ഞയുടനെ ആരംഭിക്കേണ്ടിവരും. ഈ സാഹചര്യത്തിൽ രണ്ടാമത്തെ ടീമിന്റെ രണ്ടാം ഇന്നിങ്സ് 220 റൺസിൽ കുറവിന് അവസാനിച്ചാൽ അവർ ഒരു ഇന്നിങ്സിനു തോറ്റതായി കണക്കാക്കപ്പെടും. എന്നാൽ രണ്ടാം ഇന്നിങ്സിൽ അവർ 220 റൺസിലേറെ നേടിയാൽ (ഉദാഹരണം: 225) ആദ്യ ടീമിന് അവരുടെ രണ്ടാം ഇന്നിങ്സ് കളിച്ച് മത്സരം വിജയിക്കാൻ ആറ് റൺസ് നേടിയാൽ മതിയാകും.
ആദ്യം ബാറ്റ് ചെയ്ത ടീമിന് രണ്ടാമത്തെ ടീമിനോട് ഫോളോ ഓൺ ചെയ്യാൻ ആവശ്യപ്പെടണമെങ്കിൽ. താഴെപ്പറയുന്നതിൽ കൂടുതൽ ലീഡ് ഉണ്ടായിരിക്കണം;
രണ്ടാമത്തെ ടീമിനെ ഫോളോ ഓൺ ചെയ്യിക്കാനുള്ള തീരുമാനം ആദ്യ ടീമിന്റെ നായകൻ എതിർ ടീം നായകനെയും, അമ്പയർമാരെയും അറിയിച്ചിരിക്കണം.


</doc>
<doc id="306251" url="https://ml.wikipedia.org/wiki?curid=306251" title="യതി (വൃത്തശാസ്ത്രം)">
യതി (വൃത്തശാസ്ത്രം)

യതി എന്നത് കൊണ്ട് സൂചിപ്പിക്കുന്നത് വൃത്തബദ്ധമായ ശ്ലോകങ്ങളിൽ ഒരു പാദത്തിൽ ചിലയിടങ്ങളിൽ വേണ്ട ചെറിയ ഒരു വിരാമത്തിനെ ആണ്. . "പാദത്തിൽ മുറിയുന്നേടം യതി മുട്ടുകളെന്നപോൽ" എന്ന് വൃത്തമഞ്ജരിയിലെ പരിഭാഷാപ്രകരണത്തിൽ കൊടുത്തിരിക്കുന്നു

എന്ന മാലിനി വൃത്തത്തിലുള്ള ശ്ളോകം (മഹാകവി ഉള്ളൂരിന്റെ മഹാകാവ്യമായ ഉമാകേരളത്തിലെ) ചൊല്ലുമ്പോൾ "മതി മതി പറയേണ്ടാബ്ഭാർഗ്ഗവസ്വർഗ്ഗമാകും" എന്നത് ഒരു പാദം തന്നെയാണെങ്കിലും "മതി മതി പറയേണ്ടാ" എന്ന് ചൊല്ലി ഒന്ന് നിർത്തി വേണം "ഭാർഗ്ഗവസ്വർഗ്ഗമാകും" എന്ന് ചൊല്ലാൻ 


</doc>
<doc id="306252" url="https://ml.wikipedia.org/wiki?curid=306252" title="വീരേന്ദ്ര രാജ് മേത്ത">
വീരേന്ദ്ര രാജ് മേത്ത

ഇന്ത്യൻ സാമൂഹ്യ പ്രവർത്തകനാണ് വീരേന്ദ്ര രാജ് മേത്ത . ഇന്ത്യൻ സർക്കാർ സർവീസിൽ ജോയിന്റ് സെക്രട്ടറിയായിരുന്ന മേത്ത ഏഷ്യൻ ഡെവലപ്പ്മെന്റ് ബാങ്കിന്റെ മനിലയിലെ ആസ്ഥാനത്തും ജോലി ചെയ്തിട്ടുണ്ട്. ജയ്‌പൂരിലെ കൃത്രിമക്കാൽ നിർമ്മാണ വിദഗ്ദ്ധരായ ഭഗവാൻ മഹാവീർ വികലാംഗ് സഹായതാ സമിതി സ്ഥാപകനും 2008 ൽ പത്മഭൂഷൺ ബഹുമതി നേടിയിട്ടുള്ള ദേവേന്ദ്ര രാജ് മേത്തയുടെ സഹോദരനാണ്. സമിതിയുടെ ഹോണററി ഡയറക്ടറാണ് വീരേന്ദ്ര രാജ് മേത്ത.സാമൂഹ്യ സേവന മേഖലകളിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ചു. 


</doc>
<doc id="306257" url="https://ml.wikipedia.org/wiki?curid=306257" title="തോടകാഷ്ടകം">
തോടകാഷ്ടകം

തോടകവൃത്തത്തിൽ ശങ്കരാചാര്യരുടെ ശിഷ്യനായിരുന്ന തോടകാചാര്യർ എഴുതിയതാണ് തോടകാഷ്ടകം. ഈ ശ്ലോകങ്ങൾ തന്റെ ഗുരുവായ ശങ്കരാചാര്യരെ സ്തുതിക്കുന്ന ഗുരുഭക്തി വ്യക്തമാക്കുന്ന കൃതിയാണ് 


</doc>
<doc id="306258" url="https://ml.wikipedia.org/wiki?curid=306258" title="ശ്രുതിസാരസമുദ്ദാരണം">
ശ്രുതിസാരസമുദ്ദാരണം

ശങ്കരാചാര്യരുടെ ശിഷ്യനായിരുന്ന തോടകാചാര്യർ എഴുതിയ കൃതിയാണ് ശ്രുതിസാരസമുദ്ദാരണം . ഇതിലെ ശ്ലോകങ്ങൾ  ശ്രുതികളുടെ സാരം എന്ന നിലയിൽ ബ്രഹ്മജ്ഞാനത്തെ ഗുരുശിഷ്യസംവാദത്തിൽ കൂടി അവതരിപ്പിക്കുകയാണ്. 175 ശ്ലോകങ്ങളുള്ള ഈ കൃതിയിലെ ആദ്യശ്ളോകം വസന്തതിലകത്തിലും അവസാനത്തെ രണ്ട് ശ്ലോകം സ്രഗ്ദ്ധരയിലും ആണ്. മറ്റ് ശ്ലോകങ്ങൾ എല്ലാം തന്നെ തോടകം എന്ന വൃത്തത്തിലാണ്


</doc>
<doc id="306263" url="https://ml.wikipedia.org/wiki?curid=306263" title="പഞ്ചപാദിക">
പഞ്ചപാദിക

ശങ്കരാചാര്യരുടെ ശിഷ്യനായിരുന്ന പത്മപാദാചാര്യർ  ശങ്കരാചാര്യരുടെ ബ്രഹ്മസൂത്രഭാഷ്യത്തിന് എഴുതിയ വ്യാഖ്യാനമാണ് പഞ്ചപാദിക. പഞ്ചപാദികയ്ക്ക് പ്രകാശാത്മയതി (13-ാം ശതകം) പഞ്ചാപാദികാവിവരണം എന്ന വ്യാഖ്യാനവും എഴുതി. ഇതിൽ നിന്നാണ് വിവരണ പ്രസ്ഥാനം രൂപം കൊണ്ടത്.

ശങ്കരാചാര്യരുടെ ശിഷ്യനായിരുന്ന സുരേശ്വരാചാര്യർ ശങ്കരാചാര്യരുടെ ബ്രഹ്മസൂത്രഭാഷ്യത്തിന് വ്യാഖ്യാനം എഴുതാൻ അനുമതി ചോദിച്ചുവത്രെ. അത് ശങ്കരാചാര്യർ സമ്മതിക്കുകയും ചെയ്തു. പക്ഷെ സുരേശ്വരാചാര്യർ നേരത്തെ കർമ്മമീമാംസവിശ്വാസി ആയിരുന്നതിനാൽ വ്യാഖ്യാനത്തിൽ പിഴവ് വന്നു പോകുമോ എന്ന് പത്മപാദർ ഭയന്നുവത്രെ. അത് അറിഞ്ഞ ശങ്കരാചാര്യർ നിബന്ധന എഴുതാൻ പത്മപാദരെ ഏല്പിച്ചു. അതിലെ രണ്ട് ഭാഗങ്ങളാണ്, പഞ്ചപടികയും വൃത്തിയും . അതു പൂർത്തിയാക്കിയ ശേഷം  സ്വന്തം ദേശത്തിനടുത്ത് തീർത്ഥാടനത്തിനു പോയ പത്മപാദരുടെ കൃതികൾ അദ്ദേഹത്തിന്റെ പൂർവ്വാശ്രമത്തിലെ അമ്മാവൻ നശിപ്പിച്ചു എന്നും പിന്നീട് പഞ്ചപാദിക ശങ്കരാചാര്യർ ഓർമ്മയിൽ നിന്നും ചൊല്ലിക്കൊടുത്തതാണ്, എന്നും ഐതിഹ്യം 


</doc>
<doc id="306265" url="https://ml.wikipedia.org/wiki?curid=306265" title="പ്രൊബീർ ഗുഹ">
പ്രൊബീർ ഗുഹ

ബംഗാളിനാടക സംവിധായകനും, ജനകീയ നാടക പ്രസ്ഥാനത്തിന്റെ പ്രമുഖപ്രവർത്തകനുമാണ് പ്രൊബീർ ഗുഹ.(ജ: 1948, ഖർദാ- കൊൽകത്ത)പ്രൊബീർ രൂപം കൊടുത്തആദ്യത്തെ നാടക സംഘമായിരുന്നു "നഹിൻ നാം".പിന്നീട് 1977 ൽലിവിങ് തിയേറ്റർ എന്ന നാടക സമിതിയ്ക്കും ഗുഹ രൂപം കൊടുക്കുകയുണ്ടായി.
സംഗീത നാടക അക്കാദമി അവാർഡ് പ്രൊബീറിനു നൽകപ്പെട്ടിട്ടുണ്ട്. അൻപതിലേറെ നാടകങ്ങൾ ഗുഹ സംവിധാനം ചെയ്തിട്ടുണ്ട്.


</doc>
<doc id="306275" url="https://ml.wikipedia.org/wiki?curid=306275" title="തരക് മെഹ്ത">
തരക് മെഹ്ത

ഗുജറാത്തി എഴുത്തുകാരനും നാടകകൃത്തും കോളമിസ്റ്റുമാണ് തരക് മെഹ്ത . കലാ മേഖലകളിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ചു. 


</doc>
<doc id="306277" url="https://ml.wikipedia.org/wiki?curid=306277" title="നീൽ ഹെർബർട്ട് നോംഗ്കിൻറിഹ്">
നീൽ ഹെർബർട്ട് നോംഗ്കിൻറിഹ്

ഭാരതീയനായ പിയാനിസ്റ്റാണ് നീൽ ഹെർബർട്ട് നോംഗ്കിൻറിഹ്. ഷില്ലോംഗ് ചേംബർ കൊയർ എന്ന സംഗീത സംഘം സ്ഥാപിച്ചു പ്രവർത്തിക്കുന്നു. 2010 ൽ ഇന്ത്യാസ് ഗോട്ട് ടാലന്റ് റിയാലിറ്റി ഷോയിലെ വിജയികളായിരുന്നു. മേഘാലയയിലെ ഷില്ലോംഗ് സ്വദേശിയായ ഇദ്ദേഹത്തിന് കലാ മേഖലകളിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ചു. ഖാസി കൊയർ രൂപീകരിച്ച് ഖാസി ഭാഷ പുനരുജ്ജീവിപ്പിക്കാനുള്ള ശ്രമത്തിലാണ് നീൽ. 


</doc>
<doc id="306286" url="https://ml.wikipedia.org/wiki?curid=306286" title="മോണിയേർ വില്ല്യംസ്">
മോണിയേർ വില്ല്യംസ്

ബഹുഭാഷാപണ്ഡിതനും ഓക്സ്ഫഡ് സർവ്വകലാശാലയിലെ സംസ്കൃതവിഭാഗം ബോഡൻ പ്രൊഫസ്സറും മോണിയേർ വില്ല്യംസ് (12 നവം: 1819 – 11 ഏപ്രിൽ 1899).
ബോംബെയിൽ ജനിച്ച വില്ല്യംസ് ഓക്സ്ഫഡിലും കിങ്സ് കോളേജിലും വിദ്യാർത്ഥിയായിരുന്നു.ഈസ്റ്റ് ഇന്ത്യാ കമ്പനിയുടെ കലാശാലയിലെ പൗരസ്ത്യവിഭാഗം പ്രൊഫസ്സറായിരുന്ന വില്ല്യംസ് തീവ്രമത്സരത്തിലൂടെയാണ് മാക്സ് മ്യൂളളറെ പരാജയപ്പെടുത്തി ബോഡൻ പ്രൊഫസ്സറായി തെരെഞ്ഞെടുക്കപ്പെട്ടത്.
മാക്സ് മ്യൂളറെപ്പോലെ വേദകാലകൃതികൾ ഉൾക്കൊള്ളുന്ന അതിപ്രാചീനഘട്ടത്തിലല്ല മറിച്ച് ക്ലാസിക്കൽ ഘട്ടത്തിലെ കൃതികളിലാണ് വില്ല്യംസ് ശ്രദ്ധകേന്ദ്രീകരിച്ചത്. കാളിദാസന്റെ വിക്രമോർവ്വശീയവും (1849)ശാകുന്തളവും (1853),നളോപാഖ്യാനവും(1879)ആണ് മുഖവുരയും വിശദീകരണക്കുറിപ്പുകളും എഴുതി അദ്ദേഹം പ്രകാശിപ്പിച്ചത്.


</doc>
<doc id="306288" url="https://ml.wikipedia.org/wiki?curid=306288" title="അഷ്ടഭുജപ്പെരുമാൾ ക്ഷേത്രം">
അഷ്ടഭുജപ്പെരുമാൾ ക്ഷേത്രം

തമിഴ് നാട്ടിലെ കാഞ്ചീപുരം ജില്ലയിലെ പ്രധാനക്ഷേത്രങ്ങളിലൊന്നായ യഥോക്തകാരി പെരുമാൾക്ഷേത്രത്തിനു തെക്കു പടിഞ്ഞാറായി സ്ഥിതിചെയ്യുന്ന ക്ഷേത്രമാണ് അഷ്ടഭുജപ്പെരുമാൾ ക്ഷേത്രം.പ്രധാനമൂർത്തിയായ വിഷ്ണു ഈ ക്ഷേത്രത്തിൽ അഷ്ടഭുജങ്ങളോടു കൂടി കാണപ്പെടുന്നു.


</doc>
<doc id="306289" url="https://ml.wikipedia.org/wiki?curid=306289" title="ബാണാസുര സാഗർ മല">
ബാണാസുര സാഗർ മല

ചെമ്പ്ര കഴിഞ്ഞാൽ കേരളത്തിലെ വയനാട് ജില്ലയിലെ ഏറ്റവും വലിയ രണ്ടാമത്തെ പർവ്വതമാണ് ബാണാസുരമല.
സമുദ്ര നിരപ്പിൽ നിന്ന് 6732 അടി ഉയരം.ചെങ്കുത്തായ മലനിരകളാണ്.മലനിരകളുടെ താഴ്വരയിൽ വ്യാപിച്ചു കിടക്കുന്ന നീല ജലാശയമാണ് ബാണാസുര സാഗർ അണക്കെട്ട്.നാലു ദിക്കിലും കോട്ടപോലെ ചക്രവാളം മുട്ടി നിൽക്കുന്ന മല നിരകൾ.മണിക്കുന്ന്,ചെബ്രാപീക്ക്,തരിയോടുമല,സുഗന്ധഗിരിമല,തെക്കു കിഴക്കായി ബ്രഹ്മഗിരി മല നിരകൾ എന്നിവ കാണാം.

സ്പിൽ വേ ഒഴികെ ബാക്കിഭാഗം മുഴുവൻ മണ്ണുകൊണ്ട് നിർമ്മിച്ച ഈ അണക്കെട്ട് ഇന്ത്യയിലെ ഏറ്റവും വലിയ അണക്കെട്ടാണെന്ന് പറയപ്പെടുന്നു.


</doc>
<doc id="306290" url="https://ml.wikipedia.org/wiki?curid=306290" title="കുമരകോട്ടം ക്ഷേത്രം">
കുമരകോട്ടം ക്ഷേത്രം

തമിഴ് നാട്ടിലെ കാഞ്ചീപുരം ജില്ലയിലെ പ്രധാനക്ഷേത്രങ്ങളിലൊന്നായ കാമാക്ഷി ക്ഷേത്രത്തിനു പടിഞ്ഞാറായി സ്ഥിതിചെയ്യുന്ന ക്ഷേത്രമാണ് കുമരകോട്ടം ക്ഷേത്രം.മുരുകൻ ആണ് ഈ ക്ഷേത്രത്തിലെ പ്രധാന ആരാധനമൂർത്തി.


</doc>
<doc id="306291" url="https://ml.wikipedia.org/wiki?curid=306291" title="അലക്സാണ്ടർ അബ്ലെസിമോവ്">
അലക്സാണ്ടർ അബ്ലെസിമോവ്

അലക്സാണ്ടർ ഓനിസിമോവിച്ച് അബ്ലെസിമോവ് ( (Russian: Алекса́ндр Они́симович Абле́симов; IPA: [ɐlʲɪˈksandr ɐˈnʲisʲɪməvʲɪtɕ ɐˈblʲesʲɪməf] 1742 — 1783) റഷ്യൻ ഒപ്പറ പാട്ടെഴുത്തുകാരനും ( librettist), കവിയും നാടകകൃത്തും ആക്ഷേപഹാസ്യസാഹിത്യകാരനും പത്രപ്രവർത്തകനുംആയിരുന്നു. 
അലക്സാണ്ടർ സൂമറക്കോവിന്റെ പകർപ്പെഴുത്തുകാരനായി ജോലിചെയ്ത അദ്ദേഹം തന്റെ ഗുണപാഠകഥകളും ആക്ഷേപഹാസ്യകൃതികളും പ്രസിദ്ധീകരിച്ചു. മൂന്നു പതിറ്റാണ്ടോളം പ്രശസ്തമായിരുന്ന ഒപ്പറകൾക്ക് പാട്ടെഴുതിയിട്ടുണ്ട്. ഹാസ്യ ഒപ്പറകൾക്ക് അദ്ദേഹം പാട്ടുകൾ എഴുതി.



</doc>
<doc id="306292" url="https://ml.wikipedia.org/wiki?curid=306292" title="അലക്സാണ്ടർ അഫനസ്യേവ്">
അലക്സാണ്ടർ അഫനസ്യേവ്

അലക്സാണ്ടർ നിക്കോളായേവിച്ച് അഫനസ്യേവ്വ് (11 July 1826 – 23 October 1871) റഷ്യൻ സ്ലാവു ചിന്താഗതിക്കാരനായ എഴുത്തുകാരനായിരുന്നു. 600ൽ ക്കൂടുതൽ റഷ്യൻ നാടോടിക്കഥകളും യക്ഷിക്കഥകളും ശേഖരിക്കുകയും പ്രസിദ്ധീകരിക്കുകയും ചെയ്തു. ലോകത്തിൽ തന്നെ ഇത്തരം ഒരു ശേഖരം വലുതാണ്. 
യൂണിവേഴ്സിറ്റി ഓഫ് മോസ്കോവിലാണു ബിരുദത്തിനു ചെർന്നത്. പക്ഷെ അദ്ദേഹത്തിന്റെ പുരോഗമനചിന്ത കാരണം പരീക്ഷയിൽ ജയിക്കാതെ സർവ്വ കലാശാലയിൽ നിന്നും പുറത്താകുകയാണുണ്ടായത്. 

എന്നാൽ, 1849ൽ മോസ്കോ യൂണിവേഴ്സിറ്റിയിൽ തന്നെ ലൈബ്രേറിയനായിചേരാൻ അദ്ദേഹത്തിനു കഴിഞ്ഞു. അങ്ങനെ 13 വർഷം അദ്ദേഹം അവിടെ ലൈബ്രേറിയനായി തുട്ർന്നു. 1862ൽ പ്രശസ്ത റഷ്യൻ മതപരമായ ഐതിഹ്യങ്ങൾ എന്ന പുസ്തകം പ്രസിദ്ധീകരിച്ചതോടെ വിവാദമാകുകയും അതിന്റെ പേരിൽ അദ്ദേഹത്തെ അവിടെനിന്നും പിരിച്ചുവിടുകയും ചെയ്തു. 

അവിടെനിന്നും പിരിഞ്ഞതോടെ സാംബത്തികപ്രതിസന്ധിയിൽപ്പെട്ടെങ്കിലും തന്റെ പുസ്തകമെഴുത്ത് അദ്ദേഹം തുടർന്നു. പ്രകൃതിയെപ്പറ്റി സ്ലാവുകളുടെ കാവ്യലക്ഷ്യം എന്ന ബൃഹത്തായ കൃതി 1865 നും 1868നും ഇടയിൽ പ്രസിദ്ധീകരിച്ചു. 
ഭരണാധികാരികളുടെ അപ്രീതിക്കുപാത്രമായ അദ്ദേഹത്തിനു ക്ഷ്യരോഗം പിടിപെട്ടതോടെ സാമ്പത്തിക ബുദ്ധിമുട്ടിൽ ജീവിക്കാനായി ആഹാരം പോലും കഴിക്കാൻ വകയില്ലാതെ തന്റെ വിലപ്പെട്ട ലൈബ്രറി വിൽക്കേണ്ടിവന്നു. മോസ്കോയിൽ വച്ച് 45ആം വയസ്സിൽ ആ പ്രതിഫ മരണമടഞ്ഞു.


</doc>
<doc id="306294" url="https://ml.wikipedia.org/wiki?curid=306294" title="ബെല്ല അക്മദുലീന">
ബെല്ല അക്മദുലീന

ബെല്ല അക്മദുലീന (10 April 1937 – 29 November 2010)
സോവിയറ്റ് റഷ്യൻ കവിയും ചെറുകഥാകൃത്തും വിവർത്തകയും ആയിരുന്നു. അവർ റഷ്യിലെ പുതുതലമുര എഴുത്തുകാരുടെ വഴികാട്ടിയായിരുന്നു. റഷ്യൻ ഭാഷയിലെ ഏറ്റവും നല്ല കവിയായി ജോസഫ് ബ്രോഡ്സ്കി 
വിശേഷിപ്പിച്ചിട്ടുണ്ട്.
സോവിയറ്റ് വിമർശകയായിരുന്നു.
ടാട്ടർ വംശജനായ പിതാവിന്റെയും റഷ്യൻ- ഇറ്റാലിയൻ വംശജയായ മാതാവിന്റെയും ഏക മകളായിരുന്നു ബെല്ല അക്മദുലീന.
അവർ സ്കൂൾ വിദ്യാർത്ഥിയായിരുന്നപ്പോൾത്തന്നെ കവിതകൾ എഴുതിത്തുടങ്ങിയിരുന്നു.

മനുഷ്യർ തമ്മിലുള്ള ബന്ധം, സൗഹൃദം, സ്നേഹം തുടങ്ങിയവയാണ് അവർ തന്റെ കൃതികളിൽ കൂടുതലും പ്രതിപാദിച്ചത്. റഷ്യൻ കവികളേയും വിവർത്തകരെയും കുറിച്ച് അവർ അനേകം ലേഖനങ്ങൾ എഴുതിയിട്ടുണ്ട്. അവർ പ്രത്യക്ഷമായി രാഷ്ട്രീയകവിതകൾ എഴുതിയിട്ടില്ല. അവർ ഫ്രെഞ്ച്, ഇറ്റാലിയൻ, ചെച്നിയൻ, പോലിഷ്, യൂഗോസ്ലാവിയൻ, ഹംഗേറിയൻ, ബൾഗേറിയൻ, ജോർജിയൻ, അർമേനിയൻ ഭാഷകളിൽ നിന്നും റഷ്യനിലേയ്ക്ക് അനേകം കവിതകൾ വിവർത്തനം ചെയ്തിട്ടുണ്ട്. 

രാഷ്ട്രീയത്തെ സ്പർശിക്കാത്ത രചനകളായിരുന്നു അവരുടേത്. പ്രായമായപ്പോൾ, മതസാഹിത്യത്തിലും അവർക്ക് താത്പര്യം ജനിച്ചു.

1954 അവർ ആദ്യം അന്നത്തെ പ്രസിദ്ധനായ റഷ്യൻ കവിയായ യെവ്ജെനി യെവ്റ്റുഷെങ്കൊ യെ വിവാഹം കഴിച്ചു. 1960ൽ അവർ നോവലിസ്റ്റും തിരക്കഥാകൃത്തുമായ യൂറി നഗിബിനെ വിവാഹം കഴിച്ചു. എൽദാർ കുലീവ്, ബോറിസ് മെസ്സെറെർ എന്നിവരും പിൽക്കാലത്ത് അവരെ വിവാഹം കഴിച്ചു.

2010 നവംബറിൽ മോസ്കോയ്ക്കടുത്തുള്ള പെരെഡെൽക്കിനോയിൽ വച്ച് അവർ അന്തരിച്ചു. മരിക്കുമ്പോൾ അവർക്ക് 73 വയസ്സായിരുന്നു. റഷ്യൻ പ്രസിഡന്റ് വ്ലാഡിമിർ പുടിൻ, പ്രാധാനമന്ത്രി, ദിമിത്രി മെദ്വദേവ് എന്നിവർ അവർക്ക് അന്ത്യോപചാരമർപ്പിച്ചവരിൽ പ്രമുഖരാണ്.



</doc>
<doc id="306299" url="https://ml.wikipedia.org/wiki?curid=306299" title="വാസിലി ആക്സിയോനൊവ്">
വാസിലി ആക്സിയോനൊവ്

വാസിലി ആക്സിയോനൊവ് (Russian: Васи́лий Па́влович Аксёнов; IPA: [vɐˈsʲilʲɪj ˈpavləvʲɪtɕ ɐˈksʲɵnəf]; August 20, 1932 – July 6, 2009) ഒരു സോവിയറ്റ് റഷ്യൻ നോവലിസ്റ്റായിരുന്നു. 
വാസിലി ആക്സിയോനൊവ് യു. എസ്.എസ്.ആറിലെ കസാനിൽ 1932 ആഗസ്റ്റ് 20 ന് പാവെൽ ആക്സിയോനോവിന്റെയും യെവ്ജീനിയ ഗിൻസ്ബർഗിന്റെയും മകനായി ജനിച്ചു. അമ്മയായ യെവ്ജീനിയ ,ഒരു പ്രശസ്ത പത്രപ്രവർത്തകയും വിദ്യാഭ്യാസപ്രവർത്തകയും പിതാവായ പാവെൽ ആക്സിയോനോവ് കസാനിലെ വളരെ ഉയർന്ന സ്ഥാനത്തുള്ള ഉദ്യോഗസ്ഥനുമായിരുന്നു.
രണ്ടുപേരും പ്രമുഖരായ കമ്യൂണിസ്റ്റുകളുമായിരുന്നു.

==കൃതികൾ=


</doc>
<doc id="306300" url="https://ml.wikipedia.org/wiki?curid=306300" title="ലിയോനിദ് ബൊറോദിൻ">
ലിയോനിദ് ബൊറോദിൻ

ലിയോനിദ് ബൊറോദിൻ(Russian: Леони́д Ива́нович Бороди́н) (14 April 1938 – 25 November 2011) ഒരു റഷ്യൻ നോവലിസ്റ്റും പത്രപ്രവർത്തകനുമായിരുന്നു. അദ്ദെഹം തന്റെ നിലപാടുകൾ കാരണം അനേകവർഷങ്ങൾ ജയിലിലായിരുന്നു. പെരിസ്ട്രോയിക്കയ്ക്കു ശേഷമാണു പാശ്ചാത്യ ലോകത്തു പോകാൻ അദ്ദേഹത്തിനു കഴിഞ്ഞുള്ളൂ.



</doc>
<doc id="306301" url="https://ml.wikipedia.org/wiki?curid=306301" title="ഇടയ്ക്കാട്‌">
ഇടയ്ക്കാട്‌

കൊല്ലം ജില്ലയിലെ ഒരു ചെറു ഗ്രാമമാണ് ഇടയ്ക്കാട്‌. മല വാതിൽ, ദേവഗിരി, മലനട, കാഞ്ഞിരവിള, താഴെത്തുമുക്ക്, പാലമുക്ക് എന്നീ സ്ഥലങ്ങൾ ചേരുന്നത് ഇവിടെയാണ്. ഇവിടുത്തെ പ്രധാന ആഘോഷം മലക്കുട ആണ്.

</doc>
<doc id="306305" url="https://ml.wikipedia.org/wiki?curid=306305" title="കോൺഗ്രസ് റേഡിയോ">
കോൺഗ്രസ് റേഡിയോ

1942 ലെ ക്വിറ്റ് ഇന്ത്യ സമര കാലത്ത് ഓഗസ്റ്റ്‌ മുതൽ ഡിസംബർ വരെ സംപ്രേക്ഷണം നടത്തിയ ഒരു രഹസ്യ ഭൂഗർഭ റേഡിയോ സ്റ്റേഷൻ ആയിരുന്നു കോൺഗ്രസ് റേഡിയോ. നിലവിൽ മുംബൈ എന്നറിയപ്പെടുന്ന ബോംബെയിൽ വ്യത്യസ്ത സ്ഥലങ്ങളിൽ നിന്ന് ഈ റേഡിയോ നിലയം പ്രവർത്തിച്ചു.
പ്രമുഖ ഗാന്ധിയനും സ്വാതന്ത്ര്യ സമര സേനാനിയും ആയിരുന്ന ഉഷാ മെഹ്ത (1920-2000), ഹാം റേഡിയോ ഓപ്പറേറ്റർമാരുടെ സഹായത്തോടെയാണ് കോൺഗ്രസ് റേഡിയോ സംഘടിപ്പിച്ചത്.


</doc>
<doc id="306309" url="https://ml.wikipedia.org/wiki?curid=306309" title="സ്കെലെട്ടൻ കോസ്റ്റ്">
സ്കെലെട്ടൻ കോസ്റ്റ്

നമീബിയയുടെ വടക്ക് ഭാഗത്തുള്ള അറ്റ്‌ലാന്റിക് തീരമാണ് സ്കെലെട്ടൻ കോസ്റ്റ് (Skeleton Coast) എന്ന് അറിയപ്പെടുന്നത്. ചിലയിടങ്ങളിൽ നമീബ് മരുഭൂമിയുടെ പടിഞ്ഞാറൻ തീരപ്രദേശത്തെ മുഴുവനായി ഇങ്ങനെ പരാമർശിച്ചിരിക്കുന്നത് കാണാം. നമീബിയയിലെ ഉൾപ്രദേശങ്ങളിലെ ആദിവാസികൾ ( ബുഷ്‌മെൻ) ഈ പ്രദേശത്തെ ദൈവം കോപത്താൽ സൃഷ്ടിച്ച ദേശം എന്ന് വിളിക്കുന്നു. പോർച്ചുഗീസ്
നാവികർ "The Gates of Hell" എന്നും ഈ തീരത്തെ വിളിക്കുന്നു.

ഈ പ്രദേശത്ത് വച്ച് സംഭവിച്ച ഡണീഡിൻ സ്റ്റാർ (Dunedin Star) എന്ന കപ്പലിന്റെ അപകടത്തെകുറിച്ച് ജോൺ ഹെൻറി മാർഷ് എഴുതിയ പുസ്തകത്തിൻറെ പേരിൽ നിന്നാണ് സ്കെലെട്ടൻ കോസ്റ്റ് എന്ന പേര് വന്നത്. ക്രമേണ ഈ പ്രദേശത്തെ അടയാളപ്പെടുത്താൻ ഭൂപടങ്ങളിലും അതേ പേരുതന്നെ ഉപയോഗിക്കാൻ തുടങ്ങി.

അറ്റ്‌ലാന്റിക്കിൽ ഈ തീരത്തിനടുത്ത് ഉണ്ടാകുന്ന ബെൻഗുലാ ശീത ജലപ്രവാഹം കാരണം വലിയ മൂടൽമഞ്ഞ് ഈ തീരത്ത് ഉണ്ടാകുന്നു. ഈ മൂടൽമഞ്ഞിനെ കാസിംബൊ എന്നാണ് അങ്കോളയിലെ ജനങ്ങൾ വിളിക്കുന്നത്. ഇവിടത്തെ വാർഷിക വർഷപാതം പത്ത് മില്ലീമീറ്ററിൽ താഴെയാണ്. ഇവിടെ കരയിൽ നിന്നും കടലിലേക്ക് ശക്തമായ കാറ്റ് പ്രവഹിക്കുന്നത് മൂലം വലിയ തിരമാലകൾ എപ്പോഴും ഉണ്ടാകുന്നു. മൂടൽമഞ്ഞും തിരമാലകളും കാരണം ഇവിടെ ഒരു കാലത്ത് കപ്പലപകടങ്ങൾ സർവ്വ സാധാരണമായിരുന്നു. തകർന്ന കപ്പലുകളുടെ അവശിഷ്ടങ്ങൾ ഈ തീര മരുഭൂമിയിൽ കാണപ്പെടുന്നു. 

ഇന്ന് ഇവിടെ വ്യാപകമായി സർഫിംഗ് മത്സരങ്ങൾ നടക്കുന്നു.


</doc>
<doc id="306327" url="https://ml.wikipedia.org/wiki?curid=306327" title="ഒകവാൻഗോ ഡെൽറ്റ">
ഒകവാൻഗോ ഡെൽറ്റ

പൂർണ്ണമായും കരയിൽ സ്ഥിതിചെയ്യുന്ന ഒരു നദീമുഖമാണ് ബോട്സ്വാനയിലെ ഒകവാൻഗോ ഡെൽറ്റ. ഒകവാൻഗോ നദി കലഹാരി മരുഭൂമിയിലെ ഈ എൻഡോഹെറിക് തടത്തിൽ എത്തി ഇവിടെ തന്നെ അവസാനിക്കുന്നു. ഇവിടെ വച്ച് നദിക്ക് ബാഷ്പീകരണം സംഭവിക്കുന്നതല്ലാതെ ഈ നദി സമുദ്രത്തിലോ മറ്റ് ജല ശ്രോതസ്സുകളിലോ ചെന്ന് ചേരുന്നില്ല. ഓരോ വർഷവും 11 ക്യൂബിക് കിലോമീറ്റർ ജലം 6,000-15,000 ചതുരശ്ര കിലോമീറ്റർ പ്രദേശത്ത് എത്തുന്നു. ഇതിൽ കുറച്ച് വെള്ളം നഗാമി തടാകത്തിലും എത്തുന്നു. മോറെമി ഗേം റിസർവ് എന്ന നാഷണൽ പാർക്ക് ഈ ഡെൽറ്റയുടെ കിഴക്ക് ഭാഗത്താണ്. ഈ പ്രദേശം ഒരു ടെക്റ്റൊനിക് ട്രോഫ് ആണ്. ടെക്റ്റൊനിക് ഫലകങ്ങളുടെ ചലനം നിമിത്തം ഭൂവൽക്കത്തിൽ നീളത്തിൽ ഉണ്ടാകുന്ന താഴ്ചകൾ (linear depressions) കാണപ്പെടുന്ന സ്ഥലങ്ങളെയാണ് ടെക്റ്റൊനിക് ട്രോഫ് ( Tectonic Trough) എന്ന് പറയുന്നത്. 

ഒകവാൻഗോ ഡെൽറ്റ ആഫ്രിക്കയിലെ നൈസർഗ്ഗികമായ സപ്താൽഭുതങ്ങളിൽ ഒന്നാണ്. 22 ജൂൺ 2014 നു ലോകത്തിലെ ആയിരാമത്തെ യുനെസ്കോ ലോക പൈതൃക സ്ഥാനമായി ഒകവാൻഗോ ഡെൽറ്റ തിരഞ്ഞെടുക്കപ്പെട്ടു.


</doc>
<doc id="306330" url="https://ml.wikipedia.org/wiki?curid=306330" title="ലീ ക്വാൻ യു">
ലീ ക്വാൻ യു

ആധുനിക സിംഗപ്പൂരിന്റെ പിതാവും സ്ഥാപക പ്രധാനമന്ത്രിയുമായ വ്യക്തിയാണ് ലീ ക്വാൻ യു. 1959 മുതൽ 1990 വരെ മൂന്നു ദശാബ്ദക്കാലം പ്രധാന മന്ത്രി പദത്തിലിരുന്നു. സിംഗപ്പൂരിനെ ലോകത്തിലെ മുൻനിര രാജ്യമാക്കുന്നതിൽ ലീ ക്വാൻ യു വഹിച്ച പങ്ക് നിസ്തുലമായിരുന്നു. അഴിമതി, നിയമ നിർവഹണം തുടങ്ങിയ കാര്യങ്ങളിൽ അദ്ദേഹം ശക്തമായ നിലപാടുകൾ സ്വീകരിച്ചു.

1923ൽ ജനിച്ച ലീ ക്വാൻ യു വിദേശത്ത് നിയമവിദ്യാഭ്യാസം നേടിയ ശേഷം തിരിച്ചെത്തി രാഷ്ട്രീയ പ്രവർത്തനത്തിൽ സജീവമായി. 1954ലിൽ സുഹൃത്തുക്കളോടൊപ്പം ചേർന്ന് രൂപീകരിച്ച പീപ്പിൾസ് ആക്ഷൻ പാർട്ടി 1959ൽ വൻ ഭൂരിപക്ഷത്തോടെ അധികാരത്തിലേറി. 1964ലിൽ മലേഷ്യയിൽ നിന്ന് സ്വതന്ത്രമായ സിംഗപ്പൂരിനെ ലോകത്തിലെ ഒന്നാം നിര രാജ്യങ്ങളുടെ പട്ടികയിലെത്തിച്ചത് ലീ ക്വാൻ യുവിന്റെ പ്രവർത്തനങ്ങളായിരുന്നു. 2015 മാർച്ച് 23ന് അന്തരിച്ചു.


</doc>
<doc id="306338" url="https://ml.wikipedia.org/wiki?curid=306338" title="പ്രിയദർശിനി പ്ലാനെറ്റേറിയം, തിരുവനന്തപുരം">
പ്രിയദർശിനി പ്ലാനെറ്റേറിയം, തിരുവനന്തപുരം

തിരുവനന്തപുരത്ത് കേരള ശാസ്ത്ര സാങ്കേതിക വകുപ്പിന് കീഴിൽ സ്ഥിതി ചെയ്യുന്ന പ്ലാനിറ്റോറിയമാണ് പ്രിയദർശിനി പ്ലാനിറ്റോറിയം. തിരുവനന്തപുരത്ത് പി.എം.ജി ജംഗ്ഷനിലാണ് ഇത് സ്ഥിതി ചെയ്യുന്നത്. പ്ലാനിറ്റോറിയം കൂടാതെ ത്രിമാന സിനിമാ പ്രദർശന കേന്ദ്രം ത്രില്ലേറിയം ശാസ്ത്ര സാങ്കേതിക മ്യൂസിയം ശാസ്ത്ര പാർക്ക് ലേസർ പ്രദർശന കേന്ദ്രവും ഇതിന്റെ കൂടെ പ്രവർത്തിക്കുന്നു. ഇത് ജനറൽ പൊസ്റ്റ് ആഫീസിന് സമീപമാണ്.


</doc>
<doc id="306350" url="https://ml.wikipedia.org/wiki?curid=306350" title="കോകോ ഷാനെൽ">
കോകോ ഷാനെൽ

കോകോ ഷാനെൽ (19 ആഗസ്റ്റ് 1883 – 10 ജനവരി 1971) ഫ്രഞ്ച് ഫാഷൻ ഡിസൈനർ ആയിരുന്നു. ഇരുപതാം നൂറ്റാണ്ടിൽ പാശ്ചാത്യവനിതകളുടെ വസ്ത്രധാരണരീതിയിൽ വിപ്ലവകരമായ മാറ്റങ്ങൾ ഷാനെൽ വരുത്തി. ഇവരുടെ പേരിൽ ഷാനെൽ-5 എന്ന പ്രസിദ്ധ സുഗന്ധദ്രവ്യക്കൂട്ടും ഉണ്ട്. 

ഗബ്രിയേൽ ബുനേഹർ ഷാനെൽ എന്നായിരുന്നു കോകോ ഷാനെലിന്റെ ശരിയായ പേര്. കോകോയുടെ ജനന സമയത്ത് അച്ഛനമ്മമാർ നിയമപ്രകാരം വിവാഹിതരായിരുന്നില്ല. അച്ഛൻ ആൽബെർട്ട് ഷാനെൽ നാടോടി വാണിഭക്കാരനും അമ്മ അലക്കുകാരിയും ആയിരുന്നു. . കന്യാസ്ത്രീകൾ നടത്തിയിരുന്ന അനാഥാലയത്തിലാണ് ഗബ്രിയേൽ വളർന്നു വലുതായതും സ്കൂൾ വിദ്യാഭ്യാസം പുർത്തിയാക്കിയതും. വധുക്കൾക്കായുള്ള വസ്ത്രങ്ങൾ തയ്ക്കുകയും വില്ക്കുകയും ചെയ്തിരുന്ന കടകളിൽ സഹായികയായി ജോലി തുടങ്ങി.
ഗബ്രിയേലിന് സംഗീതത്തിൽ അഭിരുചിയുണ്ടായിരുന്നു. കോ കോ രി കോകോ, കി ക്യാവു കോകോ എന്നീ പാട്ടുകൾ ഒരു സംഗീതസഭയിൽ അവതരിപ്പിച്ചതോടെ കോകോ എന്ന പേരിൽ അറിയപ്പെടാൻ തുടങ്ങി.. സംഗീതമേഖലയിൽ കോകോക്ക് അവസരം ലഭിച്ചില്ല. 

എറ്റിയേൻ ബൽസാൻ, ആർതർ കേപൽ എന്ന രണ്ടു പുരുഷ സുഹൃത്തുക്കളുടെ സഹായത്തോടെ കോകോ പാരിസിൽ ഒരു ചെറിയ ബൂട്ടിക്ക് തുറന്നു. സ്ത്രീകൾക്കായുള്ള തൊപ്പികളുമായി രംഗത്തിറങ്ങിയ കോകോ താമസിയാതെ വസ്ത്രങ്ങളും ആഭരണങ്ങളും , ബാഗുകളും ഡിസൈൻ ചെയ്യാൻ തുടങ്ങി. കോകോ എന്ന ബ്രാൻഡ് പാശ്ചാത്യവനിതകളുടെ വസ്ത്രധാരണരീതി തന്നെ മാറ്റി മറിച്ചു. ലാളിത്യം, ആകർഷണീയത, സുഖദായകം (comfortable) എന്നിവയായിരുന്നു കോകോ ബ്രാൻഡിന്റെ സവിശേഷതകൾ.ഒന്നാം ലോകമഹായുദ്ധം ഒരു വിധത്തിൽ കോകോയുടെ ബിസിനസിന് അനുകൂലമായി ഭവിച്ചു. സമ്പന്നരുടെ സുഖവാസകേന്ദ്രങ്ങളായിരുന്ന ഡോവില്ലിലും, ബിയാറിട്സിലും ബൂട്ടിക് കുറക്കുവാൻ കാപലിന്റെ ധനവും ഉപദേശവും സഹായകമായി. Maison Chanel (House of Chanel) എന്ന വാണിജ്യസ്ഥാപനം അങ്ങനെ രൂപം കൊണ്ടു. കോകോയുടെ ഡിസൈനുകൾ അമേരിക്കയിലും വിപണി കണ്ടെത്തി. 1916- കോകോ കമ്പനിയിൽ മുന്നൂറു ജീവനക്കാരുണ്ടായിരുന്നു. കാപൽ നല്കിയ ധനസഹായം തിരിച്ചടക്കാനും കോകോക്കു കഴിഞ്ഞു.1917-ൽ കോപലിന് സ്വദേശമായ ഇംഗ്ലണ്ടിലേക്ക് തിരിച്ചു പോകേണ്ടിവന്നു. കോപലിനെ വിവാഹം കഴിക്കാൻ കോകോക്കു താത്പര്യമുണ്ടായിരുന്നു, പക്ഷെ പ്രണയജോടികളായി കഴിയാനായിരുന്നു കോപലിനു താത്പര്യം. കോപൽ ഇംഗ്ലണ്ടിൽച്ചെന്ന് വേറെ വിവാഹം കഴിച്ചെങ്കിലും 1919-ൽ വാഹനാപകടത്തിൽ മരണമടയുംവരെ കോകോയുമായുള്ള സൗഹൃദം തുടർന്നു. 
1920-ലാണ് ഏണസ്റ്റ് ബൂ എന്ന വ്യക്തിയെ കോകോ പരിചയപ്പെട്ടത്. സുഗന്ധദ്രവ്യങ്ങൾ കൂട്ടിക്കലർത്തി പുതിയവക്കു രൂപം നല്കുന്നയാളായിരുന്നു ഏണസ്റ്റ് ബൂ. തികച്ചും അനന്യമായ പുതിയൊരു സുഗന്ധം നിർമിച്ചെടുക്കാൻ കോകോ ഏണസ്റ്റിനോട് ആവശ്യപ്പെട്ടു. ഷാനെൽ നമ്പർ 5 എന്ന സുഗന്ധദ്രവ്യം രൂപപ്പെടുത്തിയെടുക്കാൻ അനേകം മാസങ്ങൾ എടുത്തു. പനിനീർപൂക്കളുടേയും മുല്ലപ്പൂക്കളുടേയും സുഗന്ധത്തോടൊപ്പം കസ്തൂരിയുടേയും വേറേയും ചില ചേരുവകളുടേയും സുഗന്ധം ഷാനെൽ 5-ലുണ്ട്. 
ഒരു ശതാബ്ദി തികയാൻ പോകുന്ന ഷാനെൽ-5ന്റെ വാർഷികവില്പന ഇന്നും കോടികൾ കവിയുമെന്നാണ് അനുമാനം.

കറുപ്പ് മരണാനന്തരച്ചടങ്ങുകളിലും അനുശോചനയോഗങ്ങളിലും മാത്രമായി ഒതുങ്ങി നിന്ന കാലത്താണ്, ഷാനെൽ അതിനെ പരിഷ്കാരത്തിന്റെ മുദ്രയായി മാറ്റിയത്. 1926-ൽ സ്ത്രീകൾക്കായി ഷാനെൽ ഡിസൈൻ ചെയ്ത കറുത്ത കൊച്ചുടുപ്പ് വളരെ പെട്ടെന്നു തന്നെ ഫാഷൻ രംഗത്തെ അന്തിമവാക്കായി. ഇതിന്റെം പല വകഭേദങ്ങളും വിപണിയിലെത്തി. 
മുപ്പതുകളിലെ സാമ്പത്തികമാന്ദ്യവും ആസന്നമായ രണ്ടാം ലോകമഹായുദ്ധവും കാരണം കോകോ തന്റെ സ്ഥാപനം അടച്ചു പൂട്ടി. പാരിസ് നാസി അധീനതയിൽ ആയിരുന്നപ്പോൾ ഹാൻസ് ഗുന്തർ ഫോൺ ഡിങ്ക്ലേജ് നാസി സൈനിക ഓഫീസറുമായി കോകോ അടുപ്പത്തിലായി, അതു വഴി ഹോട്ടൽ റിറ്റ്സിലെ സ്വകാര്യവസതിയിൽ തുടർന്നു താമസിക്കാനുള്ള അനുവാദം ലഭിക്കുകയും ചെയ്തു. നാസി ചാരപ്രവർത്തികളുടെ ചുമതല ഡിങ്ക്ലേജിനായിരുന്നു. കോകോയും ഈ സമയത്ത് നാസികൾക്കു വേണ്ടി ചാരപ്രവർത്തി ചെയ്തതായി ഊഹിക്കപ്പെടുന്നു. യുദ്ധാനന്തരം കോകോയും വിചാരണക്ക് വിധേയയായി. പക്ഷെ ശത്രുപക്ഷസഹായി എന്ന കുറ്റം ചുമത്തപ്പെട്ടില്ലെങ്കിലും പൊതുജനം കോകോയെ രാജ്യദ്രോഹിയായിത്തന്നെ കരുതി. 1945-ൽ കോകോ സ്വിറ്റ്സർലണ്ടിലേക്ക് താമസം മാറ്റി. 
1953-ൽ എഴുപതാമത്തെ വയസ്സിൽ കോകോ ഷാനെൽ വീണ്ടും പാരിസ് ഫാഷൻ രംഗത്തെത്തി. പക്ഷെ പഴയ രീതിയിൽ സ്വാധീനം ചെലുത്താനായില്ല. 
1971 ജനവരി 10ന് പാരിസിലെ ഹോട്ടൽ റിറ്റ്സിലെ സ്വകാര്യ അപാർട്ടുമെന്റിൽ വെച്ച് കോകോ ഷാനെൽ അന്തരിച്ചു. പ്രണയബന്ധങ്ങളുണ്ടായിരുന്നെങ്കിലും അവിവാഹിതയായിരുന്നു. 
കോകോ ഷാനെലിന്റെ പഴയ വാണിജ്യപങ്കാളികളായ വെർതർമേയറുടെ ഉടമസ്ഥതയിൽ ഷാനെൽ ഹൗസ് ഇന്നും നിലനില്ക്കുന്നു. സുഗന്ധദ്രവ്യവകുപ്പ് ഷാക് പോൾജും, വേഷവിധാനം കാൾ ലാഗർഫെൽഡും കൈകാര്യം ചെയ്യുന്നു.,


</doc>
<doc id="306354" url="https://ml.wikipedia.org/wiki?curid=306354" title="കംചത്ക്ക ഉപദ്വീപ്">
കംചത്ക്ക ഉപദ്വീപ്

റഷ്യയുടെ കിഴക്കൻ അതിർത്തിയിൽ ഒഖോറ്റ്സ്ക് കടലിനും പസഫിക് സമുദ്രത്തിനും ഇടയിലുള്ള ഒരു ഉപദ്വീപാണ് കംചത്ക്ക ഉപദ്വീപ്. ഏകദേശം 270,000 ചതുരശ്ര കിലോമീറ്റർ വിസ്തീർണ്ണവും 1250 കിലോമിറ്റർ (780 മീറ്റർ)നീളവുമുള്ള ഏഷ്യയുടെ കിഴക്കേ അറ്റത്ത്‌ കിടക്കുന്ന ഈ ഉപദ്വീപിന്റെ ശാന്തസമുദ്ര തീരത്തിനടുത്തായി 10500 മീറ്റർ ആഴമുള്ള കുറിൽ-കാംചാത്ക സമുദ്രഗർത്തം കിടക്കുന്നു. 

കാംചാത്ക ഉപദ്വീപും കമാൻഡർ ദ്വീപുകളും കരഗിൻസ്കി ദ്വീപും ചേർന്നതാണ് റഷ്യൻ ഫെഡറേഷന്റെ ഭാഗമായ കാംചാത്ക ക്രാഇ. 
കാംചാത്ക ക്രായിയുടെ ഭാഗമാണ് രാഷ്ട്രീയമായി ഈ ഉപദ്വീപ്. തെക്കൻ അറ്റത്തെ ലോപാട്ക മുനമ്പ് എന്നു വിളിക്കുന്നു. ഇതിന്റെ വടക്കുഭാഗത്തുള്ള ശാന്തസമുദ്രഭാഗത്തെ വളഞ്ഞ ഉൾക്കടൽ അവാച്ച ഉൾക്കടൽ എന്നറിയപ്പെടുന്നു. കരാങ്കിൻസ്കി, കോർഫാ എന്നീ ഉൾക്കടലുകൾ ഇവിടെയുണ്ട്. 

ഈ ഉപദ്വീപിനു നടുക്കുകൂടി സ്രെഡിന്നി മലനിരകൾ കിടക്കുന്നു. തെക്കുകിഴക്കൻ തീരത്തായി മറ്റൊരു മലനിരയും സ്ഥിതിചെയ്യുന്നു. ഇവയ്ക്കിടയിലായി മധ്യതാഴ്വര കിടക്കുന്നു. ഇതിലൂടെ കാംചാത്ക നദി ഒഴുകുന്നു. ടെഗിൽ, ഇച, ഗോലിഗിന തുടങ്ങിയ നദികളും ഈ ഉപദ്വീപിലൂടെ ഒഴുകുന്നു. കുറിൽ തടാകം ഇവിടെയാണ്. 
വൈവിധ്യമാർന്ന കാലാവസ്ഥ ഇവിടെ അനുഭവപ്പെടുന്നു. സൈബീരിയായിലെ അതിശൈത്യ കാലാവസ്ഥയും ഉൾപ്രദേശത്തെ വരണ്ട കാലാവസ്ഥയും ഇവിടെ അനുഭവപ്പെടുന്നു. 2500 മില്ലീമീറ്റർ മഴ പെയ്യുന്ന പ്രദേശങ്ങളും ഇവിടെയുണ്ട്. 20• സെന്റീഗ്രേഡ് മുതൽ –41• സെന്റീഗ്രേഡ് വരെ താപവ്യതിയാനം വിവിധഭാഗങ്ങളുമായുണ്ട്.

കാംചാത്ക നദിയും താഴ്വാരവും ചുറ്റി ഏതാണ്ട് 160 അഗ്നിപർവതങ്ങൾ കാണപ്പെടുന്നു. അവയിൽ 29 എണ്ണം ഇപ്പോഴും സജീവമാണ്. കാംചാത്ക അഗ്നിപരവതസമൂഹത്തെ യുനെസ്കോയുടെ ലോകപൈതൃക പട്ടികയിൽ ഇടം പിടിച്ചിരിക്കുന്നു.

കാംചാത്ക സസ്യസമൃദ്ധമാണ്. തുന്ദ്ര സസ്യജാലങ്ങളും തൃണവർഗ്ഗത്തിൽ പെട്ട ചെടികളും പൂച്ചെടികളും പൈൻ കാടുകളും ബിർച്ച് ആൽഡർ വില്ലോ തുടങ്ങിയ വൃക്ഷങ്ങളാൽ സമൃദ്ധമാണ് ഇവിടുത്തെ കാടുകൾ.

വന്യമൃഗങ്ങൾ നിറഞ്ഞ പ്രദേശമാണീവിടെ. ആർക്ടിക് കാലാവസ്ഥ മുതൽ ചൂടുള്ള കാലാവസ്ഥ വരെ അനുഭവപ്പെടുന്നതിനാൽ വളരെയധികം വൈവിധ്യം നിറഞ്ഞ സസ്യജന്തുജാലമാണിവിടെ കാണപ്പെടുന്നത്. 


</doc>
<doc id="306355" url="https://ml.wikipedia.org/wiki?curid=306355" title="ചെവാങ് നോർഫൽ">
ചെവാങ് നോർഫൽ

ലഡാക്ക് സ്വദേശിയായ സിവിൽ എഞ്ചിനീയറാണ് ചെവാങ് നോർഫൽ. പന്ത്രണ്ടിലധികം കൃത്രിമ ഗ്ലേഷിയറുകൾ(ഒഴുകിനടക്കുന്ന മഞ്ഞുകട്ടി) സൃഷ്ടിച്ച ചെവാങ് 'ഐസ്മാൻ 'എന്നാണറിയപ്പെടുന്നത്. 2015 ലെ പത്മശ്രീ പുരസ്കാരം ലഭിച്ചു. 



</doc>
<doc id="306357" url="https://ml.wikipedia.org/wiki?curid=306357" title="ടി.വി. മോഹൻദാസ് പൈ">
ടി.വി. മോഹൻദാസ് പൈ

മണിപ്പാൽ ഗ്ലോബൽ എഡ്യുക്കേഷൻ ചെയർമാനാണ് ടി.വി. മോഹൻദാസ് പൈ. ഇൻഫോസിസിന്റെ ബോർഡ് ഓഫ് ഡയറക്ടർമാരിലൊരാളാണ്. വാണിജ്യ മേഖലകളിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ചു. 



</doc>
<doc id="306364" url="https://ml.wikipedia.org/wiki?curid=306364" title="റോഷെ ലിമിറ്റ്">
റോഷെ ലിമിറ്റ്

ഒരു പ്രപഞ്ച വസ്തു (ഗ്രഹം, നക്ഷത്രം, ഗാലക്സി) മറ്റൊരു വസ്തുവിന്റെ പ്രവേഗത്തെ നിഷ്ഫലമാക്കി സ്വന്തം ഗുതുത്വാകർഷണ വലയത്തിനുള്ളിൽ അകപ്പെടുത്താൻ സാധിക്കുന്ന ദൂരമാണ് റോഷെ ലിമിറ്റ് അഥവാ റോഷെ പരിധി. ഈ അകപ്പെടുത്തൽ രണ്ടാമത്തെ വസ്തുവിന്റെ പ്രവേഗം, പിണ്ഡം എന്നിവയുമായി ബന്ധപ്പെട്ടിരിക്കുന്നു. എഡവേർഡ് റോഷെ എന്ന ഫ്രഞ്ച് ജ്യോതി ശാസ്ത്രഞ്ജൻ ആണു ഈ പരിധി കൃത്യമായി നിർവചിച്ചത്‌. അതിനാൽ അദ്ദേഹത്തിന്റെ പേരിൽ അറിയപ്പെടുന്നു.


</doc>
<doc id="306368" url="https://ml.wikipedia.org/wiki?curid=306368" title="വില്ല്യം ഡ്വൈറ്റ് വിറ്റ്നി">
വില്ല്യം ഡ്വൈറ്റ് വിറ്റ്നി

അമേരിക്കക്കാരനായ വാങ്മീമാംസകനും ,ബഹുഭാഷാപണ്ഡിതനും നിഘണ്ടുകാരനുമാണ് വില്ല്യം ഡ്വൈറ്റ് വിറ്റ്നി.( ജ:1827 ഫെബ്: 9,– മ:1894)."ദ് സെഞ്ച്വറി ഡിക്ഷനറി" എന്ന ഗ്രന്ഥത്തിന്റെ എഡിറ്ററുമായിരുന്നു വിറ്റ്നി.

അമേരിയ്ക്കൻ സംസ്കൃതഭാഷാ പ്രണയികളിൽ ഗണ്യമായ സ്വാധീനം വിറ്റ്നി അക്കാലത്ത് ചെലുത്തിയിരുന്നു. അഥർവ്വ വേദത്തിന്റെ ഇംഗ്ലീഷ് പരിഭാഷ വിറ്റ്നിയുടെ അതുല്യസംഭാവനകളിലൊന്നാണ്.
സംസ്കൃതഭാഷയിലെ"ധാതുക്കൾ, ക്രിയാരൂപങ്ങൾ, കൃദന്തങ്ങൾ" എന്ന ഗ്രന്ഥം അദ്ദേഹം1885 ൽ ജർമ്മനിയിലെ ലീപ്സിഗിൽ നിന്നു പ്രകാശിപ്പിയ്ക്കുകയുണ്ടായി.
ഭാരതീയ ജ്യോതിശാസ്ത്രത്തിലും തല്പരനായിരുന്ന വിറ്റ്നി "സൂര്യസിദ്ധാന്തം" എന്ന കൃതി കുറിപ്പുകളോടെ അമേരിക്കൻ മാസികയിൽ 1860 ൽ പ്രസിദ്ധീകരിയ്ക്കുകയുണ്ടായി.

NB: Dates marked * may not be first publication.


</doc>
<doc id="306369" url="https://ml.wikipedia.org/wiki?curid=306369" title="വിജയനിർമ്മല">
വിജയനിർമ്മല

ചലച്ചിത്ര നടിയും സംവിധായകയുമാണ് വിജയനിർമ്മല തെലുങ്കിൽ 44 ചിത്രങ്ങൾ വിജയനിർമ്മല സംവിധാനം ചെയ്തിട്ടുണ്ട്. ഇത് 2002 ൽ ഗിന്നസിന്റെ ലോകറെക്കോർഡിൽ ഉൾപ്പെടുത്തിയിരിയ്ക്കുന്നു.


</doc>
<doc id="306371" url="https://ml.wikipedia.org/wiki?curid=306371" title="കൈക്കുളങ്ങര രാമവാര്യർ">
കൈക്കുളങ്ങര രാമവാര്യർ

പ്രാചീന കാവ്യശാസ്ത്രങ്ങൾക്കു സുഗ്രഹവും ലളിതവുമായ വ്യാഖ്യാനങ്ങൾ ചമച്ച പ്രമുഖ സംസ്കൃതഭാഷാപണ്ഡിതനും, അദ്ധ്യാപകനുമായിരുന്നു കൈക്കുളങ്ങര രാമവാര്യർ (1832-1896).
പഴയ കൊച്ചി സംസ്ഥാനത്തെ തലപ്പിള്ളി താലൂക്കിലുള്ള കടങ്ങോട് എന്ന സ്ഥലത്ത് കൈക്കുളങ്ങര കിഴക്കേവാര്യത്ത് നാരായണിവാരസ്യാരുടേയും കൈതക്കോട്ടു ഭട്ടതിരിയുടേയും പുത്രനായാണ് അദ്ദേഹം ജനിച്ചത്.
നീർമഠം സ്വാമിയാാരുടെ അതിഥിയായി എത്തിയ ഒരു സിദ്ധനാണ് വാരിയരെ ബ്രഹ്മസൂത്രശങ്കരഭാഷ്യവും യോഗാനുഷ്ഠാനങ്ങളും അഭ്യസിപ്പിച്ചത് എന്നു കരുതുന്നു.
ശിക്ഷണത്തിനു ശേഷം പിരിയുമ്പോൾ വാഗ്ദാസൻ,രാമാനന്ദനാഥൻ,പണ്ഡിതപാരശവേന്ദ്രൻ എന്നീ മൂന്നു ബിരുദങ്ങൾ അദ്ദേഹത്തിനു നൽകപ്പെട്ടു.
ഓലയിൽ എഴുതിയ തുഞ്ചത്ത് എഴുത്തച്ഛന്റെ അദ്ധ്യാത്മരാമായണം ആയിരുന്നു പിഴവുകൾ തീർത്ത് രാമവാരിയർ ആദ്യം കടലാസിലേക്ക് പകർത്തിയത്.
വിദ്യരത്നപ്രഭ എന്ന അച്ചുകൂടത്തിലാണ് രാമവാരിയരുടെ ആദ്യകാലകൃതികൾ പുറത്തിറങ്ങിയത്.അമരകോശത്തിന്റെ ബാലപ്രിയാ വ്യാഖ്യാനം, അഷ്ടാംഗഹൃദയത്തിന്റെ സാരാർത്ഥ ദർപ്പണ വ്യാഖ്യാനം, "നൂതനസിദ്ധരൂപം","ബാലപ്രബോധനം","സമാസചക്രം","ലക്ഷ്മണോപദേശം",എന്നിവയുടെ വ്യാഖ്യാനങ്ങളും രാമവാരിയർ രചിച്ചു.
കൂടാതെ 108 ശ്ലോകങ്ങൾ ഉൾക്കൊള്ളുന്ന "വാഗാനന്ദലഹരി," നാൽപ്പതിൽപ്പരം പദ്യങ്ങളൂള്ള "വാമദേവസ്തവ"വും അദ്ദേഹം രചിച്ചിട്ടുണ്ട്.

കുമാരസംഭവത്തിന്റെ മൂന്നു സർഗ്ഗങ്ങൾക്കു സംസ്കൃതത്തിൽ "പ്രേയസി" എന്ന വ്യാഖ്യാനം രചിച്ചിട്ടുണ്ട്.


</doc>
<doc id="306399" url="https://ml.wikipedia.org/wiki?curid=306399" title="തേജസ് പട്ടേൽ">
തേജസ് പട്ടേൽ

ഹൃദ്‌രോഗ വിദഗ്ദ്ധനാണ് ഡോ. തേജസ് പട്ടേൽ. 7500 ലധികം ഹൃദയ ശസ്ത്രക്രിയകളിൽ പങ്കാളിയായിട്ടുള്ള ഇദ്ദേഹം അഹമ്മദാബാദിലെ അപ്പക്സ് ഹാർട്ട് ഇൻസ്റ്റിറ്റ്യൂട്ടിലാണ് പ്രവർത്തിക്കുന്നത്. വൈദ്യ മേഖലകളിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ചു. 


</doc>
<doc id="306409" url="https://ml.wikipedia.org/wiki?curid=306409" title="ദേശീയ ചലച്ചിത്ര പുരസ്കാരം 2014">
ദേശീയ ചലച്ചിത്ര പുരസ്കാരം 2014

ഭാരത സർക്കാർ നൽകുന്ന 2014-ലെ അറുപത്തിരണ്ടാമത് ദേശീയ ചലച്ചിത്രപുരസ്കാരങ്ങൾ 2015 മാർച്ച് 24-ന് പ്രഖ്യാപിച്ചു.


</doc>
<doc id="306411" url="https://ml.wikipedia.org/wiki?curid=306411" title="ഇരിക്കൽ സമരം">
ഇരിക്കൽ സമരം

കേരളത്തിലെ വസ്ത്രവ്യാപാര സ്ഥാപനങ്ങളിൽ ജീവനക്കാർ തങ്ങളുടെ ഇരിക്കാനുള്ള അവകാശത്തെ ചോദ്യം ചെയ്തുകൊണ്ട്‌ നടത്തുന്ന സമരമാണ് ഇരിക്കൽ സമരം

തൃശ്ശൂർ കല്യാൺ സാരീസിൽ ജോലിചെയ്യുന്ന ജീവനക്കാർക്ക് ഇരിക്കാനുള്ള ആവശ്യം മാനേജ്മെന്റ് നിരാകരിച്ചതാണ് ഇരിക്കൽ സമരം നടത്താൻ അവരെ പ്രേരിപ്പിച്ചത്. അവിടെതന്നെ തൊഴിൽ ചൂഷണത്തിനെതിരെ പ്രതികരിച്ച ആറ് വനിതാ ജീവനക്കാരെ അന്യായമായി സ്ഥലം മാറ്റിയതിനെതിരെയാണ് വനിതാ ജീവനക്കാർ സമരം നടത്തിവരുന്നത്. 2015 ജനുവരി-4'നാണ് ഇരിക്കൽ സമരം ആരംഭിച്ചത്.

തൃശ്ശൂർ കല്യാൺ സാരീസിന് മുന്നിൽ കുടിൽകെട്ടി നിരാഹാരസമരം നടത്തിയാണ് തങ്ങളുടെ ആവശ്യങ്ങൾക്ക് വേണ്ടി ജീവനക്കാർ സമരം നടത്തിയത്.

മാർച്ച്‌-8, സാർവ്വദേശീയ വനിതാ ദിനത്തിൽ ഇരിക്കൽ സമരത്തിന്‌ ഐക്യദാർഢ്യം പ്രഖ്യാപിച്ചുകൊണ്ട് ഒട്ടേറെ സംഘടനകളും സാംസ്കാരിക പ്രവർത്തകരും സമര പന്തലിൽ എത്തിയിരുന്നു. അസംഘടിത മേഖലാ തൊഴിലാളി യൂണിയൻ എന്ന സംഘടനയുടെ നേതൃത്വത്തിലാണ് ഇരിക്കൽ സമരം നടത്തുന്നത്.

സമരത്തിന്‌ ഐക്യദാർഢ്യം നൽകുന്ന സംഘടനകൾ:


</doc>
<doc id="306416" url="https://ml.wikipedia.org/wiki?curid=306416" title="ഷ്വാസ്മാൻ വാച്ച്മാൻ വാൽനക്ഷത്രം">
ഷ്വാസ്മാൻ വാച്ച്മാൻ വാൽനക്ഷത്രം

1930 മെയ് 2 ന് കണ്ടു പിടിച്ച ഒരു വാൽ നക്ഷത്രമാണ് 73/P ഷ്വാസ്മാൻ വാച്ച്മാൻ. 1995ൽ ഈ വാൽനക്ഷത്രം ആകാശത്ത് വെച്ച് രണ്ട് വലിയ കഷ്ണങ്ങളും നിരവധി ചെറുകഷ്ണങ്ങളുമായി പിളരുകയും പിളർന്ന വലിയ രണ്ട് കഷ്ണങ്ങൾ പുതിയ രണ്ട് വാൽനക്ഷത്രങ്ങളായി യാത്ര തുടരുകയും ചെയ്തു.


</doc>
<doc id="306422" url="https://ml.wikipedia.org/wiki?curid=306422" title="പ്രണയസാഗരം">
പ്രണയസാഗരം

സുരേഷ് ബാബു ശ്രീസ്ഥ രചിച്ച് മനോജ് നാരായണൻ സംവിധാനം ചെയ്ത കെ.പി.എ.സി.യുടെ അറുപതാമത് നാടകമാണ് പ്രണയസാഗരം. ലിയോ ടോൾസ്റ്റോയിയുടെ അന്നാ കരേനിന എന്ന നോവലിന്റെ സ്വതന്ത്ര ആവിഷ്‌കാരമാണ് നാടകം. തൃശൂർ റീജിയണൽ തിയ്യേറ്ററിലൊരുക്കിയ തോപ്പിൽ ഭാസിനഗറിൽ 2014 ഓഗസ്റ്റ് 18-നാണ് നാടകം ആദ്യ പ്രദർശനം നടത്തിയത്. 2014-ലെ പ്രൊഫഷണൽ നാടകമത്സരത്തിൽ ആറു പുരസ്കാരങ്ങൾ നാടകത്തിനു ലഭിച്ചു.

ഭർതൃമതിയായ വീട്ടമ്മയുടെ പ്രണയം കുടുംബ ബന്ധങ്ങളിലുണ്ടാക്കുന്ന വിള്ളലുകളാണ് നാടകത്തിന്റെ ഇതിവൃത്തം. അന്നാകരിനീന എന്ന നോവലിന് കഥകളി ഭാഷ്യം രചിക്കാൻ കേരളകലാക്ഷേത്രം എന്ന കലാകേന്ദ്രത്തിൽ എത്തുന്ന മാധവൻ എന്ന കഥകളി നടന്റെ ജീവിതത്തിൽ അതേ ദുരന്തം സംഭവിക്കുന്നതാണ് പ്രണയസാഗരത്തിന്റെ പ്രമേയം. കഥകളി, കർണ്ണാടക സംഗീതം, നൃത്തം, തോൽപ്പാവക്കൂത്ത് എന്നിവയൊക്കെ നാടകത്തിന്റെ പശ്ചാത്തലമാകുന്നു.


മികച്ച നാടകം, മികച്ച സംവിധായകൻ, ഗായകൻ, ഗായിക, ഗാനരചയിതാവ്, സംഗീതം എന്നീ ആറു പുരസ്കാരങ്ങൾ കേരള സംഗീത നാടക അക്കാദമിയുടെ 2014-ലെ പ്രൊഫഷണൽ നാടക മത്സരത്തിൽ ലഭിച്ചു


</doc>
<doc id="306429" url="https://ml.wikipedia.org/wiki?curid=306429" title="ഉത്തര ഉണ്ണിക്കൃഷ്ണൻ">
ഉത്തര ഉണ്ണിക്കൃഷ്ണൻ

തമിഴ്ചലച്ചിത്രഗായികയാണ് ഉത്തര ഉണ്ണിക്കൃഷ്ണൻ. ചലച്ചിത്രപിന്നണിഗായകനായ പി. ഉണ്ണികൃഷ്ണന്റെ മകളാണ് ഉത്തര. 2014-ലെ മികച്ച ഗായികയ്ക്കുള്ള ദേശീയ ചലച്ചിത്രപുരസ്കാരം ഉത്തരയ്ക്ക് ലഭിച്ചു. സൈവം എന്ന തമിഴ് ചിത്രത്തിലെ "അഴകൈ" എന്ന ഗാനത്തിനാണ് പുരസ്കാരം ലഭിച്ചത്. പുരസ്കാരം ലഭിക്കുമ്പോൾ ചെന്നൈ ലേഡി അൻഡാൽ വെങ്കട സുബ്ബറാവു മെട്രിക്കുലേഷൻ സ്കൂളിൽ അഞ്ചാം ക്ലാസ് വിദ്യാർത്ഥിനിയാണ് ഉത്തര. ആദ്യമായി ചലച്ചിത്രത്തിൽ ആലപിച്ച ഗാനത്തിനാണ് ഈ പുരസ്കാരം ലഭിച്ചത്.


</doc>
<doc id="306441" url="https://ml.wikipedia.org/wiki?curid=306441" title="അഡോബി പേജ്‍മേക്കർ">
അഡോബി പേജ്‍മേക്കർ

പേജ് മേക്കർ ആദ്യകാലത്തെ ‍‍‍‍ഡെസ്ക്ടോപ് പബ്ലിഷിംഗ് സോഫ്റ്റ് വെയറുകളിൽ ഒന്നായിരുന്നു. അൽഡസ് ആണ് ഇത് 1985 ൽ രൂപപ്പെടുത്തിയത്. തുടക്കത്തിൽ മാക്കിന്റോഷിന് മാത്രമായിരുന്നെങ്കിലും 1987 ൽ വിന്റോസ് വേർഷനും പുറത്തിറക്കി.
അഡോബി സിസ്റ്റംസ് 2001ൽ പുറത്തിറക്കിയ ഒരു ഡി.റ്റി.പി. സോഫ്റ്റ്‌വെയറാണ് അഡോബി പേജ്മേക്കർ 7.0. പേജ്മേക്കർ സോഫ്റ്റ്‌വെയർ പരമ്പരയിലെ ഒൻപതാമത്തെ വേർഷനാണ് ഇത്.
വിഷമേറിയ ഘടനകളോടുകൂടിയ പേജുകൾ നിർമ്മിക്കാനും, അവ ഇലക്ട്രോണിക്ക് മാദ്ധ്യമങ്ങളിൽ സൂക്ഷിച്ചുവെയ്ക്കാനും, ഉന്നത നിലവാരം പുലർത്തുന്ന പ്രിന്റുകൾ നിർമ്മിക്കാനും പേജ്മേക്കർ സഹായിക്കുന്നു.
പേജ്മേക്കറിന്റെ യൂസർ ഇന്റർഫേസിൽ പ്രധാനമായും 6 ഘടകങ്ങളാണ് ഉള്ളത്;
ഇത് പേജ്മേക്കറിന്റെ മുകളിലായാണ് സ്ഥിതിചെയ്യുന്നത്. സോഫ്റ്റ്‌വെയറിന്റെ പേരും, നിർമിച്ചുകൊണ്ടിരിക്കുന്ന അഥവാ തിരുത്തിക്കൊണ്ടിരിക്കുന്ന ഡോക്യുമെന്റിന്റെ തലക്കെട്ടും ഈ തലത്തിലാണ് പ്രദർശിപ്പിക്കുന്നത്.
ടൈറ്റിൽ ബാറിന്റെ താഴെയാണ് ഇതിന്റെ സ്ഥാനം. ഫയൽ, എഡിറ്റ്, ലേഔട്ട്, വ്യൂ, ഹെൽപ്പ് മുതലായ സാധാരണ മെനു ഓപ്ഷനുകളാണ് ഇതിൽ ഉൾപ്പെട്ടിരിക്കുന്നത്.
മെനു ബാറിലെ മെനു ഓപ്ഷനുകൾക്കുള്ളിലുള്ള പൊതുവായി ഉപയോഗിക്കപ്പെടുന്ന വിവിധ കമാൻഡുകളാണ് (ഉദാഹരണം: സേവ്, പ്രിന്റ്, ഓപ്പൺ) ഇതിൽ ഉൾപ്പെട്ടിരിക്കുന്നത്. ഉപയോക്താവിന് അവ വേഗത്തിൽ ലഭ്യമാക്കുകയാണ് ഈ ഘടകത്തിന്റെ ലക്ഷ്യം.
സോഫ്റ്റ്‌വെയർ സ്ക്രീനിന്റെ ഇടതുവശത്തായാണ് ഇത് സ്ഥിതിചെയ്യുന്നത്. പേജുകൾ നിർമ്മിക്കുന്നതിന് ആവശ്യമായ വിവിധ ഉപകരണങ്ങൾ ഇത് ലഭ്യമാക്കുന്നു. ടൂൾ ബോക്സിൽ ഉൾപ്പെട്ടിരിക്കുന്ന വിവിധ ഉപകരണങ്ങൾ താഴെപ്പറയുന്നവയാണ്;
ഡോക്യുമെന്റിൽ ഉൾപ്പെട്ടിരിക്കുന്ന വിവിധ ഘടകങ്ങൾ തിരഞ്ഞെടുക്കാൻ ഇത് സഹായിക്കുന്നു.
അക്ഷരങ്ങളും, അക്കങ്ങളും താളിൽ ഉൾപ്പെടുത്താൻ ഈ ടൂൾ സഹായിക്കുന്നു.
ചിത്രങ്ങളോ, വാചകങ്ങളോ പ്രത്യേക രീതിയിൽ ചരിക്കാനോ തിരിക്കാനോ ഇത് സഹായിക്കുന്നു
ചിത്രങ്ങൾ ചെറുതാക്കാനോ, അരികുകൾ മുറിച്ചുമാറ്റാനോ ഇത് ഉപയോഗിക്കുന്നു.
താളിൽ ചെരിച്ചുള്ള വരകൾ വരയ്ക്കാനാണ് ഇത് ഉപയോഗിക്കുന്നത്. ഇതുപയോഗിച്ച് വിവിധ നീളങ്ങളിലുള്ള വരകൾ വരയ്ക്കാൻ സാധിക്കും.
ലംബവും തിരശ്ചീനവുമായ വരകൾ ഇതുപയോഗിച്ച് വരയ്ക്കാൻ സാധിക്കും.
താളിൽ സമചതുരാക്രതിയിലുള്ള പെട്ടികൾ വരയ്ക്കാനാണ് ഈ ടൂൾ ഉപയോഗിക്കുന്നത്.
ടെക്സ്റ്റ് ഉൾപ്പെടുത്താൻ കഴിയുന്ന ബോക്സുകൾ നിർമ്മിക്കാനാണ് ഇത് ഉപയോഗിക്കുന്നത്.
വൃത്തങ്ങളും ദീർഘവൃത്തങ്ങളും വരയ്ക്കാനാണ് ഈ ഉപകരണം ഉപയോഗിക്കുന്നത്.
ടെക്സ്റ്റ് ഉൾപ്പെടുത്താൻ കഴിയുന്ന വൃത്തങ്ങൾ വരയ്ക്കാൻ ഉപയോഗിക്കുന്നു.
ഒരേ വലിപ്പമുള്ള വിവിധ വശങ്ങളുള്ള പോളിഗണുകൾ വരയ്ക്കാൻ ഉപയോഗിക്കുന്നു.
ടെക്സ്റ്റ് ഉൾപ്പെടുത്താൻ കഴിയുന്ന പോളിഗണുകൾ വരയ്ക്കാൻ ഉപയോഗിക്കുന്നു.
സൗകര്യപ്രദമായ ദൃശ്യത്തിനായി പേജ് മുഴുവനായി സ്ക്രീനിൽ നീക്കാൻ ഹാൻഡ് ടൂൾ ഉപയോഗിക്കുന്നു.
താളിന്റെ ദൃശ്യം വലുതാക്കാനോ, ചെറുതാക്കാനോ ഉപയോഗിക്കുന്നു.
വാക്കുകൾക്കോ താളിൽ ഉൾപ്പെടുത്തിയിരിക്കുന്ന മറ്റ് ഘടകങ്ങൾക്കോ വിവിധ നിറങ്ങൾ നൽകാൻ കളർ പാലെറ്റ് ഉപയോഗിക്കുന്നു. ഒരു ഘണ്ഡികയുടെ ദൃശ്യരൂപം മാറ്റുന്നതിന് സ്റ്റൈൽ പാലെറ്റ് ഉപയോഗിക്കുന്നു.
ചിത്രങ്ങൾക്കോ, വാക്കുകൾക്കോ ചെറിയ മാറ്റങ്ങൾ വരുത്താനാണ് ഇത് ഉപയോഗിക്കുന്നത്.


</doc>
<doc id="306448" url="https://ml.wikipedia.org/wiki?curid=306448" title="അഖിൽ ശർമ്മ">
അഖിൽ ശർമ്മ

ഇന്ത്യൻ വംശജനായ ഒരു അമേരിക്കൻ എഴുത്തുകാരനാണ് അഖിൽ ശർമ്മ(ജൂലൈ 22, 1971).
ശർമ്മയുടെ ആദ്യകൃതിയാണ് "ആൻ ഒബീഡിയന്റ് ഫാദർ"


</doc>
<doc id="306458" url="https://ml.wikipedia.org/wiki?curid=306458" title="ഷാപൂർ പൊയാൻ">
ഷാപൂർ പൊയാൻ

ഇറാൻ സ്വദേശിയായ പ്രതിഷ്ഠാപന കലാകാരനാണ് ഷാപൂർ പൊയാൻ. ന്യൂയോർക്കിലും ടെഹ്റാനിലുമായി കലാപ്രവർത്തനം നടത്തുന്നു. ഗൾഫിലും യൂറോപ്പിലും അമേരിക്കയുമെല്ലാം അനവധി പ്രദർശനങ്ങൾ നടത്തിയിട്ടുണ്ട്.
ടെഹറാനിൽ നിന്ന് ചിത്രകലയിൽ ബിരുദാനന്ദര ബിരുദം നേടിയ ശേഷം അമേരിക്കയിൽ‍ ഉപരി പഠനം നടത്തി. 2013 ൽ ഗ്രീസിലെ മൈകോനാസ് ബിനാലെയിലും 2014 ലെ കൊച്ചി-മുസിരിസ് ബിനാലെ 2014 ലും പങ്കെടുത്തു.
കൊച്ചി-മുസിരിസ് ബിനാലെ 2014 ൽ ദർബാർ ഹാൾ ഗ്യാലറിയിൽ ഷാപൂർ പൊയാനിന്റെ, ഒന്നാം ലോകമഹായുദ്ധത്തിൽ പിടിച്ചെടുത്ത ജർമൻ ഷെല്ലുകളുടെ ഫോട്ടോഗ്രാഫുകളുടെ മൺപാത്രത്തിലുള്ള പുനഃസൃഷ്ടിയായ 'സ്റ്റിൽ ലൈഫ്', വിവിധ മേഖലകളിൽ നിന്നുള്ള വാസ്തുശിൽപത്തിന്റെ ശക്തി ഉൾക്കൊള്ളുന്ന 'അൺതിങ്കബിൾ തോട്ട്', ഇറാനിലെ ഉയരം കൂടിയ മലയുടെ താഴോട്ടു വലിക്കുന്ന ചിത്രമുള്ള, ആണവസ്‌ഫോടനങ്ങളുടെ ശരീര ശാസ്ത്രം ഓർമിപ്പിക്കുന്ന 'പീക് ഡമാവൻഡ്' എന്നിവ പ്രദർശിപ്പിച്ചിരുന്നു.


</doc>
<doc id="306461" url="https://ml.wikipedia.org/wiki?curid=306461" title="കിർലിയൻ ഫോട്ടോഗ്രാഫി">
കിർലിയൻ ഫോട്ടോഗ്രാഫി

ഒരു പ്രത്യേക രീതിയിലുള്ള കാന്തിക വലയത്തിനുള്ളിൽ വെച്ച് ജീവനുള്ളവയോ ഇല്ലത്തവയോ ആയി എല്ലാ വസ്തുക്കളുടെയും ഫോട്ടോ എടുത്താൽ അവയ്ക്ക് ചുറ്റും ഒരു പ്രഭാവലയം ദ്രിശ്യമാകും. ഈ പ്രഭാവലയം പല സമയത്ത് പലരീതിയിലായിരിക്കും. ഈ പ്രഭാവലയതിന്റെ ഫോട്ടോ എടുക്കുന്ന ഫോട്ടോ ഗ്രാഫിക് രീതിയുടെ പേരാണ് കിർലിയൻ ഫോട്ടോഗ്രാഫി. റഷ്യക്കാരനായ സൈമൺ കിർലിയൻ ആണ് ഈ രീതി 1939ൽ അപ്രതീക്ഷിതമായി കണ്ടു പിടിച്ചത്. അദ്ദേഹത്തിന്റെ പേരിനോട് ചേർത്ത് കിർലിയൻ ഫോട്ടോഗ്രാഫി എന്ന് നാമകരണം ചെയ്യുകയായിരുന്നു. ജീവൻ, ആത്മാവ് തുടങ്ങിയവയുമായി ബന്ധപ്പെട്ട പ്രഹേളികാ ചർച്ചയിൽ നിരന്തരം കടന്നു വരുന്ന ഒരു പേരാണ് കിർലിയൻ ഫോട്ടോഗ്രാഫി. കിർലിയൻ ഫോട്ടോഗ്രാഫിയിൽ തെളിയുന്ന പ്രഭാവലയം ആത്മാവിന്റെയും അഭൌതിക ശക്തികളുടെയും തെളിവാണെന്ന് ഒരു വിഭാഗം വാദിക്കുമ്പോൾ ഒരു കാന്തിക മണ്ഡലത്തിനുള്ളിൽ ഇതൊരു വസ്തുവിനും ഉണ്ടാവുന്ന അദൃശ്യമായ റേഡിയേഷൻ ഡിസ്ചാർജ് ഫോട്ടോയിൽ ദ്രിശ്യമാവുക മാത്രമാണെന്ന് മറു വിഭാഗം വാദിക്കുന്നു.


</doc>
<doc id="306468" url="https://ml.wikipedia.org/wiki?curid=306468" title="ചതുഷ്‌കോൺ">
ചതുഷ്‌കോൺ

"ചതുഷ്കോൺ" (Bengali: চতুষ্কোণ) 2014- ൽ പുറത്തിറങ്ങിയ ബംഗാളി ചലച്ചിത്രമാണ്. ഈ ഡിറ്റക്റ്റീവ്/ ത്രില്ലർ ചിത്രം സൃജിത് മുഖർജിക്ക് മികച്ച സംവിധായകനുള്ള 2014-ലെ ദേശീയ ബഹുമതി നേടിക്കൊടുത്തു.

നാലു പ്രശസ്ത സംവിധായകർ ചേർന്ന് നാലു ചെറുകഥകൾ കോർത്തിണക്കി ഒരു സിനിമയെടുക്കാൻ പദ്ധതിയിടുന്നു. ചെറുകഥകളെല്ലാം തന്നെ മരണത്തെക്കുറിച്ചുള്ളതാണ്. നിർമാതാവിനെത്തേടിയുള്ള യാത്രയിൽ പഴങ്കഥകൾ ചുരുളഴിയുന്നതാണ് സാരാംശം.

അപർണാ സെൻ, ഋതുപർണ ഘോഷ്,ഗൗതം ഘോഷ്, അഞ്ജൻ ദത്ത് എന്നിവരേയാണ് സൃജിത് മുഖർജി അഭിനേതാക്കളായി കണ്ടത്. എന്നാൽ ഋതുപർണ ഘോഷിന്റെ അകാല നിര്യാണം കാരണം മാറ്റങ്ങൾ വേണ്ടിവന്നു. സാങ്കേതികകാരണങ്ങളാൽ അഞ്ജൻ ദത്തും അഭിനയത്തിൽ നിന്ന് പിന്മാറി. ഇവർക്കു പകരം ചിരഞ്ജിത് ചക്രവർത്തിയും പരംബ്രത് ചാറ്റർജിയും വേഷമിട്ടു.


</doc>
<doc id="306474" url="https://ml.wikipedia.org/wiki?curid=306474" title="ബൈഷേ സ്രാബൺ">
ബൈഷേ സ്രാബൺ

2011 ൽ ബംഗാളി ഭാഷയിൽ പുറത്തിറങ്ങിയ ഒരു ക്രൈം സസ്പെൻസ് ത്രില്ലർ ചിത്രമാണ് ബൈഷേ സ്രാബൺ ().

കൊൽക്കത്ത പോലീസിനെ കുഴപ്പിച്ച് നാല് പരമ്പരക്കൊലകൾ അരങ്ങേറുന്നു. മരിച്ചവർ എല്ലാം സമൂഹത്തിലെ അടിത്തട്ടിൽ ജീവിക്കുന്നവർ. അവർ തമ്മിൽ പ്രത്യക്ഷത്തിൽ ബന്ധമില്ലെങ്കിലും അവരുടെ മരണത്തെ ബന്ധിപ്പിക്കുന്ന ഒരു ഘടമുണ്ട്. ബംഗാളിലെ പ്രശസ്തരായ കവികളുടെ കവിതാ ശകലങ്ങൾ ശവശരീരങ്ങളുടെ അടുക്കൽ നിന്നും ലഭിക്കുന്നു. കേസ് അന്വേഷിക്കുന്നത് അഭിജിത്ത് എന്ന പ്രഗൽഭനായ പോലീസുകാരനാണ്. മിടുക്കനായ അഭിജിത്തിന് എന്നാൽ ഈ കേസിൽ അധികം മുന്നോട്ട് പോകാനാവുന്നില്ല. അഭിജിത്തിന്റെ കാമുകിയായ ടി വി ജേർണലിസ്റ്റ് അമൃത ഇതേസമയം തന്നെ അവളുടെ ടി വി ചാനലിനുവേണ്ടി പരമ്പര കൊലയാളികളെ കുറിച്ച് ഒരു പ്രോഗ്രാം ചെയ്യാൻ തീരുമാനിക്കുന്നു. അഞ്ചാമതൊരു കൊലപാതകം കൂടി നടക്കുന്നതോടെ കേസന്വേഷണത്തിൽ പോലീസിൽ നിന്നും കൃത്യ നിർവഹണത്തിൽ ഗുരുതരമായ തെറ്റ് വരുത്തിയത്തിനു പിരിച്ചു വിട്ട പ്രഭിൻ എന്ന പഴയ ഐ പി എസ്സുകാരന്റെ സഹായം അഭ്യർത്ഥിക്കാൻ തീരുമാനിക്കുന്നു .

ഒരു എൻകൌണ്ടർ സ്പെഷ്യലിസ്റ്റ് ആയ പ്രഭിൻ മുൻപ് നടന്ന സുപ്രധാനമായ പരമ്പര കൊലപാതകങ്ങളുടെ അന്വേഷണത്തിൽ ഭാഗമായിരുന്ന ആളായിരുന്നു. അപ്രതീക്ഷമായ ആക്രമണത്തിൽ ഭാര്യയും മകനും കുറ്റവാളികളാൽ കൊല്ലപ്പെട്ട പ്രഭിൻ സർവീസിൽ നിന്നും പിരിച്ചു വിട്ടതിനു ശേഷം ഒരു പൂർണ മദ്യപാനിയായി തീർന്നു. പൊതുവേ പരുക്കനും കുറ്റവാളികളോട് ദാക്ഷിണ്യം ഇല്ലാത്ത ആളും ആയിരുന്നു പ്രഭിൻ.തൻറെ വ്യവസ്ഥകൾ പോലീസ് അധികാരികൾ സമ്മതിച്ചപ്പോൾ പ്രഭിൻ കേസ് അന്വേഷണം ഏറ്റെടുക്കുന്നു. കൂടെ അഭിജിത്തും. കൊലപാതകങ്ങൾ അന്വേഷിക്കുമ്പോൾ ആദ്യം അഭിജിത്ത് പ്രഭിന്റെ മുഷിപ്പൻ സ്വഭാവം കാരണം അഭിപ്രായ വ്യത്യാസങ്ങൾ ഉണ്ടാകുന്നുണ്ട്. എന്നാൽ പിന്നീട് അവർ ഒരുമിച്ചു കേസ് അന്വേഷണം മുന്നേറുന്നു. പ്രഭിൻ അഭിജിത്തിന് ഗുരുതുല്യനായിത്തീരുന്നു. അവർ ഒരു ദിവസം അവിചാരിതമായി കൊലപാതകങ്ങളെ ബന്ധിപ്പിക്കുന്ന സുപ്രധാനമായ ഒരു കണ്ണി കണ്ടെത്തുന്നു. ബംഗാളിന്റെ സാമൂഹിക അടിത്തട്ടിൽ നടത്താനൊരുങ്ങി പരാജയപ്പെട്ട ഒരു വിപ്ലവത്തിന്റെ കഥ. അവർ അവിടെ നിന്നും കൊലയാളിയിലെക്കുള്ള ദൂരം കുറയ്ക്കുന്നു. ദൃക്സാക്ഷി എന്ന് പറയാവുന്ന ഒരാളെയും ലഭിക്കുന്നു. ഇതേ സമയം ടി വി ജേർണലിസ്റ്റ് അമൃതയും മറ്റൊരു വഴിയിലൂടെ കേസ് അന്വേഷണത്തിന്റെ ഭാഗമാവുന്നു. പ്രോഗ്രാമിന്റെ ഭാഗമായി ജയിലിലുള്ള ഒരു മുൻ പരമ്പരക്കൊലയാളിയെ ഇന്റർവ്യൂ ചെയ്യുന്ന അമൃതയ്ക്ക് ഇപ്പോൾ നടക്കുന്ന കൊലയിലെക്കുള്ള ഒരു ലിങ്ക് കിട്ടുന്നു. എന്നാൽ മരണങ്ങൾ വീണ്ടും സംഭവിക്കുന്നു. എല്ലാവരും പ്രതീക്ഷിച്ചതിനും അപ്പുറമായിരുന്നു യാഥാർത്ഥ്യം.


</doc>
<doc id="306478" url="https://ml.wikipedia.org/wiki?curid=306478" title="കൊല്ലം തോട്">
കൊല്ലം തോട്

പരവൂർ കായലിനെ അഷ്ടമുടിക്കായലുമായി ബന്ധിപ്പിക്കുന്ന ജലപാതയാണു കൊല്ലം തോട്. ഒരിക്കൽ ടി.എസ്. കനാലിന്റെ ഭാഗമായിരുന്ന ഇത് കൊല്ലത്തിന്റെ വ്യാപാരമേഖലയിൽ ശ്രദ്ധേയമായ സ്വാധീനം ചെലുത്തിയിരുന്നു. ഏഴു കിലോമീറ്റർ നീളമുള്ള ഇതിന്റെ നിർമ്മാണം 1831ലാണാരംഭിച്ചത്. പരവൂർ കായലിൽ നിന്നാരംഭിച്ച് കടലിനു സമാന്തരമായി സഞ്ചരിച്ച് തോട് തേവള്ളി കായലിൽ ചാടുന്നു. തോട് ഇപ്പോൾ പരിപൂർണ്ണ നാശത്തിലേക്ക് കടക്കുകയാണ്. തോടിലൂടെയുള്ള ഗതാഗതം നേരത്തെ നിലച്ചിരുന്നു. പലയിടങ്ങളിലും ഒഴുക്കു നിലച്ച് തോട് ശുഷ്‌കമായി. മലിനീകരണവും കയ്യേറ്റവും തോടിന്റെ ആവാസ വ്യവസ്ഥയെ തകർത്തു. തോട് നവീകരണത്തിനായി കോടികൾ ചെലവഴിച്ചുള്ള പദ്ധതികൾ പ്രഖ്യാപിച്ചുവെങ്കിലും ഒന്നും നടപ്പിലായില്ല. ഹോട്ടലുകളിൽ നിന്നും, ആശുപത്രികളിൽ നിന്നും വീടുകളിൽ നിന്നുമുള്ള മാലിന്യങ്ങൾ, തോടിലൂടെയാണ് അഷ്ടമുടിക്കായിലിലേക്ക് ഒഴുക്കുന്നത്. 


</doc>
<doc id="306485" url="https://ml.wikipedia.org/wiki?curid=306485" title="ചെല്യാബിൻസ് ഉൽക്ക">
ചെല്യാബിൻസ് ഉൽക്ക

2013 ഫെബ്രുവരി 15ന് റഷ്യയിലെ ചെല്യബിൻസ്കിൽ പതിച്ച കൂറ്റൻ ഉൽക്കയാണ് ചെല്യാബിൻസ് ഉൽക്ക എന്നറിയപ്പെടുന്നത്. സംഭവത്തിൽ 1500ലധികം പേർക്ക് പോള്ളലെൽക്കുകയും നിരവധി കെട്ടിടങ്ങൾക്ക് കേടുപാട് പറ്റുകയും ചെയ്യുകയുണ്ടായി. ഉൽക്ക അന്തരീക്ഷത്തിൽ വെച്ച് പൊട്ടിത്തെറിച്ചത് അപകടം കുറക്കുന്നതിനിടയാക്കി.


</doc>
<doc id="306486" url="https://ml.wikipedia.org/wiki?curid=306486" title="ബേലാ ഷിൻഡേ">
ബേലാ ഷിൻഡേ

ഭാരതീയ ചലച്ചിത്രപിന്നണിഗായികയാണ് ബേലാ ഷിൻഡേ() . 2013-ലെ ദേശീയ ചലച്ചിത്രപുരസ്കാരം 2013 തുഹ്യാ ധർമ് കോൺചാ(तुह्या धर्म कोणचा) എന്ന മറാത്തി ചലച്ചിത്രത്തിലെ "കുർകുര" എന്ന ഗാനത്തിന് ലഭിക്കുകയുണ്ടായി. ഹിന്ദി, ഉറുദു, മറാത്തി, തമിഴ് എന്നീ ഭാഷകളിൽ ഗാനങ്ങൾ ആലപിച്ചിട്ടുണ്ട്.


</doc>
<doc id="306494" url="https://ml.wikipedia.org/wiki?curid=306494" title="അനുഭവം (ചലച്ചിത്രം)">
അനുഭവം (ചലച്ചിത്രം)

1976ൽ പുറത്തിറങ്ങിയ മലയാള ചലച്ചിത്രമാണ്അനുഭവം. ഐ.വി.ശശി സംവിധാനം ചെയ്ത ഈ ചിത്രം നിർമ്മിച്ചത് രാമചന്ദ്രൻ ആണ്. ബിച്ചുതിരുമലയുടെ വരികൾക്ക് എ.ടി. ഉമ്മർ സംഗീതം നൽകി.



</doc>
<doc id="306499" url="https://ml.wikipedia.org/wiki?curid=306499" title="ഉത്സവം (ചലച്ചിത്രം)">
ഉത്സവം (ചലച്ചിത്രം)

1975-ൽ പുറത്തിറങ്ങിയ മലയാളചലച്ചിത്രമാണ് ഉത്സവം. എം.പി. രാമചന്ദ്രൻ നിർമിച്ചതാണ് ഈ ചിത്രം. ഷീബ ഫിലിംസ് വിതരണം ചെയ്ത ചിത്രം 1975 നവമ്പർ 21-ന് പ്രദർശനം തുടങ്ങി.. ഈ ചലച്ചിത്രത്തിന്റെ സംഗീതം എ.ടി. ഉമ്മറിന്റെതാണ്. കാമറ ജി വെങ്കിട്ടരാമനും ചിത്രസംയോജനം കെ നാരായണനും നിർവ്വഹിച്ചിരിക്കുന്നു
കുടിവെള്ളത്തിനായുള്ള ഒരു നാടിന്റെ കാത്തിരിപ്പും ഒരു റിസർവോയർ സ്ഥാപിക്കുന്നതിനിടയിൽ ആ തുരുത്തിലെ സംഭവവികാ സങ്ങളുമാണ് ഇതിന്റെ ഇതിവൃത്തം. വാസു (കെ.പി. ഉമ്മർ), ഗോപി ( രാഘവൻ), ബാബു (വിൻസന്റ്) എന്ന മൂന്ന് കഥാപാത്രങ്ങളും അവരുടെ കാമുകിമാരായ ലീലയുംറാണി ചന്ദ്ര സുമതിയുംശ്രീവിദ്യ ഇതിൽ പ്രഥാന കഥാപാത്രങ്ങളാകുന്നു. സ്ത്രീ പുരുഷ ബന്ധങ്ങളിലെ സ്നേഹവും കാമവും ഇഷ്ടവുമെല്ലാം ഈ യുവബന്ധങ്ങളീൽ ഇട കലരുന്നു, ധനാധിഷ്ടിതമായി മക്കളൂടെ വിവാഹത്തെകാണുന്ന കാരണവന്മാരും ഇതിൽ കടന്നുവരുന്നു. നാടിന്റെ വികസനത്തെക്കാൾ സ്വന്തം വളർച്ച കാണുന്ന രാഷ്ട്രീയനേതൃത്വബും ഇവിടെ വിമർശിക്കപ്പെടുന്നു.

പൂവച്ചൽ ഖാദറിന്റെവരികൾക്ക് എ.ടി. ഉമ്മർ ഈണം നൽകിയിരിക്കുന്നു,




</doc>
<doc id="306501" url="https://ml.wikipedia.org/wiki?curid=306501" title="ശ്രേയ സിംഗാൾ">
ശ്രേയ സിംഗാൾ

ഇന്ത്യയിലെ വിവരസാങ്കേതിക നിയമത്തിലെ വിവാദമായ 66-എ വകുപ്പ് റദ്ദാക്കാൻ നിയമപ്പോരാട്ടം നടത്തി വിജയിച്ച് ശ്രദ്ധേയായ നിയമ വിദ്യാർത്ഥിനിയാണ് ദൽഹി സ്വദേശിയായ ശ്രേയ സിംഗാൾ. 

അഭിഭാഷക പാരമ്പര്യമുള്ള കുടുംബത്തിൽ ജനിച്ചു. അമ്മ മനാലി സുപ്രീം കോടതിയിലെ അഭിഭാഷകയും അമ്മൂമ്മ സുനന്ദ ഭണ്ഡാരെ ഡൽഹി ഹൈക്കോടതി ജഡ്ജുമായിരുന്നു. യു.കെയിലെ ബ്രിസ്റ്റോൾ യൂണിവേഴ്‌സിറ്റിയിൽ നിന്ന് ആസ്‌ട്രോഫിസിക്‌സിൽ ബിരുദമെടുത്ത ശേഷം ഇന്ത്യയിൽ വന്ന് ഡൽഹി യൂണിവേഴ്‌സിററിയിൽ നിയമപഠനത്തിനായി ചേർന്നു. 
ശിവസേനാ നേതാവ്​ ബാൽ താക്കറെയുടെ നിര്യാണത്തെ തുടർന്ന് മുംബൈയിൽ ഹർത്താൽ പ്രഖ്യാപിച്ചതിനെ വിമർശിച്ചു പോസ്ടിട്ട മുംബയിലെ പെൺകുട്ടിയുടെ അറസ്റ്റആണു ശ്രേയയെ നിയമ പോരാട്ടത്തിനു പ്രേരിപ്പിച്ചത്. 66-എ വകുപ്പിനെതിരെ പൊതുതാല്പര്യ ഹർജിയുമായി ശ്രേയയാണ് ആദ്യം സുപ്രീം കോടതിയെ 2012-ൽ സമീപിച്ചത്. ശ്രേയയുടെ വാദങ്ങളെ അംഗീകരിച്ച് ഐ.ടി നിയമത്തിലെ 66-എ വകുപ്പ് ഭരണഘടനാവിരുദ്ധമെന്ന് 2015 ൽ സുപ്രീംകോടതി പ്രസ്താവിച്ചു. വകുപ്പ് ഭരണഘടനാവിരുദ്ധമാണെന്ന് ജസ്റ്റിസ്​ ജെ ചലമേശ്വറും ആർ എഫ്​ നരിമാനും അടങ്ങുന്ന ബെഞ്ച് വിലയിരുത്തി. എഴുത്തുകാരി തസ്‌ലിമ നസ്രീൻ, രാജീവ് ചന്ദ്രശേഖർ എം.പി., കമലേഷ് വസ്വാനി, ദിലീപ്കുമാർ തുളസീദാസ് എന്നിവരും പീപ്പിൾസ് യൂണിയൻ ഓഫ് സിവിൽ ലിബർട്ടീസ് (പി.യു.സി.എൽ.), കോമൺ കോസ്, മൗത്ത്ഷട്ട് ഡോട്ട്‌കോം എന്നീ സംഘടനകളുമാണ് നിയമത്തിനെതിരെ കോടതിയെ സമീപിച്ചത്. കേരള പൊലീസിലെ 118 - ഡി വകുപ്പും ഇതോടൊപ്പം റദ്ദാക്കി.


</doc>
<doc id="306504" url="https://ml.wikipedia.org/wiki?curid=306504" title="എം.പി. രാമചന്ദ്രൻ">
എം.പി. രാമചന്ദ്രൻ

ഒരു മലയാളസിനിമാനിർമ്മാതാവാണ് എം. പി. രാമചന്ദ്രൻ. 1973 മുതൽ 1990വരെ യുള്ള കാലഘട്ടത്തിലായി 13 ചലച്ചിത്രങ്ങൾ രാമചന്ദ്രൻ നിർമ്മിച്ചിട്ടുണ്ട്. 


</doc>
<doc id="306510" url="https://ml.wikipedia.org/wiki?curid=306510" title="അയൽക്കാരി">
അയൽക്കാരി

1976-ൽ പുറത്തിറങ്ങിയ മലയാളചലച്ചിത്രമാണ് അയൽക്കാരി. എ. രഘുനാഥ് നിർമിച്ചതാണ് ഈ ചിത്രം. സഞ്ജയ് പൊഡക്ഷൻസ്ഫി ചെയ്ത ചിത്രം 1976 സെപ്തംബർ 24-ന് പ്രദർശനം തുടങ്ങി.

വിൻസന്റ് <br>ജയഭാരതി<br>എം.ജി. സോമൻ<br>അടൂർ ഭാസി<br>ശങ്കരാടി<br>രവികുമാർ <br>ബഹദൂർ<br>റാണി ചന്ദ്ര<br>മീന<br>മണവാളൻ ജോസഫ്<br>പ്രേമ<br>ജനാർദ്ദനൻ



</doc>
<doc id="306512" url="https://ml.wikipedia.org/wiki?curid=306512" title="കൊല്ലത്തെ തുരുത്തുകൾ">
കൊല്ലത്തെ തുരുത്തുകൾ

അഷ്ടമുടിക്കായലിന്റെ സാന്നിധ്യം കൊല്ലം നഗരത്തിനു ചുറ്റുപാടായി ഒരു തണ്ണീർത്തടത്തെ സൃഷ്ടിക്കുന്നുണ്ട്. അഷ്ടമുടിക്കായലിൽ ഒട്ടനവധി തുരുത്തുകളുണ്ട്. അഷ്ടമുടിക്കായൽ കല്ലടയാറുമായി ചേരുന്ന ഭാഗത്തുള്ള മൺറോ തുരുത്തും ചവറ തെക്കുംഭാഗവുമാണിതിൽ പ്രധാനം. 


</doc>
<doc id="306513" url="https://ml.wikipedia.org/wiki?curid=306513" title="ഒറ്റാൽ (ചലച്ചിത്രം)">
ഒറ്റാൽ (ചലച്ചിത്രം)

ജയരാജ് സംവിധാനം ചെയ്ത് 2015-ൽ പുറത്തിറങ്ങിയ മലയാളചലച്ചിത്രമാണ് ഒറ്റാൽ. 2014-ലെ ദേശീയ ചലച്ചിത്രപുരസ്കാരങ്ങളിൽ മികച്ച പരിസ്ഥിതി ചിത്രത്തിനുള്ള പുരസ്കാരവും, മികച്ച അവലംബിത തിരക്കഥക്കുള്ള പുരസ്കാരവും ഈ ചിത്രത്തിനു ലഭിച്ചു. വിനോദ് വിജയൻ, സെവൻ ആർട്സ് മോഹൻ എന്നിവർ ചേർന്നാണു ഈ ചിത്രം നിർമ്മിച്ചിരിക്കുന്നത്.
ആന്റൺ ചെക്കോവിന്റെ വാങ്ക എന്ന ചെറുകഥയുടെ ചലച്ചിത്രാവിഷ്കാരമാണു ഈ ചിത്രം.

കുട്ടനാട്ടിലെ താറാവു കർഷകരുടെ പശ്ചാത്തലത്തിൽ ഒരു താറാവു കർഷകന്റെയും കൊച്ചു കുട്ടിയുടെയും ജീവിതമാണ് ഈ സിനിമയിൽ അവതരിപ്പിക്കുന്നത്. ഗ്രാമീണ ജീവിതവും ബാലവേലയുമാണ് ചിത്രത്തിലെ പ്രതിപാദ്യവിഷയങ്ങൾ. ഈ ചിത്രത്തിലെ പ്രധാന കഥാപാത്രമായ താറാവു കർഷകനെ അവതരിപ്പിക്കുന്നത് പുതുമുഖമായ കുമരകം വാസുദേവൻ എന്ന മത്സ്യത്തൊഴിലാളിയാണ്..


ഈ ചിത്രത്തിലെ "ആ മാനത്തിലിരുന്ന്" എന്നു തുടങ്ങുന്ന ഗാനം രചിച്ചത് കാവാലം നാരായണപ്പണിക്കറായിരുന്നു.

2015 നവംബർ 6-ന് കേരളത്തിലെ തീയറ്ററുകളിൽ ചിത്രം പ്രദർശനത്തിനെത്തി. ഒരേ സമയം തീയറ്ററുകളിലും ഇന്റർനെറ്റിലും പ്രദർശനത്തിനെത്തിയ ആദ്യത്തെ ഇന്ത്യൻ ചലച്ചിത്രം എന്ന പ്രത്യേകതയും ഈ ചിത്രത്തിനുണ്ട്.



</doc>
<doc id="306514" url="https://ml.wikipedia.org/wiki?curid=306514" title="നിസാരി ഇസ്മായിലി">
നിസാരി ഇസ്മായിലി

ഇസ്ലാം മതത്തിന്റെ ഒരു വിഭാഗമായ ഷിയ ഇസ്മായിലിയുടെ ഒരു ഉപവിഭാഗമാണ് നിസാരി ഇസ്മായിലി. ഇവരെ ഖോജാ എന്നും ആഗാ ഖാനി എന്നും വിളിക്കും.ഇവരുടെ ഇപ്പോഴത്ത ആത്മീയ നേതാവ് ഹസർ ഇമാം എന്ന് ഇസ്മായിലികൾ വിളിക്കുന്ന പ്രിൻസ് കരീം ആഗാ ഖാൻ നാലാമനാണ് 



</doc>
<doc id="306516" url="https://ml.wikipedia.org/wiki?curid=306516" title="ബൊഹ്‌റകൾ">
ബൊഹ്‌റകൾ

ഇസ്മാഈലി ശിയാക്കളിലെ ഒരു ഉപവിഭാഗമാണ്‌ ബോറകൾ എന്ന് വിളിച്ചുവരുന്നു. പ്രധാനമായും ഇന്ത്യയിലാണ് ഇവരുള്ളത്. വോഹോറൂൻ എന്ന ഗുജറാത്തി പദത്തിൽ നിന്നാണ് ഈ പേരിന്റെ ഉത്ഭവം. ഹിന്ദുക്കളുടെ ഇടയിൽ നിന്ന് ഇസ്ലാമിലേക്ക് വന്ന ഒരു വൈശ്യ സമുദായമാണ് ബോറകൾ. ഇന്ത്യക്ക് പുറമെ കിഴക്കൻ ആഫ്രിക്ക, മൌറീഷ്യസ് എന്നിവിടങ്ങളിലും ബോറകളുണ്ട്. ഇന്ത്യയിൽ ഇവർ ദാവുദ്ബ്നുഖുത്വുബുഷായെ തങ്ങളുടെ നേതാവായി അംഗീകരിച്ചു. ഇവരെ ദാവൂദീ ബോറകൾ എന്ന് വിളിക്കുന്നു. യമനികളിൽ ഭൂരിപക്ഷവും സുലൈമാനുബ്നുഹസൻ എന്ന നേതാവിനെ അംഗീകരിച്ചു. ഇവരെ സുലൈമാനികൾ എന്ന് പറയുന്നു. പത്രപ്രവർത്തകനും ചിന്തകനും എഴുത്തുകാരനുമായ അസ്ഗർ അലി എഞ്ചിനീയർ ദാവൂദി ബോറകളിൽപ്പെട്ട ആളാണ്‌. 


</doc>
<doc id="306519" url="https://ml.wikipedia.org/wiki?curid=306519" title="അലക്സാണ്ടർ അഫിനോജെനോവ്">
അലക്സാണ്ടർ അഫിനോജെനോവ്

Alexander Nikolayevich Afinogenov () (, Skopin - 29 October 1941, Moscow) was a Russian playwright.
അലക്സാണ്ടർ അഫിനോജെനോവ് (4 April [O.S. 22 March] 1904, Skopin - 29 October 1941, Moscow) റഷ്യക്കാരനായ നാടകകൃത്തായിരുന്നു. 


</doc>
<doc id="306520" url="https://ml.wikipedia.org/wiki?curid=306520" title="അയലത്തെ സുന്ദരി">
അയലത്തെ സുന്ദരി

1974-ൽ പുറത്തിറങ്ങിയ മലയാളചലച്ചിത്രമാണ് അയലത്തെ സുന്ദരി. ജി.പി. ബാലൻ നിർമിച്ചതാണ് ഈ ചിത്രം. ഹസീന ഫിലിംസ് വിതരണം പൊഡക്ഷൻസ് വിതരണം ചെയ്ത ഈ ചിത്രം 1974 ആഗസ്റ്റ് 2-ന് പ്രദർശനം തുടങ്ങി..




</doc>
<doc id="306523" url="https://ml.wikipedia.org/wiki?curid=306523" title="കെ.പി. ഗോപിനാഥൻ">
കെ.പി. ഗോപിനാഥൻ

ഭാരതീയനായ ശാസ്ത്രജ്ഞനാണ് ഡോ.കെ.പി. ഗോപിനാഥൻ. ബെംഗളൂരു ഇന്ത്യൻ ഇൻസ്റ്റിറ്റിയൂട്ട് ഓഫ് സയൻസസിലെ ഓണററി സീനിയർ സയന്റിസ്റ്റാണ്. ഇന്ത്യയിൽ തന്മാത്രാ ജീവശാസ്ത്രത്തിന്റെയും ബയോടെക്‌നോളജിയുടെയും വികാസത്തിൽ നിർണായക പങ്ക് വഹിച്ചിട്ടുണ്ട്. 
പൊന്നാനിയാണ് സ്വദേശം. കരുമത്തിൽ പുത്തൻവീട്ടിൽ കുട്ടിക്കൃഷ്ണമേനോന്റയും ദേവികയമ്മയുടെയും മകനാണ്. പൊന്നാനി എ.വി. ഹൈസ്‌കൂൾ, പാലക്കാട് വിക്ടോറിയ കോളേജ്, എറണാകുളം മഹാരാജാസ് കോളേജ് എന്നിവിടങ്ങളിലായിരുന്നു വിദ്യാഭ്യാസം. തുടർന്ന്‌ ബംഗളൂരുവിലെ ഇന്ത്യൻ ഇൻസ്റ്റിറ്റിയൂട്ട് ഓഫ് സയൻസസിൽനിന്ന് പിഎച്ച്.ഡി. നേടി, അവിടെ തന്നെ ജോലിയിൽ പ്രവേശിച്ചു. മോളിക്യുലാർ ആൻഡ് സെൽ ബയോളജി വകുപ്പിന്റെ മുൻ അധ്യക്ഷനാണ്. വിദേശത്തെ പ്രശസ്തമായ സർവകലാശാലകളിൽ ഗവേഷകനായും വിസിറ്റിങ് ഫാക്കൽറ്റിയായും പ്രവർത്തിച്ചിട്ടുണ്ട്. 

ബംഗളൂരു ഇന്ത്യൻ ഇന്ത്യൻ ഇൻസ്റ്റിറ്റ്യൂട്ടിലെ ജനറ്റിക് എൻജിനീയറിങ് വിഭാഗം സ്ഥാപകൻ, മോൺസാൻേറാ ഗവേഷണകേന്ദ്രം സ്ഥാപക ഡയറക്ടർ, ഇന്ത്യൻ സൊസൈറ്റി ഫോർ സെൽ ബയോളജി പ്രസിഡൻറ്, തുടങ്ങിയ സ്ഥാനങ്ങൾ വഹിച്ചിട്ടുണ്ട്.

മലയാളികളായ പ്രഗല്ഭ ശാസ്ത്രജ്ഞരുടെ സമഗ്രസംഭാവനയ്ക്ക് സംസ്ഥാന സർക്കാർ നൽകുന്ന കേരള ശാസ്ത്രപുരസ്‌കാരം 2015 ൽ ലഭിച്ചു. 


</doc>
<doc id="306528" url="https://ml.wikipedia.org/wiki?curid=306528" title="പരവൂർ -‌ കാപ്പിൽ‌‌ പൊഴി">
പരവൂർ -‌ കാപ്പിൽ‌‌ പൊഴി

കൊല്ലം, തിരുവനന്തപുരം ജില്ലകളിലായി സ്ഥിതി ചെയ്യുന്ന പൊഴികളെ ചേർത്താണു പരവൂർ - കാപ്പിൽ പൊഴികൾ എന്നു വിളിക്കുന്നത്. പരവൂർ കായലും അറബിക്കടലും താന്നി തെക്കുംഭാഗം എന്നിവിടങ്ങളിൽ ചേരുന്നതെങ്കിൽ ഇടവ - നടയറക്കായൽ കാപ്പിലിൽ അറബിക്കടലുമായി ചേരുന്നു. ഈ രണ്ടു ഭാഗങ്ങളെ മണിയംകുളം ടി.എസ്. കനാൽ ബന്ധിപ്പിക്കുന്നു. പരവൂർ കായലിലെ ജലനിരപ്പ് ക്രമീകരിക്കുവാനും ഉപ്പുവെള്ളം നിയന്ത്രിക്കുവാനും പൊഴിക്കരയിൽ ഒരു ചീപ്പ് (ബണ്ട്) 1957ൽ നിർമ്മിച്ചിട്ടുണ്ട്. മയ്യനാട്, കാപ്പിൽ കടൽപ്പുറങ്ങൾ ഇതിനു സമീപത്താണു്. തെക്കുംഭാഗം - കാപ്പിൽ പാലം രണ്ടു ജില്ലകളെ തമ്മിൽ ബന്ധിപ്പിക്കുന്നു.


</doc>
<doc id="306532" url="https://ml.wikipedia.org/wiki?curid=306532" title="കൊല്ലം - പരവൂർ തീരദേശപാത">
കൊല്ലം - പരവൂർ തീരദേശപാത

കൊല്ലം നഗരത്തിൽ തുടങ്ങി പരവൂരിൽ വരെ അറബിക്കടലിനു സമാന്തരമായി നിർമ്മിക്കപ്പെട്ട ഒരു പാതയാണു കൊല്ലം - പരവൂർ തീരദേശപാത. 14 കിലോമീറ്ററോളം ദൈർഘ്യം വരുന്ന തീരദേശറോഡ് വർക്കല, ചാത്തന്നൂർ, ഇരവിപുരം, കൊല്ലം എന്നീ നാല് നിയമസഭാ മണ്ഡലങ്ങളെ ബന്ധിപ്പിക്കുന്നു. 

വർക്കല മുതൽ പരവൂർ വഴി കൊല്ലത്തേക്ക് തീരദേശം വഴി റോഡ് ഗതാഗതമെന്ന ആശയത്തിന് അരനൂറ്റാണ്ടിലധികം പഴക്കമുണ്ട്. അഷ്ടമുടിക്കായലിനെ പരവൂർ കായലുമായി ബന്ധിപ്പിക്കുന്ന കൊല്ലം തോടും പരവൂർ കായലിനെ ഇടവാ-നടയറക്കായലുമായി ബന്ധിപ്പിക്കുന്ന മണിയംകുളം കനാലും വഴിയുള്ള ഗതാഗതം വിസ്മൃതമായതോടെയാണ് തീരദേശ റോഡെന്ന ആശയം രൂപപ്പെടുന്നത്. കടൽഭിത്തി നിർമ്മിക്കുന്നതിനുള്ള പാറ എത്തിക്കുന്നതിനായി നിർമിച്ച റോഡും 1957ൽ നിർമിച്ച പൊഴിക്കര സ്പിൽവേയും ഈ വഴിക്കുള്ള പ്രതീക്ഷ വർധിപ്പിച്ചു. 1984ൽ എൻ. ആർ.ഇ.പി പദ്ധതിപ്രകാരം കൊല്ലം പരവൂർ തീരദേശ റോഡ് നിർമ്മാണമാരംഭിച്ചു. 1988ൽ റോഡ് യാഥാർത്ഥ്യമായതോടെ കൊല്ലത്ത് നിന്ന് താന്നി, മയ്യനാട്, പരവൂർ, പാരിപ്പള്ളി, കല്ലമ്പലം, വർക്കല ചിറയൻകീഴ് എന്നിവിടങ്ങളിലേയ്ക്ക് പതിനഞ്ചോളം ബസുകൾ സർവ്വീസ് നടത്തിയിരുന്നു. കൊല്ലം, കൊട്ടിയം തിരുമുക്ക്, ചാത്തന്നൂർ വഴി ചുറ്റിക്കറങ്ങാതെ വളരെയേറെ ദൂരവും സമയവും ലാഭിക്കാം. 

1992ലുണ്ടായ കാല വർഷവും ശക്തമായ കടലാക്രമണവും മൂലം പൊഴിമുറിയുകയും റോഡ് പല ഭാഗങ്ങളും കടലെടുക്കുകയും ചെയ്തു. 1992ൽ ശക്തമായ കാലവർഷത്തിൽ പരവൂർ കായലിലെ ജലനിരപ്പുയർന്ന് പൊഴിമുറിഞ്ഞതോടെ പാത വൻതോതിൽ കടൽവിഴുങ്ങി. കാലക്രമത്തിൽ കടൽ പിൻവാങ്ങിയെങ്കിലും റോഡ് നിർമ്മാണത്തിനുള്ള നടപടികളൊന്നും ഉണ്ടായില്ല. 2004ലെ സുനാമി തിരമാലകൾ വീശിയടിച്ചതിനെതുടർന്ന് തീരദേശ റോഡിന്റെ അവശേഷിച്ച ഭാഗവും കടലെടുത്തതോടെ ഇതുവഴിയുള്ള യാത്ര അവസാനിച്ചു. തുടർന്ന് കടലാക്രമണത്തിൽനിന്ന് റോഡിനെ സംരക്ഷിക്കാനാവശ്യമായ സാങ്കേതിക നിർദ്ദേശങ്ങൾക്കായി ചെന്നൈ ഐ.ഐ.ടിയെ ചുമതലപ്പെടുത്തി. ഇവർ നൽകിയ പഠനറിപ്പോർട്ടിൻെറ അടിസ്ഥാനത്തിൽ പൊഴിക്കര മുതൽ ലക്ഷ്മിപുരം തോപ്പുവരെയുള്ള ഭാഗത്ത് പുലിമുട്ടുകളുടെയും റോഡിൻെറയും നിർമ്മാണം തുടങ്ങി. 60 മുതൽ 110 മീറ്റർ വരെ നീളമുള്ള 11 പുലിമുട്ടുകളാണ് നിർമിച്ചത്. പുലിമുട്ടുകളുടെ നിർമ്മാണത്തെതുടർന്ന് തീരത്ത് മണൽത്തിട്ടകൾ രൂപംകൊണ്ടു. എന്നാൽ, നീളം കുറഞ്ഞ ചില പുലിമുട്ടുകൾ ക്രമേണ ഭാഗികമായി തകർന്നു. ഇതോടൊപ്പം റോഡിൻെറ ഉയരവും വർധിപ്പിച്ചു.റോഡ് നിർമ്മാണം പുരോഗമിക്കവെ 2008ലുണ്ടായ ശക്തമായ കാലവർഷത്തിൽ പരവൂർ കായലിൽ ജലനിരപ്പ് ക്രമാതീതമായതോടെ ജനങ്ങളുടെ സുരക്ഷയെ കരുതി ജില്ലാ ഭരണകൂടം മുക്കത്ത് പൊഴിമുറിച്ചു. ഇതോടെ 100 മീറ്ററോളം തീരം കടലെടുത്തു. 

=അവലംബം== 


</doc>
<doc id="306543" url="https://ml.wikipedia.org/wiki?curid=306543" title="ലോംഗിവാല യുദ്ധം">
ലോംഗിവാല യുദ്ധം

1971ലെ ഇന്ത്യാ പാക് യുദ്ധത്തിന്റെ ഭാഗമായി നടന്ന പ്രധാന പോരാട്ടങ്ങളിലൊന്നാണ് ലോംഗിവാലയിലെ പോരാട്ടം. ഇന്ത്യ - പാക്ക് അതിർത്തിയിലെ രാജസ്ഥാനിലുള്ള ഒരു ചെറിയ ഗ്രാമമാണ് ലോംഗിവാല. 1971 ഡിസംബർ 5ന് രാത്രി 2000ത്തോളം പട്ടാളക്കാരും 45യുദ്ധ ടാങ്കുകളുമായി പാകിസ്താൻ സൈന്യം നടത്തിയ അധിനിവേശ ശ്രമത്തെ 120 ഇന്ത്യൻ പട്ടാളക്കാർ വ്യോമ സേനയുടെ സഹായത്തോടെ 6 മണിക്കൂർ ചെറുത്ത് നിൽക്കുകയും കനത്ത നാശ നഷ്ടങ്ങൾ ഏൽപ്പിച്ചു പിന്തിരിപ്പികുകയും ചെയ്തു. പാകിസ്താന്റെ 200ഓളം പട്ടാളക്കാർ കൊല്ലപ്പെടുകയും 43 ടാങ്കുകൾ തകർക്കപ്പെടുകയും ചെയ്തതായി കരുതപ്പെടുന്നു. ഇന്ത്യൻ ഭാഗത്തെ നഷ്ടം 2 പട്ടാളക്കാരുടെ മരണം മാത്രമായിരുന്നു.
ലോംഗിവാലയിൽ നടന്ന ഏറ്റുമുട്ടലിലെ അത്ഭുത വിജയം വ്യോമസേനയുടെതാനെന്നും സൈനിക മെഡലുകൾ നേടിയെടുക്കാൻ കരസൈന്യം നുണ പറഞ്ഞു രാജ്യത്തെ വഞ്ചിക്കുകയായിരുന്നെന്നും ഇന്ത്യൻ സൈന്യത്തിലെ റിട്ടയേർഡ്‌ മേജർ ജനറൽ ആത്മ സിംഗ് 2008ൽ വെളിപ്പെടുത്തിയത് വൻ വിവാദങ്ങൾക്ക് വഴിവെച്ചു.
 എന്ന പേരിൽ 1997ൽ പുറത്തിറങ്ങിയ ഹിന്ദി സിനിമയിൽ വിഷയമായത് ലോംഗിവാലയിൽ നടന്ന ഇന്ത്യ പാക് ഏറ്റുമുട്ടലാണ്.

</doc>
<doc id="306545" url="https://ml.wikipedia.org/wiki?curid=306545" title="പ്രമിതാക്ഷര">
പ്രമിതാക്ഷര

പാദത്തിൽ പന്ത്രണ്ടക്ഷരമുള്ള ജഗതി ഛന്ദസ്സിൽ ഉൾപ്പെടുന്ന ഒരു വൃത്തമാണ്‌ പ്രമിതാക്ഷര.

സ ജ സ സ എന്നീ ഗണങ്ങൾയഥാക്രമം ചേർന്നു വന്നാൽ പ്രതിമാക്ഷര വൃത്തമാകും. 
ലക്ഷണം സംസ്കൃതത്തിൽ - 

ഉദാഹരണം 1.
ഉദാഹരണം -2. 


</doc>
<doc id="306550" url="https://ml.wikipedia.org/wiki?curid=306550" title="കടയ്‌ക്കൽ - അഞ്ചൽ മുടിയെഴുന്നള്ളത്ത്">
കടയ്‌ക്കൽ - അഞ്ചൽ മുടിയെഴുന്നള്ളത്ത്

കടയ്ക്കൽ ദേവീക്ഷേത്രത്തിലെ ദേവിയുടെ മുടി അഞ്ചൽ കടയാറ്റ് ദേവീക്ഷേത്രത്തിലെത്തിക്കുന്ന ആഘോഷമാണ് കടയ്‌ക്കൽ - അഞ്ചൽ മുടിയെഴുന്നള്ളത്ത്. പന്ത്രണ്ട് വർഷത്തിലൊരിക്കൽ നടക്കുന്ന ചടങ്ങ് അവസാനമായി നടന്നത് 2015 മാർച്ച് 25നാണ്. 
ക്ഷീണം കൊണ്ടു വയൽവരമ്പിൽ ഇരുന്ന ദേവിമാർക്ക് തണലേകാൻ പാലമരത്തിന്റെ ശിഖരം ഒടിച്ചു കുത്തിയതു വയലിൽ കൃഷി ചെയ്തിരുന്ന കടയാറ്റ് ഉണ്ണിത്താനാണ് ദേവിമാർ പിന്നീടു കടയാറ്റ് കുടുംബത്തിൽ എത്തിയെന്നാണു സങ്കൽപം പന്ത്രണ്ട് വർഷത്തിലൊരിക്കൽ എത്താമെന്നു സഹോദരിക്ക് ഉറപ്പ് നൽകി കടയ്ക്കൽ ദേവി കടയ്ക്കലിലേക്ക് തിരിച്ചു.വരുന്ന വഴി കോട്ടുക്കൽ മഞ്ഞിപ്പുഴയിൽ വിശ്രമിച്ചു പിന്നീട് യാത്ര തുടർന്നു കടയ്ക്കലിൽ എത്തിയ ദേവിയെ നാട്ടുകാർ കുടിയിരുത്തി കടയ്ക്കൽ ദേവി സഹോദരിയെ കാണാൻ കടയാറ്റ് കളരിയിൽ എത്തുന്ന ചടങ്ങ് മുടി എഴുന്നള്ളത്തായി ആഘോഷിക്കുന്നു മീനമാസത്തിലെ രോഹിണി നാളിൽ മുടി എഴുന്നള്ളത്തുമായി കടയ്ക്കൽ അഞ്ചലിലേക്ക് കാൽനടയായി നീങ്ങും

കടയ്ക്കൽ ശിവക്ഷേത്രത്തിലുള്ള ദേവിയുടെ ഉടവാളും ചിലമ്പും എഴുന്നള്ളിച്ച് പീഠിക ഭഗവതി ക്ഷേത്രത്തിലെത്തിക്കും. പീഠികാദേവിയുടെ ഉടവാളും തൃച്ചിലമ്പും, യജമാനൻ ക്ഷേത്രത്തിലെ വാളും ശ്രീഭദ്ര, ശ്രീദുർഗ, ശ്രീഭൈരവി ഭാവത്തിലുള്ള മൂന്ന് തിരുമുടികളും ആചാരപ്രകാരം എഴുന്നള്ളിക്കുകയാണ് ചടങ്ങിൽ നടക്കുന്നത്. കടൽവെള്ളം തളിച്ച് ശുദ്ധീകരിച്ച് പൂവിരിച്ച വീഥികളിലൂടെയാണ് യാത്ര കടയ്ക്കൽനിന്ന് അഞ്ചലിലേക്കുള്ള 13 കിലോമീറ്ററിനിടയിൽ മുളമ്മൂട്ടിൽ വച്ച് അഞ്ചൽകാർ തിരുമുടി സ്വീകരിക്കും. കടയാറ്റ് കുടുംബത്തിലെ മുതിർന്ന സ്ത്രീ വെള്ളിക്കത്തികൊണ്ട് മുഖാവരണം മാറ്റും. പിറ്റേദിവസം തിരുമുടികൾ പനയഞ്ചേരി, ഏറം കേന്ദ്രങ്ങളിലേക്ക് എഴുന്നള്ളും. മൂന്നാം ദിവസം പുലർച്ചെ കുരുതിക്ക് ശേഷം സഹോദരിയെ വിട്ടുപിരിയുന്ന ദുഃഖം സൂചിപ്പിച്ച് ആർഭാടവും ആരവവും ഇല്ലാതെ കടയ്ക്കലിലേക്കു തിരിച്ചെഴുന്നള്ളും


</doc>
<doc id="306557" url="https://ml.wikipedia.org/wiki?curid=306557" title="നീണ്ടകര തുറമുഖം">
നീണ്ടകര തുറമുഖം

കേരളത്തിലെ ഏറ്റവും പ്രധാനപ്പെട്ട മത്സ്യബന്ധന തുറമുഖങ്ങളിൽ ഒന്നാണു നീണ്ടകര. പ്ലിനി, ടോളമി തുടങ്ങിയ പുരാതന പാശ്ചാത്യ സഞ്ചാരികളുടെ യാത്രാവിവരണങ്ങളിൽ നീണ്ടകര പരാമൃഷ്ടമായിട്ടുണ്ട്. 

അഷ്ടമുടിക്കായൽ അറബിക്കടലുമായി ചേരുന്ന നീണ്ടകര അഴിമുഖമാണു തുറമുഖത്തിന്റെ പ്രത്യേകത. ശക്തികുളങ്ങര തുറമുഖത്തേയും കൂടിച്ചേർത്താണു നീണ്ടകര തുറമുഖം എന്നു പൊതുവേ പറയാറുള്ളത്. മത്സ്യബന്ധന തുറമുഖമായ ഇവിടെ നിരവധി മത്സ്യസംസ്കരണശാലകളും പ്രവർത്തിക്കുന്നുണ്ട്. ഇവിടെ ഉത്പാദിപ്പിക്കുന്ന മത്സ്യങ്ങളിലധികവും സംസ്ഥാനത്തിന്റെ ഇതര ഭാഗങ്ങളിലേക്ക് കയറ്റുമതി ചെയ്യുന്നു. പരമ്പരാഗത രീതിക്കുപുറമേ, യന്ത്രവത്കൃത ബോട്ടുകൾ ഉപയോഗിച്ചും ഇവിടെ മത്സ്യബന്ധനം നടത്താറുണ്ട്. കൊല്ലം നഗരത്തിൽനിന്നും ഒൻപത് കി.മീ. വടക്കായി സ്ഥിതി ചെയ്യുന്ന ഇവിടെയാണ് 1953-ൽ ഇന്ത്യോ-നോർവീജിയൻ പ്രോജക്ട് ആരംഭിച്ചത്. ശക്തികുളങ്ങരയിലെ ബോട്ട് നിർമ്മാണ കേന്ദ്രം, മത്സ്യത്തൊഴിലാളി പരിശീലന സ്ഥാപനം, ഐസ് ഫാക്ടറി, റെഫ്രിജറേഷൻ പ്ലാന്റ് എന്നിവ ഈ പ്രോജക്ടിന്റെ ഭാഗമായി പ്രവർത്തിക്കുന്നു. അഞ്ഞൂറോളം വള്ളങ്ങളാണ് നീണ്ടകരയ്ക്കും അഴീക്കലിനും ഇടയിൽനിന്ന് ദിവസവും കടലിൽ പോകുന്നത്. പ്രദേശത്തെ ഏറ്റവും വലിയ മത്സ്യബന്ധന തുറമുഖമാണ്‌ നീണ്ടകരയിലേത്‌. ഒരേസമയം 500 ബോട്ടുകളെ വരെ ഉൾക്കൊള്ളാൻ ഈ തുറമുഖത്തിന്‌ കഴിയും.


</doc>
<doc id="306560" url="https://ml.wikipedia.org/wiki?curid=306560" title="അതിഥി(ചലച്ചിത്രം)">
അതിഥി(ചലച്ചിത്രം)

1975-ൽ പുറത്തിറങ്ങിയ മലയാളചലച്ചിത്രമാണ് അതിഥി. എം.പി. രാമചന്ദ്രൻ നിർമിച്ചതാണ് ഈ ചിത്രം. ദീപ്തി റിലീസ് വിതരണം ചെയ്ത ചിത്രം 1975 മെയ് 2-ന് പ്രദർശനം തുടങ്ങി. വയലാറിന്റെ ഗാനങ്ങൾക്ക് ജി ദേവരാജൻ ഈണം പകർന്നിരിക്കുന്നു. അയിരൂർ സദാശിവൻ, യേശുദാസ്,മാധുരി എന്നിവരാണ് ഗാനങ്ങൾ ആലപിച്ചത്..

പി.ജെ. ആന്റണി<br>ഷീല<br>ബാലൻ കെ. നായർ<br>കൊട്ടാരക്കര ശ്രീധരൻ നായർ<br>സന്ധ്യ<br>ശാന്താദേവി



</doc>
<doc id="306569" url="https://ml.wikipedia.org/wiki?curid=306569" title="ഉർവ്വശി ഭാരതി">
ഉർവ്വശി ഭാരതി

1973-ൽ പുറത്തിറങ്ങിയ ഒരു മലയാളചലച്ചിത്രമാണ് ഉർവശി ഭാരതി. എം.പി. രാമചന്ദ്രൻ നിർമിച്ചതാണ് ഈ ചിത്രം. അംബിക ഫിലിം റിലീസ് വിതരണം ചെയ്ത ചിത്രം 1973 ആഗസ്റ്റ്‌ 3-ന് പ്രദർശനം തുടങ്ങി. തിക്കുറിശ്ശിയുടെ വരികൾക്ക് ദക്ഷിണാമൂർത്തി സംഗീതം നൽകിയ ഏഴു പാട്ടുകളൂണ്ട്..




</doc>
<doc id="306580" url="https://ml.wikipedia.org/wiki?curid=306580" title="ജർമൻവിങ്‌സ്‌ വിമാനം 9525">
ജർമൻവിങ്‌സ്‌ വിമാനം 9525

ലുഫ്‌താൻസ എയർലൈൻസിന്റെ സഹ സ്‌ഥാപനമായ ജർമൻവിങ്‌സിന്റെ എയർബസ്സാണ് എ320 ഫ്ളൈറ്റ് 4യു 9525 എന്ന ജർമൻവിങ്‌സ്‌ വിമാനം 9525 (Germanwings Flight 9525, 4U9525). 1991ൽ ലുഫ്താൻസ വാങ്ങിയ വിമാനം 2014 ലാണ് ജർമൻവിങ്‌സിന് കൈമാറിയത്. 2015 മാർച്ച്‌ 24ന്‌, സ്പെയിനിലെ ബാഴ്സലോണയിൽനിന്ന് ജർമനിയിലെ ഡസ്സൽഡോഫിലേക്ക് പോയ വിമാനം ഫ്രഞ്ച് ആൽപ്സ് പർവതനിരകളിൽ തകർന്നുവീണു. രണ്ടു പൈലറ്റുമാരും മറ്റ്‌ നാലു ജീവനക്കാരും 144 യാത്രക്കാരുമാണു വിമാനത്തിലുണ്ടായിരുന്നത്‌. 16 സ്‌കൂൾ കുട്ടികളടക്കം 72 പേർ ജർമൻകാർ. 51 പേർ സ്‌പെയിൻകാർ. ഓസ്‌ട്രേലിയ, അർജന്റീന, ബ്രിട്ടൻ, ഇറാൻ, വെനസ്വേല, യുഎസ്‌, നെതർലൻഡ്‌സ്‌, കൊളംബിയ, മെക്‌സിക്കോ, ജപ്പാൻ, ഡെന്മാർക്ക്‌, ഇസ്രയേൽ രാജ്യങ്ങളിൽ നിന്നുള്ളവരായിരുന്നു മറ്റുള്ളവർ. 
പരിചയസമ്പന്നനായ എസ്‌. പാട്രിക്‌ ആയിരുന്നു പ്രധാന പൈലറ്റ്‌. ജർമൻകാരനായ ആൻഡ്രിയാസ്‌ ഗുന്തർ ലൂബിറ്റ്‌സായിരുന്നു സഹ പൈലറ്റ്. ബ്ലാക്‌ ബോക്‌സിൽ നിന്നു ലഭിച്ച ശബ്‌ദരേഖ വിശകലനം ചെയ്‌ത് ദുരന്തം സഹ പൈലറ്റിന്റെ സൃഷ്‌ടിയാണെന്നു ഫ്രഞ്ച്‌ അന്വേഷകർ സ്‌ഥിരീകരിച്ചിരുന്നു.പറക്കലിനിടെ പ്രധാന പൈലറ്റ്‌ പുറത്തിറങ്ങിയ തക്കം നോക്കി കോക്‌പിറ്റിന്റെ വാതിൽ അകത്തുനിന്നു പൂട്ടിയ സഹപൈലറ്റ്‌ വിമാനം ആൽപ്‌സിൽ ഇടിച്ചിറക്കുകയായിരുന്നെന്ന്‌ കരുതപ്പെടുന്നു. 38000 അടി ഉയരത്തിൽ പറക്കുകയായിരുന്ന വിമാനം താഴേക്ക് വീഴുകയായിരുന്നു. 


</doc>
<doc id="306595" url="https://ml.wikipedia.org/wiki?curid=306595" title="കുന്ദൂസ്">
കുന്ദൂസ്

അഫ്ഗാനിസ്ഥാനിലെ അഞ്ചാമത്തെ വലിയ നഗരമാണ് കുന്ദൂസ്. കുന്ദൂസ് പ്രവിശ്യയുടെ തലസ്ഥാനമാണ് ഈ നഗരം.


</doc>
<doc id="306597" url="https://ml.wikipedia.org/wiki?curid=306597" title="സ്റ്റ്രക്ചറൽ ട്രാൻസ്ഫോർമേഷൻ ഓഫ് ദി പബ്ലിക് സ്ഫിയർ">
സ്റ്റ്രക്ചറൽ ട്രാൻസ്ഫോർമേഷൻ ഓഫ് ദി പബ്ലിക് സ്ഫിയർ

1961ൽ പ്രസിദ്ധീകരിക്കപ്പെട്ട ജുർഗെൻ ഹേബർമാസിന്റെ പഠനമാണ് "പൊതുമണ്ഡലത്തിന്റെ ഘടനാപരിണാമം: ബൂർഷ്വാസമൂഹത്തിലെ ഒരു സങ്കൽപ്പത്തെക്കുറിച്ചുള്ള അന്വേഷണം" (The Structural Transformation of the Public Sphere: An Inquiry into a Category of Bourgeois Society). തോമസ് ബെർഗെർ, ഫ്രെഡറിക് ലോറൻസ് എന്നിവർ ചേർന്ന് 1981ൽ ഇംഗ്ലീഷിലേക്ക് പരിഭാഷപ്പെടുത്തി. ആധുനിക സമൂഹത്തേയും ജനാധിപത്യത്തേയും കുറിച്ചുള്ള ശ്രദ്ധേയമായ ഒരു പഠനമാണ് ഇത്.

വടക്കൻ യൂറോപ്പിലെ നവോത്ഥാനവുമായി ബന്ധപ്പെട്ടാണ് പൊതുമണ്ഡലം എന്ന വാക്ക് ആദ്യമായി ഉപയോഗിക്കപ്പെടുന്നത്. ഭരണകൂടത്തിനും സ്വകാര്യമണ്ഡലത്തിനും ഇടയിൽ പൊതുജനത്തിന് കൂടിച്ചേരാനും പൊതുവിഷയങ്ങൾ ചർച്ച ചെയ്യാനുമായി സങ്കൽപ്പിക്കപ്പെട്ട ഇടങ്ങളെ പൊതുമണ്ഡലം എന്നു വിശേഷിപ്പിക്കാം.

ഹേബർമാസിന്റെ ഏറ്റവും ശ്രദ്ധേയമായ പുസ്തകമാണ് "പൊതുമണ്ഡലത്തിന്റെ ഘടനാപരിണാമം". 18-19 നൂറ്റാണ്ടുകളിൽ യൂറോപ്പിൽ ആവിർഭവിക്കുന്ന ബൂർഷ്വാ പൊതുമണ്ഡലത്തിന്റെ ആവിർഭാവവും പിന്നീട് അതിന് സംഭവിക്കുന്ന വിഘടനവുമാണ് പുസ്തകത്തിലെ പ്രതിപാദ്യം. ഫ്യൂഡൽ രാജഭരണ കാലത്ത് രാഷ്ട്രം-സമൂഹം (state-society), പൊതു-സ്വകാര്യ (public-private) എന്നിങ്ങനെ കൃത്യമായ വിഭജനം ഉണ്ടായിരുന്നില്ല. മറിച്ച് 'പൊതു' എന്നു വിശേഷിപ്പിക്കാവുന്ന ഇടം രാജാധികാരത്തിന്റെ ചിഹ്നങ്ങളുമായി ബന്ധപ്പെട്ടതായിരുന്നു. എന്നാൽ ആധുനിക സമൂഹത്തിൽ പൊതുഇടം ഭരണകൂടവുമായി വിമർശനാത്മകമായ ബന്ധമാണ് പുലർത്തുന്നത്. ബൂർഷ്വാ പൊതുമണ്ഡലത്തിന്റെ ആവിർഭാവത്തൊടു കൂടിയാണ് ഇത്തരം വിഭജനം സാധ്യമവുന്നത്. പൊതുജനത്തിന് ചർച്ചകൾ നടത്താനും പൊതുജനാഭിപ്രായം (public opinion) രൂപീകരിക്കാനും പൊതുമണ്ഡലം സഹായിച്ചു. ആധുനിക സാഹിത്യത്തിന്റെ ആവിർഭാവം ഈ മാറ്റത്തെ കാര്യമായി സ്വാധീനിച്ചു.

ഇരുപതാം നൂറ്റാണ്ടിന്റെ അവസാനത്തിൽ പൊതുമണ്ഡലം ഉപഭോഗപരതയിലൂന്നിയ ഒരു ജനക്കൂട്ടമായി (mass society) മാറുന്നതിനെക്കുറിച്ചാണ് ഹേബർമാസ് വിശദീകരിക്കുന്നത്. മുതലാളിത്തമാധ്യമങ്ങളുടെ വളർച്ച ഈ മാറ്റത്തിന് പ്രധാനകാരണമായി.


</doc>
<doc id="306598" url="https://ml.wikipedia.org/wiki?curid=306598" title="എ.കെ. രവീന്ദ്രനാഥ്">
എ.കെ. രവീന്ദ്രനാഥ്

സംഗീതവിദ്വാനും സംഗീതശാസ്ത്ര ഗ്രന്ഥരചയിതാവുമായിരുന്നു എ.കെ. രവീന്ദ്രനാഥ്. 'ദക്ഷിണേന്ത്യൻ സംഗീതം' എന്ന അഞ്ച് വോള്യം സംഗീതഗ്രന്ഥ പരമ്പരയുടെ രചയിതാവാണ്.
കണ്ണൂർ ജില്ലയിലെ മട്ടന്നൂരിനടുത്ത് കല്ലൂർ അപ്പാട് വീട്ടിൽ സാവിത്രിയുടെയും കെ.ടി. കുട്ടിരാമൻനമ്പീശന്റെയും മകനാണ്. തിരുവനന്തപുരം സ്വാതിതിരുനാൾ അക്കാദമിയിൽ നിന്ന് ഒന്നാംറാങ്കോടെ ഗാനഭൂഷണം പാസായി. ശെമ്മാങ്കുടിയുടെ ശിഷ്യരിലൊരാളാണ്. ഡൽഹിയിൽ ഇൻഫർമേഷൻ ആൻഡ് ബ്രോഡ്കാസ്റ്റിങ് മന്ത്രാലയത്തിനുകീഴിലുള്ള സോങ് ആൻഡ് ഡ്രാമ ഡിവിഷനിലും ആകാശവാണിയിൽ തംബുരു ആർട്ടിസ്റ്റായും ജോലി ജോലിചെയ്തു. ഹിന്ദുസ്ഥാനി സംഗീതത്തെക്കുറിച്ചും കേരളത്തിന്റെ തനത് സംഗീതശൈലികളെക്കുറിച്ചും നിരവധി ആധികാരികഗ്രന്ഥങ്ങൾ എഴുതിയിട്ടുണ്ട്. ആകാശവാണി ഡൽഹി നിലയത്തിൽ സീനിയർ ആർട്ടിസ്റ്റായിരുന്നു.


</doc>
<doc id="306600" url="https://ml.wikipedia.org/wiki?curid=306600" title="ദക്ഷിണേന്ത്യൻ സംഗീതം (ഗ്രന്ഥം)">
ദക്ഷിണേന്ത്യൻ സംഗീതം (ഗ്രന്ഥം)

എ.കെ. രവീന്ദ്രനാഥ് രചിച്ച ഒരു സംഗീതശാസ്ത്ര ഗ്രന്ഥമാണ് ദക്ഷിണേന്ത്യൻ സംഗീതം. 1970-ൽ കേരള സാംസ്കാരിക പ്രസിദ്ധീകരണവകുപ്പാണ് ഇത് ആദ്യം പ്രസിദ്ധീകരിച്ചത്. നിലവിൽ കേരള ഭാഷാ ഇൻസ്റ്റിറ്റ്യൂട്ടാണ് പ്രസാധകർ. മലയാളത്തിൽ ഗദ്യരൂപത്തിൽ ഇറങ്ങിയിട്ടുള്ള മികച്ച സംഗീതശാസ്ത്ര ഗ്രന്ഥമാണിത്. 20 ഗീതങ്ങൾ, 16 സ്വരജതികൾ, 45 വർണങ്ങൾ എന്നിവ ഇതിൽ ഉൾക്കൊള്ളിച്ചിരിക്കുന്നു. 80 രാഗങ്ങളുടെ ലക്ഷണം വ്യക്തമാക്കിയിട്ടുണ്ട്. പുരന്ദരദാസർ തുടങ്ങി പിന്നീടുള്ള 80 സംഗീതജ്ഞന്മാരുടെ ജീവചരിത്രവും ഇതിൽ ചേർത്തിരിക്കുന്നു. ഭാരതീയ സംഗീതത്തിന്റെ ഉദ്ഭവത്തെക്കുറിച്ചുള്ള വിശദമായ ആഖ്യാനം ഇതിലുണ്ട്. കേരള സംഗീതത്തെക്കുറിച്ചും നാടോടിപ്പാട്ടുകളെക്കുറിച്ചുമുള്ള പ്രതിപാദ്യം ഇതിലെ ആകർഷക ഘടകമാണ്. കർണാടക - ഹിന്ദുസ്ഥാനി സംഗീതധാരകളെ താരതമ്യം ചെയ്യുന്ന ഒരു പ്രകരണവും ഇതിലുണ്ട്. അഞ്ച് ഭാഗങ്ങളായാണ് ഈ ഗ്രന്ഥം പ്രസിദ്ധീകരിച്ചിരിക്കുന്നത്. 
ഒന്നാം ഭാഗത്തിൽ ഭാരതീയ സംഗീതത്തിന്റെ ഉദ്ഭവം, മാർഗസംഗീതവും ദേശീയസംഗീതവും, സംഗീതമഹിമ, നാദം, ശ്രുതി, സ്വരം, സ്ഥായി, രാഗം, പ്രാചീനസംഗീതത്തിലെ ഗ്രാമം, മൂർച്ഛന, ജതിവ്യവസ്ഥ, രാഗവിഭജന ചരിത്രം, 72 മേളകർത്താപദ്ധതി, ജന്യരാഗങ്ങൾ, താളങ്ങൾ, ദശപ്രാണങ്ങൾ, ചാപ്പ്താളങ്ങൾ, ദേശാദി-മധ്യാദി താളങ്ങൾ, ഗമകങ്ങൾ, മനോധർമസംഗീതം, കല്പിതസംഗീതം, ശ്രുതിഭേദം, ഉപകരണസംഗീതം, ദ്രാവിഡസംഗീതം, കേരളസംഗീതം, നാടോടിപ്പാട്ടുകൾ, കർണാടകസംഗീതവും ഹിന്ദുസ്ഥാനിസംഗീതവും, കച്ചേരി ചെയ്യുമ്പോൾ ശ്രദ്ധിക്കേണ്ട കാര്യങ്ങൾ, രാഗലക്ഷണം, പ്രമുഖ സംഗീതജഞരുടെ ജീവചരിത്രക്കുറിപ്പുകൾ എന്നീ അധ്യായങ്ങളും 
രണ്ടാം ഭാഗത്തിൽ സംഗീതത്തിന്റെ പ്രാഥമിക പാഠങ്ങൾ, ഗീതങ്ങൾ, ലക്ഷണഗീതങ്ങൾ, ജതിസ്വരങ്ങൾ, സ്വരജതികൾ, താനവർണങ്ങൾ, അടതാളവർണങ്ങൾ, പദവർണങ്ങൾ, ദരുവർണങ്ങൾ തുടങ്ങിയ അധ്യായങ്ങളുമാണ് ചേർത്തിട്ടുള്ളത്. 


</doc>
<doc id="306603" url="https://ml.wikipedia.org/wiki?curid=306603" title="സൈഫുൽ അസാം">
സൈഫുൽ അസാം

ബംഗ്ലാദേശ് വ്യോമസേനയിലെ മുൻ ഫൈറ്റർ പൈലറ്റാണ് ഗ്രൂപ്പ് കാപ്റ്റൻ സൈഫുൽ അസാം. നാല് രാജ്യങ്ങളിലെ വ്യോമസേനയിൽ അംഗമായ വ്യക്തി, ദക്ഷിണേഷ്യയിലെ ഒരേയൊരു ഫ്ലയിംഗ് എയ്സ് എന്നീ ബഹുമതികൾക്ക് അർഹനായ പൈലറ്റാണ് ഇദ്ദേഹം. 

1941ൽ ബംഗ്ലാദേശിലാണ് ഇദ്ദേഹം ജനിച്ചത്‌. അന്ന് പാകിസ്താന്റെ ഭാഗമായിരുന്നു ബംഗ്ലാദേശ്. 1956ൽ പാകിസ്താനിൽ എത്തിയ ഇദ്ദേഹം 1958ൽ പാകിസ്താൻ വ്യോമസേനയിൽ അംഗമായി. സെസ്ന ടി37 () വിമാനങ്ങളിൽ പരിശീലനം പൂർത്തിയാക്കിയ അസാമിനെ മികവ് കണക്കിലെടുത്ത് അമേരിക്കയിലെ ഉന്നത പരിശീലനത്തിനയച്ചു. എഫ് 87 ()യുദ്ധവിമാനങ്ങളിൽ അടക്കം പരിശീലനം പൂർത്തിയാക്കിയെത്തിയ അസാം പാക് വ്യോമസേനയിൽ പരിശീലകനായി നിയമിതനായി


</doc>
<doc id="306605" url="https://ml.wikipedia.org/wiki?curid=306605" title="കൃഷ്ണമ്മാൾ ജഗന്നാഥൻ">
കൃഷ്ണമ്മാൾ ജഗന്നാഥൻ

തമിഴ്നാട്ടിലെ പ്രമുഖ ഗാന്ധിയൻ സാമൂഹിക പ്രവർത്തകയും സ്വാതന്ത്ര്യസമര സേനാനിയുമാണു് കൃഷ്ണമ്മാൾ ജഗന്നാഥൻ. കൃഷ്ണമ്മാളും ഭർത്താവും സഹപ്രവർത്തകനുമായിരുന്ന ശങ്കരലിംഗം ജഗന്നാഥനും (1912–2013 ഫെബ്രുവരി 12) വിവിധ തലങ്ങളിലെ സാമൂഹ്യ അനീതികൾക്കെതിരെ പല ദശാബ്ധങ്ങളായി പോരാടിവരുന്നു. ശ്രീമതി കൃഷ്ണമ്മാളുടെ പ്രധാന കർമ്മമണ്ഡലം ദളിതരുടെയുടെയും ഭൂരഹിതരുടെയും ദരിദ്രരുടെയും ഉന്നതിയാണു്; ഈ നിലയ്ക്കു് ഇവർ സർക്കാരുകളെയും വ്യവസായ സ്ഥാപനങ്ങളെയും നേരിട്ടിട്ടുണ്ട്.

സ്വാതന്ത്ര്യ സമരത്തിൽ പങ്കുവഹിച്ച കൃഷ്ണമ്മാളും ഭർത്താവു് ജഗന്നാഥനും വിനോബാ ഭാവേയുടെ അനുയായികളായിരുന്നു. 1989-ലെ പത്മശ്രീ അടക്കം നിരവധി പുരസ്കാരങ്ങൾ ലഭിച്ച കൃഷ്ണമ്മാൾക്ക് 2008-ലെ സദ്ജീവന പുരസ്കാരം തന്റെ ഭർത്താവിനോടും അവരുടെ സംഘടനയായ ലാന്റ് ഫോർ റ്റില്ലർസ് ഫ്രീഡത്തോടും പങ്കിട്ടു.
1926 ജൂൺ 16൹ തമിഴ്നാട്ടിലെ ദിണ്ടുക്കൽ ജില്ലയിലെ പട്ടിവീരൻപട്ടി ഗ്രാമത്തിലെ ഒരു ഭൂരഹിത ദളിത് കുടുംബത്തിലെ അംഗമായി കൃഷ്ണമ്മാൾ ജനിച്ചു. അച്ഛൻ രാമസാമിയും അമ്മ നാഗമ്മാളുമായിരുന്നു; പതിനൊന്നു് സഹോദരീസഹോദർന്മാരുമുണ്ടായിരുന്നു. പട്ടിവീരൻപട്ടി ഗ്രാമത്തിലെ സർക്കാർ പള്ളിക്കൂടത്തിൽ ഏഴാം ക്ലാസ്സുവരെ കൃഷ്ണമ്മാൾ വിദ്യാഭ്യാസം കൈവരിച്ചു. സാമൂഹ്യ അനീതിയുമായുള്ള ആദ്യത്തെ അനുഭവം ഗർഭിണിയായ അമ്മ നാഗമ്മാൾ ആ സ്ഥിതിയിലും കുടുംബം പോറ്റാനായ് കഠിനമായ ശാരീരിക പരിശ്രമം ചെയ്യേണ്ടി വന്ന ദൃശ്യങ്ങളിലൂടെയാണു്. ദരിദ്ര കുടുംബത്തിലെ അംഗമായിരുന്നിട്ടും കൃഷ്ണമ്മാൾ സർവ്വകലാശാലയിലെ പഠനം പൂർത്തീകരിക്കുകയുണ്ടായി. പിന്നീട് അവർ മഹാത്മഗാന്ധിയുടെ സർവ്വോദയ പ്രസ്ഥാനത്തിൽ പങ്കുകൊണ്ടു. ഭർത്താവ് ജഗന്നാഥൻ ധനസമ്പത്തുള്ള ഒരു കുടുംബത്തിൽ ജനിച്ചുവെങ്കിലും 1930-ൽ ഗാന്ധിജിയുടെ നിസ്സഹകരണ പ്രസ്ഥാനത്തിലെ അംഗമാവാൻ തന്റെ സർവ്വകലാശാലാ വിദ്യാഭ്യാസം ഉപേക്ഷിച്ചു. തുടർന്ന് അദ്ദേഹം 1942-ൽ ക്വിറ്റ് ഇന്ത്യ പ്രസ്ഥാനത്തിൽ പങ്കെടുക്കുകയും മൂന്നരവർഷത്തെ കാരാഗൃഹവാസം അനുഭവിക്കുകയും ചെയ്തു. ഇന്ത്യയ്ക്കു സ്വാതന്ത്ര്യം ലഭിച്ച ശേഷമേ വിവാഹം കഴിക്കുകയുള്ളൂ എന്നു തീരുമാനിച്ച ഇവർ 1950-ലാണു് ഒടുവിൽ ദാമ്പത്യം കൈവരിച്ചതു്.

1950 മുതൽ വിനോബാ ഭാവെയുടെ ഭൂദാൻ പ്രസ്ഥാനത്തിന്റെ ഭാഗമായി ഉത്തരേന്ത്യയിൽ പ്രവർത്തിച്ച ജഗന്നാഥൻ 1952-ൽ തമിഴ് നാട്ടിൽ മടങ്ങിയെത്തി. ഈ രണ്ടുവർഷങ്ങളിൽ കൃഷ്ണമ്മാൾ മദിരാശിയിൽ അദ്ധ്യാപികാ പരിശീലനം നേടി. 1952 മുതൽ 1968 വരെ ഇരുവരും തമിഴ് നാട്ടിലെ ഗ്രാംദാൻ പ്രസ്ഥാനത്തിൽ ഏർപ്പെട്ടു് സംസ്ഥാനത്തിൽ ഭൂപരിഷ്കരണം നടപ്പിലാക്കാൻ ഉദ്യമിച്ചു. ഈ കാലയളവിൽ ജഗന്നാഥൻ അനേകം തവണ ജയിൽ വാസം അനുഭവിച്ചു. ഈ കാലയളവിലെ പ്രവർത്തനിന്റെ ഫലമായി നാലു മില്യൺ ഏക്കറുകളോളം ഭൂമി ഭൂരഹിതർക്കു വീതിച്ചുകിട്ടി. 1968-ൽ നാഗപട്ടണം ജില്ലയിലെ കീഴ് വെണ്മണി ഗ്രാമത്തിൽ വേതനസമരത്തിൽ ഏർപ്പെട്ടിരുന്ന സ്ത്രീകളും കുട്ടികളും അടക്കം 42 ദളിതരുടെ നിർദ്ദയമായ കൂട്ടക്കൊലയെത്തുടർന്ന് കൃഷ്ണമ്മാളും ജഗന്നാഥനും തഞ്ചാവൂർ ജില്ലയെ തലസ്ഥാനമാക്കി പ്രവർത്തനങ്ങൾ അതിശക്തമായി തുടർന്നു. ഈ സംഭവമായിരുന്നു പിന്നീട് അവരരുടെ സംഘടനയായ ലാന്റ് ഫോർ റ്റില്ലർസ് ഫ്രീഡം (ലാഫ്റ്റി) തുടങ്ങാൻ പ്രചോദിപ്പിചതു്.

1981-ൽ കൃഷ്ണമ്മാളും ജഗന്നാഥനും ലാന്റ് ഫോർ റ്റില്ലർസ് ഫ്രീഡം എന്ന സംഘടന ആരംഭിച്ച. സംഘടനയുടെ ഉദ്ദേശ്യം "ജന്മിമാരെയും ഭൂരഹിതരെയും ചർച്ചകളിൽ ഏർപ്പെടുത്തുകയും, ഭൂരഹിതർക്കു ന്യായവിലയ്ക്കു ഭൂമി വാങ്ങാൻ കടം വാങ്ങിക്കൊടുക്കുകയും, ഭൂമി കരസ്ഥമായ ശേഷം കടം വീട്ടുന്നതിനായി സഹകരണമാർഗ്ഗേണ ഭൂമിയിൽ കൃഷിചെയ്യിക്കുകയും" ആയിരുന്നു.
ലാഫ്റ്റിയോടുള്ള പൊതുജനങ്ങളുടെ സമീപനം ആദ്യമൊക്കെ മന്ദോഷ്ണമായിരുന്നു; ബാങ്കുകൾ കടം കൊടുക്കാൻ മടികാണിക്കുകയായിരുന്നതുകൊണ്ടും മുദ്രവില ഉയർന്നതായിരുന്നുവെന്നതുകൊണ്ടും കൃഷ്ണമ്മാളുടെ ദൗത്യത്തിന്റെ പുരോഗതി വിളംബിതമായിരുന്നു. എങ്കിലും 2007 വരെ 13,000 കുടുംബങ്ങൾക്കു് ഏതാണ്ടു് 13,000 ഏക്കർ ഭൂമി വിതരണം ചെയ്യപ്പെട്ടുകഴിഞ്ഞിരുന്നു. പിന്നീട് ലാഫ്റ്റിയുടെ പ്രവർത്തനം കൃഷിക്കു പുറമെയുള്ള പല തൊഴിലവസരങ്ങൾക്കു ഒരുക്കാൻ സഹായിച്ചു. ഇപ്പോൾ ഈ സംഘടന പ്രവർത്തനം ഏഴംഗങ്ങൾ അടങ്ങുന്ന നിർവ്വാഹക സമിതിയുടെ നേതൃത്ത്വത്തിലും ഗ്രാമങ്ങളിലെ 20 അംഗങ്ങളുള്ള പൊതു സഭയുടെ അംഗത്വത്തിലും 40 ജീവനക്കാരുടെ കീഴിലുമാണു്. 
1992 മുതൽ ലാഫ്റ്റിയുടെ പ്രവർത്തനം തമിഴ് നാട്ടിലെ കൊഞ്ചുകൃഷി നടത്തുന്ന സ്ഥാപനങ്ങളിലേയ്ക്കു വ്യാപിച്ചു. ഈ മേഖലയിലെ പ്രശ്നം ചെന്നൈ, മുംബൈ, കൊൽക്കത്ത തുടങ്ങിയ മഹാനഗരങ്ങളിലെ വൻ കിട സ്ഥാപനങ്ങൾ 500 മുതൽ 1,000 ഏക്കറുകളോളം തീരദേശ കൃഷിഭൂമി കയ്യേറി വ്യവസായം ചെയ്യുകയും, പിന്നീട് അടച്ചുപൂട്ടുമ്പോൾ അവിടുത്തെ ഭൂരഹിതർക്കു വേറെ ജീവനമാർഗ്ഗം ഇല്ലാതാക്കുകയും, മുമ്പ് കൃഷിചെയ്യാൻ പാകമായിരുന്ന ഭൂമി മരുഭൂമിയാക്കി മാറ്റുക്കയും ചെയ്യുകയായിരുന്നു എന്നതായിരുന്നു. കൊഞ്ചുകൃഷിക്കാവശ്യമായ ഉപ്പുനീർ തടങ്ങൾ പരിസരത്തെ ഭൂഗർഭ കുടിവെള്ള ജലാശയങ്ങളെ മലിനീകരിക്കുകയും, അവിടുത്തെ നിവാസികളെ നഗരങ്ങളിലേയ്ക്കു് ഓടിക്കുകയും, ചേരികളുടെ സൃഷ്ടിക്കു കാരണമാവുകയുമായിരുന്നു.
ഈ പ്രശ്നങ്ങൾ നേരിടാൻ ലാഫ്റ്റി സത്യാഗ്രഹമാർഗ്ഗേണ ഗ്രാമജനതയെ സംഘടിപ്പിച്ചു. ഇതിനു പ്രതികാരമായി ലാഫ്റ്റി പ്രവർത്തകർക്കും അനുയായികൾക്കും നേരെ പലവക ബലപ്രയോഗങ്ങളും വ്യാജമായ ആരോപണങ്ങളും ഉന്നയിക്കപ്പെട്ടു. അവരുടെ വീടുകൾ തീകൊളുത്തപ്പെടുകയും തകർക്കപ്പെടുകയും, അവർക്ക് കൊള്ളയടിയും തീവയ്പുമായ വ്യാജകേസുകളിൽ ജയിൽ വാസം അനുഷ്ഠിക്കേണ്ടി വന്നു.
എന്നാൽ ശങ്കരലിംഗം ജഗന്നാഥൻ നിർഭയം പോരാട്ടം തുടർന്നു. അദ്ദേഹം സുപ്രീം കോടതിയിൽ കൊഞ്ചുകൃഷി വ്യവസായികൾക്കെതിരെ പൊതുതാല്പര്യ വ്യവഹാരം തുടങ്ങി. ഇതിന്റെ ഫലമായി വിദഗ്ദ്ധ പരിശോധനയ്ക്കു ശേഷം 1996-ൽ തീരത്തിന്റെ 500 മീറ്റർ ദൂരത്തിനകം കൊഞ്ചുകൃഷി നിരോധിച്ചു. എന്നാൽ വ്യവസായികളുടെ പ്രതികൂലമായ സമ്മർദ്ദംകൊണ്ട് ഈ തീരുമാനം നടപ്പിലാക്കപ്പെട്ടിട്ടില്ല.
സമാധാനപരമായ പ്രവർത്തനങ്ങളിലൂടെ ദളിത സ്ത്രീകളുടെ പുരോഗതിക്കും വികാസത്തിനും പ്രവർത്തിക്കുന്നതിൽ കൃഷ്ണമ്മാൾ സജീവമായി പ്രവർത്തിക്കുന്നുണ്ട്. 


</doc>
<doc id="306606" url="https://ml.wikipedia.org/wiki?curid=306606" title="ഫണ്ട്രി">
ഫണ്ട്രി

നാഗരാജ് മന്ജുലെ എഴുതി സംവിധാനം ചെയ്ത ഒരു മറാത്തി ഭാഷാ സിനിമയാണ് ഫണ്ട്രി(फँड्री, Fandry ). 2013ൽ പുറത്തിറങ്ങിയ ഈ സിനിമ നാഗരാജ് മന്ജുലെയുടെ സംവിധായകനെന്ന നിലയിലുള്ള ആദ്യത്തെ സിനിമയാണ്. സോംനാഥ് അവ്ഘദെ, രാജശ്രീ ഖരട്ട് എന്നിവരാണ് പ്രധാന കഥാപാത്രങ്ങളെ അവതരിപ്പിച്ചത്.ജാതി വിവേചനത്തിൻറെ പശ്ചാത്തലത്തിലുള്ള ഒരു മിശ്രജാതി-പ്രണയ കഥയാണ് സിനിമയുടെ ആശയം</ref>. മഹാരാഷ്ട്രയിലെ അഹ്മദ് നഗറിനടുത്തുള്ള അകൊൽനെർ എന്ന ഗ്രാമത്തിലെ ഒരു ദളിത്‌ കൌമാരക്കാരനും ഒരു ഉന്നത ജാതിക്കാരിയായ പെണ്കുട്ടിയുമായുള്ള പ്രണയത്തിൻറെ കഥ പറയുന്നു ഫണ്ട്രി 2014-ലെ വാലൈന്റൈൻസ് ദിനത്തിൽ (14 ഫിബ്രുവരി) ആണ് പ്രദർശനത്തിനിറങ്ങിയത്. 

മുംബൈ ഇന്റർനാഷനൽ ഫിലിം ഫെസ്റ്റിവലിൽ ഗ്രാന്റ് ജൂറി പുരസ്കാരം ലഭിച്ചിട്ടുണ്ട്. പുതുമുഖ സംവിധായകനുള്ള നാഷനൽ ഫിലിം അവാർഡും ഈ ചിത്രത്തിൻ നൽകപ്പെട്ടിട്ടുണ്ട് .


</doc>
<doc id="306608" url="https://ml.wikipedia.org/wiki?curid=306608" title="മാൻഫ്രെഡ് വോൺ റിക്തോഫെൻ">
മാൻഫ്രെഡ് വോൺ റിക്തോഫെൻ

ഏറ്റവും കൂടുതൽ യുദ്ധ വിമാനങ്ങൾ വെടിവെച്ചിട്ട റെക്കോർഡിട്ട വ്യോമയുദ്ധ ചരിത്രത്തിലെ ഫ്ലയിംഗ് എയ്സുമാരിൽ ഏറ്റവും പ്രഗൽഭനായി അറിയപ്പെടുന്ന ജർമൻ പൈലറ്റാണ് മാൻഫ്രെഡ് വോൺ റിക്തോഫെൻ (2 May 1892 – 21 April 1918). റെഡ് ബാരൺ എന്നാ പേരിലും പരക്കെ അറിയപ്പെടുന്നു. 80ലധികം വിമാനങ്ങൾ വെടിവെച്ചിട്ട ഇദ്ദേഹം ഒന്നാം ലോക യുദ്ധകാലത്ത് ജർമനിയുടെ ഹീറോ ആയിരുന്നു. നിരവധി പുസ്തകങ്ങൾക്കും സിനിമകൾക്കും ഇദ്ദേഹത്തിന്റെ ജീവിതം അവലംബമായിട്ടുണ്ട്.


</doc>
<doc id="306611" url="https://ml.wikipedia.org/wiki?curid=306611" title="സംസ്കാര പഠനം">
സംസ്കാര പഠനം

സമൂഹത്തെയും അതിൻറെ രാഷ്ട്രീയത്തേയും അപഗ്രഥനം ചെയ്യാൻ സംസ്കാരത്തെ പഠന വിധേയമാക്കുന്ന ഒരു പഠന മേഖലയാണ് സംസ്കാര പഠനം. 1960 കളിൽ ബ്രിട്ടനിൽ രൂപം കൊണ്ട ഈ പഠന ശാഖ സാഹിത്യ പഠനം, ചരിത്ര പഠനം മുതലായ മേഖലകളിൽ വില്പവകരമായ മാറ്റങ്ങൾ വരുത്തി.


</doc>
<doc id="306613" url="https://ml.wikipedia.org/wiki?curid=306613" title="സംസ്കാരവും സമൂഹവും (ഗ്രന്ഥം)">
സംസ്കാരവും സമൂഹവും (ഗ്രന്ഥം)

വിഖ്യാത ചിന്തകനും സാഹിത്യ-സാംസ്കാരിക വിമർശകനും നോവലിസ്റ്റുമായിരുന്ന റെയ്മണ്ട് വില്ല്യംസിന്റെ 1958 ൽ പുറത്തിറങ്ങിയ ഒരു കൃതിയാണ് സംസ്കാരവും സമൂഹവും.


</doc>
<doc id="306641" url="https://ml.wikipedia.org/wiki?curid=306641" title="ഷാഹിദ് പർവേശ്">
ഷാഹിദ് പർവേശ്

ഇറ്റാവ ഖരാനയിലെ ഏഴാംതലമുറയിൽപ്പെടുന്ന പ്രമുഖ സിത്താർ വാദകനാണ് ഉസ്താദ് ഷാഹിദ് പർവേശ് ഖാൻ. പിതാവായ അസീസ് ഖാനിൽ നിന്നാണ് അദ്ദേഹം സംഗീതത്തിന്റെ ആദ്യപാഠങ്ങൾ സ്വായത്തമാക്കിയത്. പ്രാഥമികമായി തബലയും വായ്പ്പാട്ടും ഹൃദിസ്ഥമാക്കിയ ഷഹീദ് ഖാൻ പിന്നീടാണ് സിത്താർ വായനയിലേയ്ക്കു തിരിഞ്ഞത്. 



</doc>
<doc id="306651" url="https://ml.wikipedia.org/wiki?curid=306651" title="കൊല്ലം നഗരസമൂഹം">
കൊല്ലം നഗരസമൂഹം

കേരളത്തിലെ ഏറ്റവും വലിയ ഏഴാമത്തെ നഗരസമൂഹമാണു കൊല്ലം നഗരസമൂഹം (Kollam Urban Agglomeration ) 2011ലെ കാനേഷുമാരി പ്രകാരം കൊല്ലം നഗരസമൂഹത്തിൽ കൊല്ലം നഗരസഭ, രണ്ടു മുൻസിപ്പൽ കോർപറേഷൻ, 22 ടൗൺ, രണ്ടു പഞ്ചായത്തുകളുടെ ഭാഗങ്ങൾ എന്നിവ അടങ്ങിയിരുക്കുന്നു. പരവൂർ, കരുനാഗപ്പള്ളി എന്നിവയാണു നഗരസഭകൾ. ഇതിൽ മൊത്തം 380,091 ജനങ്ങളുള്ളതിൽ 186,924 പേർ പുരുഷന്മാരും 193,167 സ്ത്രീകളുമാണ്. Million Plus UA/City എന്ന ഗണത്തിൽ വരുന്ന നഗരസമൂഹത്തിൽ 93.28 ശതമാനം സാക്ഷരതയും 


</doc>
<doc id="306660" url="https://ml.wikipedia.org/wiki?curid=306660" title="യൂണീറ്റ">
യൂണീറ്റ

പോർച്ചുഗീസ് കോളനി ഭരണത്തിൽ നിനും ആഫ്രിക്കൻ രാജൃമായ അംഗോളയെ മോചിപ്പിക്കാൻ രൂപം കൊണ്ട പോരാട്ട സംഘടനയാണ് "'യൂണീറ്റ". ദി നാഷണൽ യൂണിയൻ ഫോർ തെ ഇൻഡിപെൻഡൻസ് ഓഫ് അംഗോള () എന്നതാണ് ഇതിന്റെ പുർണ്ണരൂപം. 1966 മാർച്ച്‌ 13-നാണ് യൂണീറ്റ രൂപികരിച്ചത്. അംഗോള സ്വാതന്ത്ര സമരത്തിനെത്തുടർന്ന് രാജൃത്തെ പ്രധാന കഷിയായ M.P.L.A-യുമായി യൂണീറ്റക്ക് ഉണ്ടായായ അഭിപ്രായ വ്യത്യാസങ്ങൾ ഇരുപതാംനൂറ്റാണ്ട് കണ്ട ഏറ്റവും രക്തരൂഷിതമായ ആഭ്യന്തര യുദ്ധത്തിനിടയാക്കി. യു.എസ്.എ, ദക്ഷിണാഫ്രിക്ക എന്നീ രാജ്യങ്ങളുടെ സഹായം ലഭിച്ച യൂണീറ്റ ഏറ്റവും പ്രമുഖ ഗറില്ലാ സേനകളിലൊന്നായിരുന്നു. 2002 ഫെബ്രുവരിയിൽ നടന്ന ഏറ്റുമുട്ടലിൽ യൂണീറ്റയുടെ പ്രമുഖ നേതാവ് ജോനാസ് സാവിമ്പി കൊല്ലപ്പെട്ടു.


</doc>
<doc id="306661" url="https://ml.wikipedia.org/wiki?curid=306661" title="മുട്ടിയറ കലാപം, 1841">
മുട്ടിയറ കലാപം, 1841

മമ്പുറത്തിന് ഏതാനും കിലോമീറ്റർ അകലെ തിരൂരങ്ങാടിക്ക് തൊട്ടുള്ള മുട്ടിയറയിൽ 1841ൽ നടന്ന ഒരു ബ്രിട്ടീഷ് വിരുദ്ധ കലാപമാണ്‌ മുട്ടിയറ കലാപം. മുട്ടിയറ പള്ളിയിൽ അഭയം തേടിയ 11 മുസ്ലിങ്ങളെ ബ്രിട്ടീഷ് പട്ടാളം പള്ളിയിൽ കയറി വെടി വെച്ചു കൊന്നത് ഈ കലാപത്തിലാണ്. ഈ കലാപമാണ്‌ സയ്യിദ് അലവി തങ്ങൾക്ക് പ്രശസ്തമായ സൈഫുൽ ബത്താർ എന്ന കൊളോണിയൽ വിരുദ്ധ കൃതി എഴുതാൻ പ്രേരണയായത്.

ചില സാമൂഹ്യ ദ്രോഹികളെ ഉപയോഗിച്ച് ബ്രിട്ടീഷുകാർ ആസൂത്രിതമായി സൃഷ്‌ടിച്ച കലാപമായിരുന്നു മുട്ടിയറ കലാപം. ചില ചെറിയ പ്രശ്നങ്ങളെ തുടർന്ന് മുട്ടിയറയിലെത്തിയ ബ്രിട്ടീഷ് പട്ടാളം അവിടെയുണ്ടായിരുന്ന ജനങ്ങൾക്ക്‌ നേരെ മർദ്ദനമഴിച്ചു വിട്ടു. പ്രകോപിതരായ മുസ്‌ലിംകൾ പട്ടാളത്തിനെതിരെ കയ്യിൽ കിട്ടിയ ആയുധവുമായി രംഗത്തിറങ്ങി. പട്ടാളക്കാരിൽ ചിലർ മരിച്ചുവീണു. അതോടെ പള്ളിയിൽ വളഞ്ഞു ആക്രമിച്ച ബ്രിട്ടീഷ് പട്ടാളത്തിന്റെ വെടിവെപ്പിൽ പള്ളിയിൽ ഉണ്ടായിരുന്ന 11 പേർ രക്തസാക്ഷ്യം വരിച്ചു. നിരവധി പേർക്ക് പരിക്കേറ്റു. കൈതക്കകത്ത് കുഞ്ഞാലൻകുട്ടി സാഹിബും അദ്ദേഹത്തന്റെ സഹോദരൻമാരും പിതൃസഹോദരപുത്രൻമാരുമായിരുന്നു കൊല്ലപ്പെട്ടവർ. ഇവർ മുട്ടിയറ ശുഹദാക്കളെന്ന പേരിൽ അറിയപ്പെടുന്നു


</doc>
<doc id="306664" url="https://ml.wikipedia.org/wiki?curid=306664" title="സൈഫുൽ ബത്താർ">
സൈഫുൽ ബത്താർ

മമ്പുറം സയ്യിദ് അലവി തങ്ങൾ മലബാർ മുസ്ലിങ്ങളെ ബ്രിട്ടീഷ് ഭരണത്തിനെതിരെ സമരാഹ്വാനം ചെയ്തുകൊണ്ട് എഴുതിയ കൊളോണിയൽ വിരുദ്ധ കൃതിയാണ് സൈഫുൽ ബത്താർ. അറബി ഭാഷയിലെഴുതിയ ഈ കൃതിയുടെ മുഴുവൻ പേര് സൈഫുൽ ബത്താർ, അലാ മാൻ വലാ യുആലിൽ കുഫ്ഫാർ എന്നാണ്. ബ്രിട്ടീഷ് ഭരണത്തിനെതിരായ ഒരു ഫത്വ രൂപത്തിലാണ് കൃതി.
സയ്യിദ് അലവി തങ്ങളുടെ സ്വദേശമായ മമ്പുറത്തിനു അധികം അകലെയല്ലാതെ മുട്ടിയറയിൽ 1841ൽ നടന്ന ബ്രിട്ടീഷ് വിരുദ്ധ കലാപത്തിന്റെ പശ്ചാത്തലത്തിലാണ് ഈ കൃതി രചിക്കപെടുന്നത്. കലാപത്തിനിടെ പള്ളിയിൽ അഭയം തേടിയ 11 മുസ്ലിങ്ങളെ ബ്രിട്ടീഷ് പട്ടാളം പള്ളിയിൽ കയറി വെടി വെച്ചു കൊല്ലുകയുണ്ടായി. നേരത്തെ തന്നെ കടുത്ത ബ്രിട്ടീഷ് വിരുദ്ധനായിരുന്ന സയ്യിദ് അലവി തങ്ങളെ ഈ സംഭവം കൂടുതൽ രോഷാകുലനാക്കി. ഈ സംഭവത്തിന്റെ പശ്ചാത്തലത്തിലാണ് ബ്രിട്ടീഷ് ഭരണത്തെ രാഷ്ട്രീയമായും സാമ്പത്തികമായും സാംസ്കാരികമായും ബഹിഷ്കരിക്കണമെന്ന് ആഹ്വാനം ചെയ്തു അദ്ദേഹം സൈഫുൽ ബത്താർ രചിക്കുന്നത്‌

ഇസ്ലാമികമായ നിലപാടിൽ നിന്ന് കൊണ്ട് ബ്രിട്ടീഷ് സാമ്രാജ്യത്തെ എതിർക്കൽ എന്തെല്ലാം കാരണം കൊണ്ട് നിർബന്ധമാണ്‌ എന്നതാണ് ഈ കൃതിയുടെ ഉള്ളടക്കം.
സയ്യിദ് അലവി തങ്ങളുടെ ജീവിത കാലത്തും അതിനു ശേഷവും ബ്രിട്ടീഷ് ഭരണത്തിനെതിരായ സമരാഗ്നി ആളിക്കത്തിച്ച ഈ കൃതി ഇറങ്ങിയ ശേഷമാണ് 1843ലെ ചേറൂർ വിപ്ലവം നടന്നത്, 1921ലെ മലബാർ കലാപത്തിനും ന് പ്രേരണയായത്തിലും ചെറുതല്ലാത്ത കാരണമായിട്ടുണ്ട്.
മമ്പുറം തങ്ങന്മാർ, സമരം - പ്രത്യയശാസ്ത്രം. ഐ.പി.എച്ച് പബ്ലിക്കേഷൻ.
ഇസ്ലാമിക വിജ്ഞാന കോശം


</doc>
<doc id="306672" url="https://ml.wikipedia.org/wiki?curid=306672" title="നിയമസഭാമന്ദിരം">
നിയമസഭാമന്ദിരം

കേരളത്തിന്റെ നിയമസഭാ മന്ദിരം (Kerala State Legislative Assembly) സ്ഥിതിചെയുന്നത് തലസ്ഥാനമായ തിരുവനന്തപുരത്താണ്. ഇപ്പോഴത്തെ നിയമസഭാ മന്ദിരത്തിന്റെ ഉദ്ഘാടനം 1998 മെയ്‌ 22 ന് അന്നത്തെ രാഷ്ട്രപതി കെ. ആർ. നാരായണൻ അണ് നിർവഹിച്ചത്. 1998 ജൂൺ 30 നാണ് ഈ മന്ദിരത്തിൽ ആദ്യമായി സമ്മേളിച്ചത്. നിയമസഭാ മന്ദിരത്തിന്റെ പ്രധാന കവാടവും മന്ദിരത്തിനു മുകളിലുള്ള കുംഭഗോപുരവും കേരള വാസ്തുനിർമ്മാണ മാതൃകയിലാണ് നിർമിച്ചിരിക്കുന്നത്.16 മീറ്റർ ഉയരമുള്ള കവാടം ഗവർണറുടെ സന്ദർശനം പോലുള്ള ആചാരപരമായ അവസരങ്ങളിൽ മാത്രമെ തുറക്കുകയുള്ളു. നിയമസഭാ സമുച്ചയത്തിന്റെ ആകെ വിസ്തീർണ്ണം 61,760 ചതുരശ്രമീറ്ററാണ്. അഡ്മിനിസ്ട്രേറ്റീവ് ബ്ലോക്കിന് 19,180 ചതുരശ്രമീറ്ററും നിയമസഭാ മന്ദിരത്തിനു 42,583 ചതുരശ്രമീറ്ററും വിസ്തീർണ്ണമുണ്ട്. സ്പീക്കർ, ഡെപ്യൂട്ടി സ്പീക്കർ, നിയമസഭാ സെക്രട്ടറി എന്നിവർക്ക് താമസിക്കാനുള്ള കെട്ടിടിങ്ങളും സമുച്ചയത്തിന്റെ ഭാഗമാണ്. ഏട്ടു നിലകളുള്ള നിയമസഭാ മന്ദിരത്തിന്റെ മൂന്നു നിലകൾ തറനിരപ്പിനു താഴെയും അഞ്ച് നിലകൾ തറനിരപ്പിനു മുകളിലുമായിട്ടാണ്. 1340 ചതുരശ്രമീറ്റർ വിസ്തീർണ്ണമുള്ള നിയമസഭാ ഹാളിന് 29 മിറ്റർ ഉയരമുണ്ട് ഇപ്പോൾ 189 ഇരിപ്പിടങ്ങളാണ് സജ്ജീകരിച്ചിരിക്കുന്നത്. ചിഫ് ആർക്കിടെക്റ്റ് രാമ സ്വാമി അയ്യർ ആണ് മന്ദിരം രൂപകൽപന ചെയ്തത്. പുതിയ ഹൈക്കോടതി എറണാക്കുളത്തു സജ്ജമാകുന്നതു വരെ നിയമസഭാ മന്ദിരമായിരുന്നു സംസ്ഥാന പൊതുമരാമത്ത് വകുപ്പ് നിർമിച്ച ഏറ്റവും വലിയ കെട്ടിടം.


</doc>
<doc id="306673" url="https://ml.wikipedia.org/wiki?curid=306673" title="ഉദ്ദത്തുൽ ഉമറാഅ്">
ഉദ്ദത്തുൽ ഉമറാഅ്

ബ്രിട്ടീഷ് സാമ്രാജ്യത്തിനെതിരെ സമരത്തിന്‌ ആഹ്വാനം ചെയ്തു മമ്പുറം സയ്യിദ് ഫസൽ തങ്ങൾ രചിച്ച ഗ്രന്ഥമാണ് ഉദ്ദത്തുൽ ഉമറാഅ്. മുഴുവൻ പേര് ഉദ്ദത്തുൽ ഉമറാഅ് വൽ ഹുക്കാം ലിഇഹാനത്തിൽ കഫറത്തി വ അബദത്തിൽ അസ്‌നാം. സയ്യിദ് ഫസലിനെ 1852 ബ്രിട്ടീഷുകാർ നാടുകടത്തിയ ശേഷം അദ്ദേഹം ഓട്ടോമൻ സാമ്ര്യാജ്യത്തിന്റെ തലസ്ഥാനമായ ഇസ്താംബൂളിലെത്തി തുർക്കി ഖലീഫയുടെ കീഴിൽ ഉന്നത ഉദ്യോഗം സ്വീകരിച്ച സമയത്ത് ഈ കൃതി തുർക്കി ഭാഷയിലും പ്രസിദ്ധപ്പെടുത്തുകയുണ്ടായി.


</doc>
<doc id="306694" url="https://ml.wikipedia.org/wiki?curid=306694" title="ശാഹിദ് ബദർ ഫലാഹി">
ശാഹിദ് ബദർ ഫലാഹി

സ്റ്റുഡന്റ്‌സ് ഇസ്ലാമിക് മൂവ്മെന്റ് ഓഫ് ഇന്ത്യ നിരോധിക്കപ്പെടുന്ന സമയത്ത് ദേശീയ പ്രസിഡന്റ് ആയിരുന്ന വ്യക്തിയാണ് ഡോ. ശാഹിദ് ബദർ ഫലാഹി. യൂനാനി ഡോക്ടർ ആയ അദ്ദേഹം അഅസം ഗഡിൽ പ്രാക്ടീസ് ചെയ്യവേ രാജ്യദ്രോഹ കുറ്റം ചുമത്തപ്പെട്ടു അറസ്റ്റിലായി. 2001 ജനുവരിയിൽ മതസ്പർദ്ധ വളർത്തുന്ന പോസ്റ്റർ ഒട്ടിച്ചു എന്ന കേസും അദ്ദേഹത്തിനെതിരെ ഉണ്ടായി. നീണ്ട വിചാരണക്ക് ശേഷം 2015 മാർച്ച് 26ന് ന്യൂഡൽഹി പട്യാല ഹൗസിലെ മെട്രോപൊളിറ്റൻ കോടതി കുറ്റക്കാരനല്ലെന്നു തെളിഞ്ഞതിനെ തുടർന്ന് വെറുതെ വിട്ടു.


</doc>
<doc id="306698" url="https://ml.wikipedia.org/wiki?curid=306698" title="ഓൾഡ്‌ ഗ്ലോറി">
ഓൾഡ്‌ ഗ്ലോറി

ഓൾഡ്‌ ഗ്ലോറി അമേരിക്കൻ പതാകയുടെ വിളിപ്പേരണ് ഓൾഡ്‌ ഗ്ലോറി. താരകങ്ങളും രേഖകളും(stars and stripes) എന്നും അമേരിക്കൻ(United States of America) പതാക അറിയപ്പെടുന്നുണ്ട്. അമേരിക്കയുടെ ദേശിയപതാകയിലെ 50 നഷ്ത്രങ്ങൾ 50 സംസ്ഥാനങ്ങളെയും ചുവപ്പ്, വെളുപ്പ് നിറങ്ങലിലുള്ള 13 വരകൾ അമേരിക്കയിലുണ്ടായിരുന്ന 13 കോളനികളെയും സുചിപ്പിക്കുന്നു.

</doc>
<doc id="306702" url="https://ml.wikipedia.org/wiki?curid=306702" title="ഓൾഡ്‌ ഗ്ലോറി (വിവക്ഷകൾ)">
ഓൾഡ്‌ ഗ്ലോറി (വിവക്ഷകൾ)

ഓൾഡ്‌ ഗ്ലോറി എന്ന പേരുകൊണ്ടു് താഴെ പറയുന്ന ഏതു വ്യക്തിയേയും വിവക്ഷിക്കാം.

</doc>
<doc id="306704" url="https://ml.wikipedia.org/wiki?curid=306704" title="ഒയാസിസ്‌ ഓഫ് ദ സീസ്">
ഒയാസിസ്‌ ഓഫ് ദ സീസ്

ലോകത്തിൽ ഇന്നുവരെ നിർമിച്ചിട്ടുള്ളതിൽവച്ച് ഏറ്റവും വലിയ യാത്രാക്കപ്പൽ ആണ് ഒയാസിസ്‌ ഓഫ് ദ സീസ്. 63000 പേർക്ക് യാത്ര ചെയ്യാം. ഇന്ത്യയിൽ റോയൽ കരിബിയിൻ കരിമ്പൻ ഇന്റർനാഷ്ണൽ എന്ന കപ്പൽ കമ്പനിയാണ് ഇതിന്റ ഉടമസ്ഥർ. രണ്ടേകാൽ ലക്ഷം ടൺ കെവുഭാരമുള്ള കപ്പലീന് അതിശക്തങ്ങളായ 6 എഞ്ചിനുകളനുള്ളത് മൊത്തം 1,36,000 കുതിരശക്തിയാണ്ശേഷി. മണിക്കൂരിൽ 42 കിലോമീറ്റർ വേഗത്തിൽ സഞ്ചരിക്കുന്നഈ കപ്പലിൽ 2165 ജോലിക്കാരുണ്ട്. 2007 ൽ കീലിട്ട ഈ കപ്പലിന്റ നിർമ്മാണം 15 ഏപ്രിൽ 2009 ൽ പുർത്തിയായി. 18 നിലകളള്ള കപ്പലിൽ 2700 മുറികളും പാർക്ക്‌,തിയേറ്ററുകൾ, ഷോപ്പിംഗ്‌ സെന്റർ, സ്റ്റേഡിയം, നീന്തൽക്കുളം, റസ്റ്റോറന്റുകൾ, തുടങ്ങി ആധുനിക സൗകരൃങ്ങളെല്ലാമുണ്ട്.1200 അടി നിളവും 220 അടി വീതിയും ജലനിരപ്പിനു മുകളിൽ 240 അടി ഉയരമുള്ള കപ്പലിന്റ നിർമ്മാണച്ചെലവ് 6,500 കോടിയാണ്.


</doc>
<doc id="306707" url="https://ml.wikipedia.org/wiki?curid=306707" title="തലശ്ശേരി കലാപം">
തലശ്ശേരി കലാപം

കണ്ണൂർ ജില്ലയിലെ തലശ്ശേരിയിൽ 1971 ഡിസംബർ 28 മുതൽ ഒരാഴ്ചക്കാലം നടന്ന വർഗീയസ്വഭാവമുള്ള ‌ഏകപക്ഷീയമായ കലാപത്തെയാണ് തലശ്ശേരി കലാപം എന്നറിയപ്പെടുന്നത്. മുസ്ലിം ന്യൂനപക്ഷവിഭാഗത്തിൽ പെട്ടവരാണ് കലാപത്തിനിരയായത്. തലശ്ശേരിയിലുണ്ടായ വർഗീയലഹളയെക്കുറിച്ച് അന്വേഷിച്ച ജസ്റ്റിസ് ജോസഫ് വിതയത്തിൽ കമ്മീഷൻ കലാപത്തെക്കുറിച്ച് ഇങ്ങനെയാണ് പറഞ്ഞത്.

ഇത് സംബന്ധിച്ച് പ്രമുഖ പത്രപ്രവർത്തകനായിരുന്ന എ. പി. ഉദയഭാനു ഇങ്ങിനെയാണ് എഴുതിയത്. "കേരളത്തെ മുഴുവൻ ചാമ്പലാക്കാൻ കഴിയുമായിരുന്ന അഗ്നിയാണ് തലശ്ശേരിയിൽ കത്തിക്കൊണ്ടിരുന്നത്. എന്നാൽ അത് മറ്റെങ്ങും പടരാതെ അവിടെത്തന്നെ കെട്ടടങ്ങിയെങ്കിൽ അതിന് കേരളം കടപ്പെട്ടിരിക്കുന്നത് സയ്യിദ് അബ്ദുറഹിമാൻ ബാഫഖിതങ്ങളോട് മാത്രമാണ്."

ആർ.എസ്.എസ്. ഉൾപ്പെടെയുള്ള സംഘടനകളിൽ പെട്ടവർ അക്രമങ്ങളിൽ പങ്കാളികളായിട്ടുണ്ട്‌ എന്ന്‌ തലശ്ശേരി കലാപത്തെ കുറിച്ചന്വേഷിച്ച ജസ്റ്റിസ് വിതയത്തിൽ കമ്മീഷന്റെ റിപ്പോർട് ചൂണ്ടിക്കാട്ടുന്നുണ്ട്. ലീഗ്‌ വിരുദ്ധ പ്രചരണം മുസ്ലീം വിദ്വേഷം ജനിപ്പിച്ചു എന്ന്‌ കമ്മീഷൻ പറയുന്നുണ്ട്‌. ജനസംഘം പാർട്ടിയിലെ പല ഉന്നത നേതാക്കളും, അണികളും കലാപത്തിൽ പങ്കെടുത്തതായി വിതയത്തിൽ കമ്മീഷൻ പറയുന്നു. ആർ.എസ്.എസ്. സ്വാധീനപ്രദേശങ്ങളിൽ രേഖപ്പെടുത്തപ്പെട്ട നാശനഷ്ടങ്ങളുടെ അടിസ്ഥാനത്തിലാണ് ഇങ്ങനെ ഒരു ആരോപണം ഉന്നയിക്കപ്പെട്ടത്. കലാപവുമായി ബന്ധപ്പെട്ട്‌ 569 കേസുകളാണ്‌ അന്ന്‌ ചാർജ് ചെയ്യപ്പെട്ടത്‌. തലശ്ശേരി 334, ചൊക്ലി 47, കൂത്തുപറമ്പ്‌ 51, പാനൂർ 62, എടക്കാട്‌ 12, കണ്ണൂർ 1, മട്ടന്നൂർ 3, ധർമ്മടം 59. എന്നിങ്ങനെയായിരുന്നു അത്. ആർ.എസ്.എസ്. സ്വാധീനകേന്ദ്രങ്ങളിലും കലാപം നടന്നിരുന്നെന്ന് ആർ. എസ്. എസ്സും സമ്മതിക്കുന്നുണ്ട്.

തലശ്ശേരി കലാപത്തെക്കുറിച്ച് 1973ൽ കേരള നിയമസഭയിൽ നടന്ന ചർച്ചയിൽ കലാപത്തിൽ ആർ.എസ്.എസ്. പ്രവർത്തകർക്കുള്ള പങ്കിനെക്കുറിച്ച് ബേബി ജോണും, ടി എ മജീദും, ഭരണ കമ്യൂണിസ്റ്റ്‌ പാർട്ടിയുടെ പങ്കിനെക്കുറിച്ച് എം. വി. രാഘവൻ, പിണറായി വിജയൻ, ജോൺ മാഞ്ഞൂരാൻ എന്നിവരും വിശദീകരിച്ചു പറഞ്ഞിട്ടുണ്ട്.

കലാപത്തിന്റെ കാരണങ്ങളെ കുറിച്ച് അന്വേഷിക്കാൻ സർക്കാർ നിയോഗിച്ച അന്വേഷണ കമ്മീഷനായിരുന്നു ജസ്റ്റിസ് ജോസഫ് വിതയത്തിൽ കമ്മീഷൻ. 

ജസ്റ്റിസ്‌ വിതയത്തിൽ കമ്മീഷന്‌ മുമ്പിൽ സിപിഐ ജില്ലാ സെക്രട്ടറി ശ്രീധരൻ നൽകിയ സത്യവാങ്മൂലമുണ്ട്‌. അതിൽ പറയുന്നത്‌ തലശ്ശേരി കലാപം സൃഷ്ടിച്ചതും വ്യാപിപ്പിച്ചതും ആർഎസ്എസ് തന്നെയാണെന്നാണ്‌.തലശ്ശേരിയിൽ തിരുവങ്ങാട്‌ അന്ന്‌ ആർഎസ്‌എസിന്‌ ശാഖയുണ്ടായിരുന്നത്‌. തിരുവങ്ങാട്‌ താമസിച്ചിരുന്ന ജനസംഘം നേതാവ്‌ അഡ്വ. കെ.കെ. പൊതുവാൾ നിരവധി ആർ എസ് എസുകാർക്ക് താമസസൗകര്യമൊരുക്കിയത്‌ വിതയത്തിൽ കമ്മീഷൻ എടുത്തു പറഞ്ഞിട്ടുണ്ട്‌. 

ശ്രദ്ധേയമായ പല നിരീക്ഷണങ്ങളും കണ്ടെത്തലുകളും കമ്മീഷൻ നടത്തുകയുണ്ടായി. 


</doc>
<doc id="306715" url="https://ml.wikipedia.org/wiki?curid=306715" title="പാലത്തറ, കൊല്ലം ജില്ല">
പാലത്തറ, കൊല്ലം ജില്ല

കൊല്ലം ജില്ലയുടെ പടിഞ്ഞാറു ഭാഗത്തായി സ്ഥിതിചെയ്യുന്ന ഒരു പ്രദേശമാണ് പാലത്തറ (English:Palathara). കൊല്ലം നഗരത്തിൽ നിന്നും 7 കി.മീ. അകലെ വടക്കുകിഴക്ക് ദിശയിലാണ് ഈ പ്രദേശം.സ്ഥലത്തിൻറെ നിർദ്ദേശാംഗങ്ങൾ 8°53'4" N ഉം 76°38'52"S ഉം ആണ്‌..
കൊല്ലം കോർപ്പറേഷനു കീഴിലുള്ള 55 വാർഡുകളിൽ 32-ആമത്തെ വാർഡാണു പാലത്തറ.. കൊല്ലം കോർപ്പറേഷൻറെ 6 മേഖലകളിലൊന്നായ വടക്കേവിള വില്ലേജിനു കീഴീലുള്ള വാർഡാണിത്.പാലത്തറയ്ക്കു ചുറ്റുമുള്ള മറ്റു പ്രദേശങ്ങളാണ് അയത്തിൽ, വടക്കേവിള, മേവറം, തട്ടാമല, തഴുത്തല, മുഖത്തല, തൃക്കോവിൽവട്ടം എന്നിവ.ഏറ്റവും അടുത്തുള്ള പ്രധാന നഗരങ്ങളാണ് കൊല്ലം, കൊട്ടിയം, പരവൂർ തുടങ്ങിയവ.

ചരിത്ര പ്രാധാന്യമുള്ള ഒരു പ്രദേശമാണ് പാലത്തറ.വളരെയേറെ വർഷങ്ങൾക്കുമുമ്പ് ഈ പ്രദേശത്തു ധാരാളം പാലവൃക്ഷങ്ങളുണ്ടായിരുന്നു. ഈ പാലമരങ്ങളുടെ തറയിൽ യാത്രക്കാർ വിശ്രമിക്കുമായിരുന്നു.അങ്ങനെയാവാം ഈ പ്രദേശത്തിനു പാലത്തറ എന്ന പേരുലഭിച്ചത്.
അങ്ങനെ ഒരു വൃക്ഷത്തിൻറെ പേരിൽ അറിയപ്പെടുന്ന ഒരു പ്രദേശമാണിത്.
പാലമരത്തറയിൽ വിഗ്രഹങ്ങൾ പ്രതിഷ്ഠിച്ച ക്ഷേത്രങ്ങളും ഇവിടെ ധാരാളമുണ്ടായിരുന്നു.അത്തരത്തിലുള്ള ഒരു ക്ഷേത്രമാണ് പാലത്തറ ദുർഗ്ഗാ ദേവി ക്ഷേത്രം.

കൊല്ലം കോർപ്പറേഷൻറെ അധികാര പരിധിയിലുള്ള പ്രദേശമാണിത്.ഭരണസൗകര്യങ്ങൾക്കായി കോർപ്പറേഷനെ 6 മേഖലകളായി(zones) തിരിച്ചിട്ടുണ്ട്.അവയാണ്
ഇതിൽ വടക്കേവിള വില്ലേജിനു കീഴിൽ വരുന്ന വാർഡാണ് പാലത്തറ (വാർഡ് നമ്പർ-32).മറ്റു വാർഡുകൾ താഴെ,
പാലത്തറ വാർഡിൻറെ ഇപ്പോഴത്തെ കൗൺസിലർ എസ്.ആർ.ബിന്ദു ( ഇന്ത്യൻ നാഷണൽ കോൺഗ്രസ് ) ആണ്.(2015 നവംബർ മുതൽ തുടരുന്നു)

കശുവണ്ടി, കൈത്തറി തുടങ്ങിയ പരമ്പരാഗത തൊഴിലുകൾ ഉപജീവനമാക്കിയവർ ധാരാളമുള്ള പ്രദേശമാണ് പാലത്തറ.വിദ്യാഭ്യാസപരമായും സാംസ്കാരികമായും ഉയർന്ന നിലവാരം പുലർത്തുന്ന ജനതയാണ് ഇവിടെ വസിക്കുന്നത്. 2011ലെ സെൻസസ് അനുസരിച്ച് ഇവിടുത്തെ ജനസംഖ്യ 7945 ആണ്.ആകെ വീടുകളുടെ എണ്ണം 1896 ആണ്.ഉയർന്ന സാക്ഷരത (94.09%)യുള്ള പ്രദേശമാണ്.സ്ത്രീ-പുരുഷ അനുപാതം 1068 അണ്..കേരളീയ വസ്ത്രധാരണ-ഭക്ഷണ ജീവിത രീതികളാണ് ഇവിടുത്തെ ജനങ്ങളുടേത്.

ഇവിടുത്തെ ജനങ്ങളുടെ ആയുർദൈർഘ്യം വളരെ ഉയർന്നതാണ്.അതിനുള്ള പ്രധാന കാരണം കാരണം ഈ പ്രദേശത്തു ധാരാളമുള്ള ആശുപത്രികളാണ്. .

ഇവിടുത്തെ പ്രധാനപ്പെട്ട ഒരു സർക്കാർ ആശുപത്രിയാണ് കൊല്ലം കോർപ്പറേഷൻ സാമൂഹിക ആരോഗ്യകേന്ദ്രം (Kollam Corporation Community Health Centre).ഇവിടുത്തെ ലബോറട്ടറിക്ക് 2011ൽ, അത്യാവശ്യമുള്ള എല്ലാ നിലവാരവുമുള്ള ലബോറട്ടറിക്കുള്ള ഔദ്യോഗിക അംഗീകാരം ലഭിച്ചിട്ടുണ്ട്..

സ്ഥാപിതം-2000.
കോർപ്പറേറ്റീവ് മേഖലയിലുള്ള ആശുപത്രിയാണിത്.
ആധുനിക ചികിത്സാ ഉപകരണങ്ങളുള്ള ഈ മൾട്ടിസ്പെഷ്യാലിറ്റി ഹോസ്പിറ്റൽ വളരെ പ്രസിദ്ധിയാർജിച്ചതാണ്.2011ൽ ബി.എസ്.സി.നേഴ്സിംഗ് കോഴ്സ് ആരംഭിച്ചു.

‍
സ്ഥാപിതം-2008.
പാലത്തറയ്ക്കു തൊട്ടടുത്തായി സ്ഥിതിചെയ്യുന്ന ആശുപത്രിയാണ് ഇത്.ഈ മെഡിക്കൽ കോളേജ് കേരളാ യൂണിവേഴ്സിറ്റിയോട് അഫിലിയേറ്റു ചെയ്തിട്ടുള്ളതാണ്.

സ്ഥാപിതം-2008.
പാലത്തറയ്ക്കു സമീപമുള്ള ഒരു പ്രധാന ആശുപത്രിയാണ് ഇത്.മികച്ച ചികിത്സാ സൗകര്യങ്ങളാണ്
ഇവിടുള്ളത്.

ഹിന്ദു, മുസ്ലിം, ക്രിസ്തുമതം എന്നീ മതങ്ങളുള്ള പ്രദേശമാണ് പാലത്തറ.ഇവിടെ ധാരാളം ക്ഷേത്രങ്ങളുണ്ട്.ഏറ്റവും പ്രധാനപ്പെട്ട പാലത്തറ ദുർഗ്ഗാ ദേവി ക്ഷേത്രം കൊല്ലം ബൈപാസ് റോഡിനോടു ചേർന്ന് സ്ഥിതിചെയ്യുന്നു.ഈ ക്ഷേത്രത്തിലെ ഉത്സവം ജാതിമത ഭേദമന്യേ എല്ലാവരും ആഘോഷിക്കുന്നു.ക്ഷേത്രത്തിനോടു ചേർന്നു തന്നെ പാലത്തറ ശാദുലി തയ്ക്കാവ് (Shaduli Masjid) സ്ഥിതിചെയ്യുന്നു.ഈ പ്രദേശത്തിൻറെ മതസൗഹാർദ്ദമാണ് ഇത് സൂചിപ്പിക്കുന്നത്.അടുത്തുള്ള മറ്റു ക്ഷേത്രങ്ങൾ വള്ളുവൻതറ മഹാവിഷ്ണു ക്ഷേത്രം,വലിയ കൂനമ്പായിക്കുളം ക്ഷേത്രം, പെരുംകുളം മഹാദേവ ക്ഷേത്രം എന്നിവ.

സ്ഥലത്തെ പ്രധാന വായനശാലയാണ് അക്ഷര വായനശാല.പാലത്തറ ദുർഗ്ഗാ ദേവി ക്ഷേത്രത്തിനു എതിർ വശത്തായി സ്ഥിതിചെയ്യുന്നു.ഈ വായനശാലയുടെ രജിസ്റ്റർ നമ്പർ- 02/KLM/6274 ആണ്. 

മേവറം മുതൽ ആൽത്തറമൂട് വരെ 13 കി.മീ. ദൈർഘ്യമുള്ള കൊല്ലം ബൈപാസ് കടന്നുപോകുന്നുണ്ട്.




</doc>
<doc id="306723" url="https://ml.wikipedia.org/wiki?curid=306723" title="കൊല്ലത്തിന്റെ സമ്പദ്‌ഘടന">
കൊല്ലത്തിന്റെ സമ്പദ്‌ഘടന

കൊല്ലത്തിന്റെ സാമ്പത്തികഘടന പ്രധാനമായും കൃഷിയെ ആശ്രയിച്ചിരിക്കുന്നു. കശുവണ്ടി വ്യവസായം, മത്സ്യബന്ധനം എന്നിവയ്ക്കും സാമ്പത്തിക അടിത്തറയെ ക്രമപ്പെടുത്തുന്നതിൽ കാര്യമായ പ്രാധാന്യമുണ്ട്. 

ജില്ലയിൽ പൊതുമേഖലാ, സ്വകാര്യമേഖലാ സ്ഥാപ്നനങ്ങളിൽ 102 789 പേർ തൊഴിലെടുക്കുന്നു. ചെറുകിട വ്യവസായ യൂണിറ്റുകളിലായി 106 755 തൊഴിലാളികൾ പണിയെടുക്കുന്നു. തീപ്പെട്ടി, കരകൌശലം, റബ്ബർ, പ്ലാസ്റ്റിക്ക്, തുകൽ, റെക്സിൻ, സോപ്പ്, ഭക്ഷ്യോൽപ്പാദനം, എഞ്ചിനീയറിങ്ങ് എന്നീ മേഖലകളീലായി 399 545 പേർ തൊഴിലെടുക്കുന്നു. കശുവണ്ടി മേഖലയിൽ 2.5 ലക്ഷം തൊഴിലാളികൾ ഉണ്ട്. ഇന്ത്യയിലെ കശുവണ്ടി കയറ്റുമതിയുടെ 75%ൽ അധികം കൊല്ലം ജില്ലയിൽ നിന്നാണ്. അതുകൊണ്ട് കൊല്ലത്തെ 'Cashew Capital of the India' എന്നു വിശേഷിപ്പിക്കാറൂണ്ട്.

മ‍ത്സ്യ മേഖലയിൽ ഏതാണ്ട് ഒരു ലക്ഷത്തോളം പേർ ഉപജീവനം നടത്തുന്നു. ലോഹമണൽ കൊണ്ട് സമ്പന്നമായ ചവറ തീരദേശത്ത് ഇന്ത്യൻ റെയർഎർത്ത്സ്, കേരള മിനറൽസ് & മെറ്റൽസ് മുതലായ വൻകിട വ്യവസായശാലകൾ സ്ഥിതിചെയ്യുന്നു. മുണ്ടയ്ക്കൽ ഇൻഡസ്ട്രിയൽ എസ്റ്റേറ്റ്, ഉമയനല്ലൂർ സിഡ്‌കോ ഇൻഡസ്ട്രിയൽ എസ്റ്റേറ്റ് എന്നിവ കൊല്ലത്തെ വ്യാവസായിക എസ്റ്റേറ്റുകളാണ്. ലോകത്ത് ഏറ്റവുമധികം പെൻസിൽ സ്ലേറ്റ് നിർമ്മിക്കുന്നത് കൊല്ലത്താണ്. തിരുവനന്തപുരം ടെക്നോപാർക്കിന്റെ ഒരു ഉപകേന്ദ്രം കുണ്ടറയിൽ സ്ഥിതി ചെയ്യുന്നു. നീണ്ടകര, കാവനാട്, ശക്തികുളങ്ങര, മരുത്തടി എന്നീ പ്രദേശങ്ങളിൽ കയറ്റുമതിയ്ക്കായി മത്സ്യവും ജലജീവികളുടെയും സംസ്കരണം വ്യാവസായികാടിസ്ഥാനത്തിൽ നടത്തുന്നുണ്ട്. നത്തയ്ക്കാ ഇവയിൽ പ്രധാനമാണ്. അഷ്ടമുടിയിൽ ഇവയുടെ കൃഷി നടക്കുന്നുണ്ട്. കൊല്ലം തുറമുഖം ഇന്ത്യയിലെ പ്രധാന തുറമുഖമായി മാറുമെന്ന് പ്രതീക്ഷിക്കപ്പെടുന്നു. 



</doc>
<doc id="306728" url="https://ml.wikipedia.org/wiki?curid=306728" title="ക്രൗതർ മസോണിക് ഹാൾ">
ക്രൗതർ മസോണിക് ഹാൾ

കൊല്ലത്തെ മസോണിക് ലോഡ്ജുകളിൽ പ്രധാനപ്പെട്ട ഒന്നാണു ക്രൗതർ മസോണിക് ഹാൾ അഥവാ ഫ്രീമേസൺസ് ഹാൾ. കൊച്ചുപിലാംമൂട്ടിൽ ഉള്ള ഈ കെട്ടിടം 1806 മുതൽ തന്നെ മസോണിക് മീറ്റിങ്ങുകൾക്ക് ഉപയോഗിക്കുന്നു. ഗ്രാൻഡ് ലോഡ്ജ് ഓഫ് ഇന്ത്യയുടെ ഭാഗമായ ഇത് തിരുവിതാംകൂറിലെ ഫ്രീമേസണറി പ്രവർത്തനങ്ങളുടെ ഒരു സ്മാരകമാണ്. 2009ൽ ഇ കെട്ടിടം കോടതി നിർമ്മിക്കുന്നതിനായി പൊളിച്ചു മാറ്റാൻ തീരുമാനിച്ചെങ്കിലും പ്രദേശവാസികളുടെ എതിർപ്പിനെ തുടർന്ന് തീരുമാനം പിൻവലിക്കുകയായിരുന്നു. 


</doc>
<doc id="306729" url="https://ml.wikipedia.org/wiki?curid=306729" title="പാലത്തറ">
പാലത്തറ



</doc>
<doc id="306731" url="https://ml.wikipedia.org/wiki?curid=306731" title="വടകര കുള്ളൻ">
വടകര കുള്ളൻ

കോഴിക്കോട് ജില്ലയിലെ വടകര പ്രദേശത്തുകാണുന്ന നാടൻ പശുവിനെയാണ് വടകര കുള്ളൻ എന്നു വിളിയ്ക്കുന്നത്. പ്രദേശത്തെ വീടുകളിൽ സാധാരണയായിരുന്ന ഈ ഇനം ഇന്ന് എണ്ണത്തിൽ കുറവാണ് .കറുപ്പ്,തവിട്ട്, വെള്ള നിറങ്ങളിൽ കാണപ്പെടുന്നു.
3 ലിറ്റർ മുതൽ 4 ലിറ്റർ വരെ പാൽ ചുരത്തുന്ന ഇവയ്ക്ക് കാസർകോട് കുള്ളനേക്കാൾ അലപം ഉയരക്കൂടുതലുണ്ട്. 105 സെ.മീറ്റർ മുതൽ 110 സെ.മീ വരെ ഉയരം വയ്ക്കാറുണ്ട്.


</doc>
<doc id="306734" url="https://ml.wikipedia.org/wiki?curid=306734" title="പെരിനാട് കലാപം">
പെരിനാട് കലാപം

1915ൽ കൊല്ലം ജില്ലയിലെ പെരിനാടിൽ സവർണ്ണർക്കെതിരെ നടന്ന കലാപമാണു പെരിനാട് കലാപം. കല്ലുമാല സമരത്തിന്റെ ആരംഭം എന്ന നിലയിലാണു പെരിനാട് കലാപത്തെ കാണുന്നത്.

അയിത്തജാതിയിൽപ്പെട്ട സ്ത്രീകൾക്ക് മാറുമറയ്ക്കാൻ അനുവാദമുണ്ടായിരുന്നില്ല. മേൽവസ്ത്രത്തിനു പകരം അപരിഷ്കൃതമായ 'കല്ലയും മാലയും' ആയിരുന്നു അവർ ധരിക്കേണ്ടിയിരുന്നത്. ഇതിൽ പ്രതിഷേധിക്കാനും, കല്ലയും മാലയും ഉപേക്ഷിച്ചു മാന്യമായി മേൽവസ്ത്രം ധരിക്കാനുള്ള സ്വാതന്ത്ര്യത്തിനുമായി 1915 ഒക്ടോബർ 24 ന് ഞായറാഴ്ച ദിവസം, പെരിനാട് ചൊമക്കാട്ട് ചെറുമുക്ക് എന്ന സ്ഥലത്ത് സമ്മേളനം നടന്നു. ആയിരക്കണക്കിന് പുലയസ്ത്രീകളും പുരുഷന്മാരും യോഗത്തിനെത്തിയിരുന്നു. ഗോപാലദാസനായിരുന്നു യോഗാധ്യക്ഷൻ. സമ്മേളനത്തിടയിൽ നേതാക്കരിലൊരാളെ സവർണ്ണർ ഇരുമ്പുപാര കൊണ്ട് ഓങ്ങിയടിക്കുകയും, ഇയാളെ കൂടി നിന്നിരുന്ന പുലയർ നേരിട്ടതു സംഘർഷത്തിനും കലാപത്തിനും വഴിതെളിച്ചു. അക്രമം ഭയന്ന് അയിത്തജാതിക്കാർ നാടുംവീടും വിട്ട് കൂട്ടത്തോടെ പലായനം ചെയ്തു. കൊല്ലവർഷം 1090-ൽ ആരംഭിച്ച സമരങ്ങളിലൊന്നായതിനാൽ ഇതിനേയും 'തൊണ്ണൂറാംമാണ്ടു ലഹള'കളുടെ കൂട്ടത്തിൽ പെടുത്താറൂണ്ട്. തുടർന്ന് കലാപം സമാധാനപരമായി അവസാനിപ്പിക്കാൻ 1915 ഡിസംബർ 19-ന് കൊല്ലം പീരങ്കി മൈതാനിയിൽ അയ്യൻകാളി വീണ്ടും ഒരു സമ്മേളനം സംഘടിപ്പിക്കുകയും, സമ്മേളനത്തിൽവച്ച് ആയിരക്കണക്കിനു സ്ത്രീകൾ അവർ അണിഞ്ഞിരുന്ന പ്രാകൃതമായ 'കല്ലയും മാലയും' പൊട്ടിച്ചുകളയുകയും മേൽവസ്ത്രം ധരിക്കുന്നതിനുള്ള സ്വാതന്ത്ര്യപ്രഖ്യാപനം നടത്തുകയുംചെയ്തു. ഇതു കല്ലുമാല സമരം എന്നു അറിയപ്പെടുന്നു. 


</doc>
<doc id="306737" url="https://ml.wikipedia.org/wiki?curid=306737" title="ടോക്യോ റോസ്‌">
ടോക്യോ റോസ്‌

ടോക്യോ റോസ്‌ 

തോക്കുമായ് വന്നവരെ തോൽപിച്ചു വിട്ടവൾക്ക് ലോകം നൽകിയ പേരണ് ടോക്യോ റോസ്‌.ഒരു ചരിത്രധൃായതിനു വഴിയൊരുക്കിയ പെൺകുട്ടിയാണ് ഐവ.മുഴുവൻ പേര് ഐവ ഇക്കുക്കോ ടോഗുറി ഡി ആക്വിനോ. ജപ്പാൻകാരായ മാതാപിതാക്കളുടെ മകളായ 
ഐവ അമേരിക്കയിൽ നിന്നും ഒഴിവുകാലത്ത് ജന്മനാട്ടിൽ എത്തിയതായിരുന്നു. അപ്പോഴാണ്‌ ലോകം ഞെട്ടിച്ച വാർത്ത‍ കേട്ടത് രണ്ടാം ലോകമഹായുദ്ധം ആരംഭിച്ചിരിക്കുന്നു. ജപ്പാനു ചുറ്റും പസഫിക് സമുദ്രത്തിൽ അമേരിക്കൻ സൈനികർ നങ്കുരമിട്ടിരിക്കുന്നു. ജപ്പാൻ സൈനത്തിൻറെയും ഭരണത്തിൻറെയും ബുദ്ധികേന്ദ്രങ്ങൾ ഉണർന്നു പ്രവർത്തിച്ചു.തത്കാലികമായിട്ടെങ്കിലും അക്രമണം തടയണം. അംഗബലുവും ആയുധബലവും കൊണ്ട് അക്രമണത്തെ അതിജിവിക്കനായി പുതിയ വഴികൾ തേടി.
ജപ്പാൻറെ സൈനികബുധികേന്ദ്രം ഉചിതമായ തിരുമാനമെടുത്തു സംഗിതവും സംഭാഷണവും ഇടകലർത്തി 
ഒരു റേഡിയോ പ്രക്ഷേപണം. അതീവവാശ്യമായ ശബ്ദത്തിൽ ആരിലും ഗൃഹാതുരത്വം ഉണർത്തുന്ന സംഭാഷണശകലങ്ങൾ
പ്രക്ഷേപണം ചെയ്യുക.അതു കേക്കുന്ന അമേരിക്കൻ സൈനൃത്തിനു തിരികെ വിടുകളിലെക്ക് മടിങ്ങിപോകാൻ ആഗ്രഹം
ഉണ്ടാകുന്ന തരത്തിൽ വശൃമായിരിക്കണം.ആ ദൌത്യവുമായി ഐവ അവതരിച്ചു. അവളുടെ ശബ്ദം പസഫിക് സമുദ്രത്തിൽ തമ്പടിച്ചുകിടന്ന അമേരിക്കൻ പട്ടാളക്കാരുടെ കാതുകളിൽ എത്തി. തിരികെവിടുകളിലെക്ക് പോകാനും ഭാരൃമാരെ കാണനും കുടുംബത്തോടോപ്പം ജിവിക്കാനും അമേരിക്കൻ സൈനികാർ ആഗ്രഹിച്ചു തുടങ്ങി. ഒടുവിൽ അമേരിക്കൻ നാവികപട മുഴുവൻ മടക്കിവിളിക്കാൻ അമേരിക്ക നിർബന്ധിതമായി.അങ്ങനെ ആസന്യമായ യുധ്ദത്തിനു വിരാമമായി. ലോകത്തിലെ ആദ്യത്തെ പ്രചാരണപ്രക്ഷേപണമായിരുന്നു(Propaganda Broadcast) അത്‌. ജപ്പാനെ രക്ഷിച്ച ആ പനിനീർപ്പുവിന് രാജൃം പുതിയ പേരു നല്കി ടോക്യോ റോസ്‌.
വാക്കെരിയുമ്പോൾ,ഡോ. ജി. എസ്. പ്രദീപ്


</doc>
<doc id="306738" url="https://ml.wikipedia.org/wiki?curid=306738" title="താനൂർ ബോംബ്‌ സ്ഫോടനം">
താനൂർ ബോംബ്‌ സ്ഫോടനം

1993 സെപ്റ്റംബർ 6ന് മലപ്പുറം ജില്ലയിലെ താനൂരിൽ ശ്രീകൃഷ്ണ ജയന്തി ഘോഷയാത്രക്ക്‌ നേരെ ബോംബെറിഞ്ഞു കലാപം സൃഷ്ടിക്കുക എന്ന ഉദ്ദേശത്തോടെ ബോംബ്‌ നിർമ്മിക്കവേ ആർ.എസ്.എസ്സുകാർ ബോംബ്‌ പൊട്ടി മരിച്ച സംഭവമാണ് താനൂർ ബോംബ്‌ സ്ഫോടനം എന്നറിയപ്പെടുന്നത്. പ്രസ്തുത സംഭവത്തിലെ ഗൂഡാലോചന വെളിപ്പെട്ടപ്പോൾ അന്നത്തെ മലപ്പുറം എസ്.പി ആയിരുന്ന ഉമ്മൻ കോശി " "മലപ്പുറം ജില്ലയെ ദൈവം രക്ഷിച്ചു, അല്ലെങ്കിൽ മലപ്പുറം ജില്ല വർഗീയ കലാപത്തിൽ കത്തിയെരിയുമായിരുന്നു" " എന്ന് പ്രസ്താവിച്ചത് വൻ വാർത്താ പ്രാധാന്യം നേടിയിരുന്നു.

1993 സെപ്റ്റംബർ 6ന് 3 മണിയോടെയാണ് താനൂരിലെ താനാളൂർ പഞ്ചായത്തിലെ മൂലക്കൽ അങ്ങാടിക്ക് സമീപത്തെ കെ. പുറത്തെ ആർ.എസ്.എസ് പ്രവർത്തകനായ പറമ്പാട്ട് സുകുവിന്റെ ഇരുനില വീട്ടിൽ സ്ഫോടനം നടന്നത്. സംഭവത്തിൽ ഒരാൾ മരിക്കുകയും രണ്ടു പേർക്ക് ഗുരുതര പരിക്കേൽക്കുകയും ചെയ്തു. വീടിന്റെ മുകൾ ഭാഗം മുഴുവൻ സ്ഫോടനത്തിൽ തകർന്നു. പറമ്പാട്ട് സുകുവിന്റെ മകൻ ബാബു, വടക്കമ്പാട്ട് കോരന്റെ മകൻ വേലായുധൻ എന്നീ സജീവ ആർ.എസ്.എസ്. പ്രവർത്തകരായിരുന്നു പരിക്ക് പറ്റിയവർ. സംഭവ സ്ഥലത്തെത്തിയ പോലീസ് ഉടൻ വീടും പരിസരവും വളഞ്ഞതിനാൽ തെളിവ് നശിപ്പിക്കാൻ സാധിച്ചില്ല. 

കൊല്ലപ്പെട്ടയാളെകുറിച്ച് വ്യക്തമല്ലാത്ത പല ഊഹങ്ങളും പ്രചരിച്ചു. ആരാണെന്ന് ആദ്യം വ്യക്തമായിരുന്നില്ല. സംഭവത്തിൽ അറസ്റ്റിലായ മറ്റു ആർ.എസ്.എസ്. പ്രവർത്തകരെ ചോദ്യം ചെയ്തതിനൊടുവിൽ കൊല്ലപ്പെട്ടയാൽ തിരുവനന്തപുരം ശ്രീകാര്യം സ്വദേശി വട്ടച്ചിറ ശ്രീകാന്ത് ആണെന്ന് തെളിഞ്ഞു. ബോംബു നിർമ്മാണ വിദഗ്ദ്ധനായ ശ്രീകാന്ത് ബോംബ്‌ നിർമ്മാണം പരിശീലിപ്പിക്കാനാണ് താനൂരിൽ എത്തിയത് എന്നും തെളിഞ്ഞു. തുടർന്നുള്ള അന്വേഷണങ്ങളിൽ ബോംബ്‌ നിർമ്മിച്ചത്‌ ശ്രീകൃഷ്ണ ജയന്തി ഘോഷയാത്രക്ക്‌ നേരെ എറിയാനായിരുന്നുവെന്നും ഗൂഡാലോചനയിൽ ലക്ഷ്യമിട്ടത് വർഗീയ കലാപമായിരുന്നെന്നും ജില്ല പോലീസ് സൂപ്രണ്ട് ഉമ്മൻ കോശി 1993 സെപ്റ്റംബർ 19ന് പത്രസമ്മേളനത്തിൽ പ്രസ്താവിച്ചു.


</doc>
<doc id="306755" url="https://ml.wikipedia.org/wiki?curid=306755" title="മുള്ളുവിള, കൊല്ലം ജില്ല">
മുള്ളുവിള, കൊല്ലം ജില്ല

കൊല്ലം ജില്ലയുടെ പടിഞ്ഞാറു ഭാഗത്തായി സ്ഥിതിചെയ്യുന്ന ഒരു പ്രദേശമാണ് മുള്ളുവിള (English:Mulluvila). കൊല്ലം നഗരത്തിൽ നിന്നും 5 കി.മീ. അകലെ വടക്കുകിഴക്ക് ദിശയിലാണ് ഈ പ്രദേശം.സ്ഥലത്തിൻറെ നിർദ്ദേശാങ്കങ്ങൾ 8°53'7" N ഉം 76°38'12"S ഉം ആണ്‌.. മുമ്പ്
കൊല്ലം കോർപ്പറേഷനു കീഴിലുള്ള 55 വാർഡുകളിൽ 25-ആമത്തെ വാർഡായിരുന്നു മുള്ളുവിള.. 2015-ൽ നടന്ന വാർഡ് വിഭജനത്തെത്തുടർന്ന് മുള്ളുവിള വാർഡിനെ പാലത്തറ ഡിവിഷനിൽ ലയിപ്പിച്ചു. കൊല്ലം കോർപ്പറേഷൻറെ 6 മേഖലകളിലൊന്നായ വടക്കേവിള വില്ലേജിനു കീഴീലുള്ള ഒരു വാർഡാണ് പാലത്തറ.മുള്ളുവിളയ്ക്കു ചുറ്റുമുള്ള മറ്റു പ്രദേശങ്ങളാണ് അയത്തിൽ, വടക്കേവിള, പള്ളിമുക്ക്, കൂനമ്പായിക്കുളം എന്നിവ.ഏറ്റവും അടുത്തുള്ള പ്രധാന നഗരങ്ങളാണ് കൊല്ലം, കൊട്ടിയം, തുടങ്ങിയവ.

കൊല്ലം കോർപ്പറേഷൻറെ അധികാര പരിധിയിലുള്ള പ്രദേശമാണിത്.ഭരണസൗകര്യങ്ങൾക്കായി കോർപ്പറേഷനെ 6 മേഖലകളായി(zones) തിരിച്ചിട്ടുണ്ട്.അവയാണ്
ഇതിൽ വടക്കേവിള വില്ലേജിനു കീഴിൽ വരുന്ന വാർഡാണ് പാലത്തറ (വാർഡ് നമ്പർ-32).മറ്റു വാർഡുകൾ താഴെ,
പാലത്തറ വാർഡിൻറെ ഇപ്പോഴത്തെ കൗൺസിലർ എസ്.ആർ. ബിന്ദു ( കോൺഗ്രസ് ) ആണ്. 2015-ലെ തദ്ദേശ സ്വയംഭരണ തെരഞ്ഞെടുപ്പിനു ശേഷമാണ് അധികാരത്തിലെത്തിയത്.

2011ലെ സെൻസസ് അനുസരിച്ച് ഇവിടുത്തെ ജനസംഖ്യ 7117 ആണ്.ആകെ വീടുകളുടെ എണ്ണം 1641 ആണ്.ഉയർന്ന സാക്ഷരത (93.70%)യുള്ള പ്രദേശമാണ്.സ്ത്രീ-പുരുഷ അനുപാതം 1042 അണ്..കേരളീയ വസ്ത്രധാരണ-ഭക്ഷണ ജീവിത രീതികളാണ് ഇവിടുത്തെ ജനങ്ങളുടേത്.

ധാരാളം വിദ്യാഭ്യാസ സ്ഥാപനങ്ങളുള്ള പ്രദേശമാണിത്. ഇതിൽ സർക്കാർ സ്കൂളുകളും സ്വകാര്യ കോളേജുകളും ട്യൂട്ടോറിയലുകളും ഉൾപ്പെടുന്നു. 

ഇവിടുത്തെ പ്രധാന പ്രാഥമിക വിദ്യാലയമാണ്(Primary School) ദേവിവിലാസം ലോവർ പ്രൈമറി സ്കൂൾ.സർക്കാർ അധീനതയിലുള്ള ഈ സ്കൂളിൽ ഒന്നാം ക്ലാസു മുതൽ നാലാം ക്ലാസുവരെയുണ്ട്.ഈയടുത്ത സമയത്തായി എൽ.കെ.ജിയും യു.കെ.ജിയും നിലവിൽ വന്നു. മലയാളം/ഇംഗ്ലിഷ് മീഡിയം സ്കൂളാണിത്.
വടക്കേവിള വലിയ കൂനമ്പായിക്കുളം ഭദ്രകാളി ദേവി ക്ഷേത്രത്തിനോടു ചേർന്ന് സ്ഥിതി ചെയ്യുന്നതിനാലാണ് സ്കൂളിന് "ദേവിവിലാസം" എന്ന പേര് ലഭിച്ചത്.

മുള്ളുവിളയിൽ നിന്നും 400 മീറ്റർ അകലെ വടക്കു ദിശയിലാണ് ഈ സ്കൂൾ സ്ഥിതിചെയ്യുന്നത്.വേലായുധ വിലാസം വൊക്കേഷണൽ ഹയർ സെക്കൻഡറി സ്കൂൾ എന്നാണ് സ്കൂളിൻറെ യഥാർത്ഥ പേര്.അഞ്ചാം ക്ലാസു മുതൽ പത്താം ക്ലാസു വരെയും വി.എച്ച്.എസ്.ഇ. പന്ത്രണ്ടാം ക്ലാസുവരെയും ഉണ്ട്.

മുള്ളുവിളയിൽ നിന്നും 150 മീറ്റർ അകലെ പടിഞ്ഞാറു ഭാഗത്തായി ഈ സ്വകാര്യ കോളേജ് സ്ഥിതിചെയ്യുന്നു.

1.6 കി.മീറ്റർ അകലെ സ്ഥിതിചെയ്യുന്നു. 

മുള്ളുവിളയ്ക്കു സമീപമുള്ള ക്ഷേത്രങ്ങൾ
അടുത്തുള്ള മുസ്ലിം പള്ളികൾ



</doc>
<doc id="306756" url="https://ml.wikipedia.org/wiki?curid=306756" title="ഡാലാഡ മാലിഗാവ ക്ഷേത്രം">
ഡാലാഡ മാലിഗാവ ക്ഷേത്രം

ശ്രീ ബുദ്ധന്റേതെന്ന് കരുതപ്പെടുന്ന പല്ല് പൂജാവസ്തുവാക്കി സൂക്ഷിച്ചു വച്ചിരിക്കുന്ന ശ്രീലങ്കയിലെ കാൻഡിയിലെ ക്ഷേത്രമാണ് ഡാലാഡ മാലിഗാവ ക്ഷേത്രം എന്ന ബുദ്ധ ദന്ത ക്ഷേത്രം.
കുശിനഗറിൽ ബുദ്ധന്റെ മരണസമയത്ത് ഒപ്പമുണ്ടായിരുന്ന അരാഹത്ത് കോഹിമ എന്നൊരു ശിഷ്യൻ ചിതയിൽനിന്ന് ആരുമറിയാതെ ബുദ്ധന്റെ മേൽമോണയിലെ ഇടത് കോമ്പല്ല് എടുത്തുവെച്ചു. കോഹിമ ആ പല്ല് പിന്നീട് കലിംഗ (ഇന്നത്തെ ഒഡിഷ) രാജാവ് ബ്രഹ്മദത്തനെ ഏൽപ്പിച്ചു. ആ സ്ഥലത്തിന് 'ദന്തപുരി' എന്നായി പേര്. ബുദ്ധന്റെ മരണശേഷം എണ്ണൂറോളംവർഷത്തോളം വിശുദ്ധപല്ല് കലിംഗരാജ്യം കാത്തു സൂക്ഷിച്ചു. കുടുതൽ സുരക്ഷയോടെ പല്ല് സംരക്ഷിക്കുന്നതിനായി എ.ഡി. നാലാംനൂറ്റാണ്ടിൽ അവസാനത്തെ കലിംഗരാജാവ്, ഗുഹശിവ തന്റെ മകൾ ഹേമമാലിയുടെയും മകളുടെ ഭർത്താവ് ഉജ്ജയിനി രാജകുമാരൻ ദന്തന്റെയും കൈവശം പല്ല്, ശ്രീലങ്കയിലെ അനുരാധപുരയിലെ മഹാസെൻ രാജാവിനു കൈമാറാനായി കൊടുത്തു വിട്ടു. അവർ ശ്രീലങ്കയിലെ ട്രിങ്കോമാലിക്കടുത്ത ലിംഗപട്ടണത്ത് കപ്പലിറങ്ങി. മഹാസെൻ മരണപ്പെട്ടിരുന്നതിനാൽ അദ്ദേഹത്തിന്റെ മകൻ കീർത്തി മേഘവാനനെ പല്ല് ഏൽപ്പിക്കുകയും അദ്ദേഹം അത് സൂക്ഷിക്കാനായി കൊട്ടാരത്തിനടുത്തുതന്നെ ചെറിയൊരു ക്ഷേത്രം നിർമിച്ചു. 11ാം നൂറ്റാണ്ടിൽ ശ്രീലങ്കൻ രാജാവ് വിജയഭാനു ഒന്നാമൻ അനുരാധപുരയിൽനിന്ന് തലസ്ഥാനം പോളോണാരുവയിലേക്ക് മാറ്റിയപ്പോൾ ബുദ്ധദന്തം സൂക്ഷിക്കാൻ ഒരു ക്ഷേത്രവും അതിൽ ഒരു ചതുഷ്‌കോണ മണ്ഡപവും ഇന്നത്തെ ഡലാഡാ മാലിഗാവ നിർമിച്ചു. നിരവധി പ്രകൃതി ക്ഷോഭങ്ങൾക്കും ചരിത്ര മാറ്റങ്ങൾക്കും വിധേയമായ ശ്രീലങ്കയിൽ വിമലാധർമസൂര്യ രണ്ടാമന്റെ കാലത്ത് കാൻഡിയിൽ തിരുദന്തം സൂക്ഷിക്കാൻ ഒരു മൂന്നുനില ക്ഷേത്രം പണിതു. പല്ല് സൂക്ഷിക്കാൻ ഒരു സ്വർണപേടകവും നൽകി. 


</doc>
<doc id="306757" url="https://ml.wikipedia.org/wiki?curid=306757" title="മുള്ളുവിള (വിവക്ഷകൾ)">
മുള്ളുവിള (വിവക്ഷകൾ)



</doc>
<doc id="306771" url="https://ml.wikipedia.org/wiki?curid=306771" title="യോഗേന്ദ്ര യാദവ്">
യോഗേന്ദ്ര യാദവ്

ഒരു ഇന്ത്യൻ രാഷ്ട്രീയ ബുദ്ധി ജീവിയും ഗ്രന്ഥകാരനുമായ വ്യക്തിയാണ് യോഗേന്ദ്ര യാദവ്. 2004 മുതൽ സെൻറർ ഫോർ ദ സ്റ്റഡി ഓഫ് ഡെവലപ്പിങ് സൊസൈറ്റിയിൽ സീനിയർ ഫെലോ ആയി പ്രവർത്തിച്ചിരുന്നു. 2010ൽ വിദ്യാഭ്യാസ അവകാശ നിയമം നടപ്പാക്കാനുള്ള ദേശീയ ഉപദേശക സമിതിയിലും അംഗമായിരുന്നു. രാഷ്ട്രീയ വിശകലനത്തിലുള്ള അപാരപാടവം കൊണ്ട് തൊണ്ണൂറുകളുടെ രണ്ടാംപാദത്തിൽ രാജ്യവ്യാപകമായി ശ്രദ്ധ നേടി. ദൂരദർശനിലും എൻ.ഡി.ടി.വിയിലും സി.എൻ.എൻ ഐ.ബി.എന്നിലും തെരഞ്ഞെടുപ്പു വിശകലനവിദഗ്ദ്ധനായി രണ്ട് പതിറ്റാണ്ടോളം അദ്ദേഹം നിറഞ്ഞു നിന്നിരുന്നു. 2011ൽ ദേശവ്യാപകമായി പടർന്ന അഴിമതിവിരുദ്ധ മുന്നേറ്റത്തിൽ പങ്കാളിയായി. പിന്നിട് കെജ്രിവാൾ ആം ആദ്മി പാർട്ടി രൂപവത്കരിച്ചപ്പോൾ അതിൽ അംഗമായി. പാർട്ടിയുടെ ദേശീയ നിർവാഹക സമിതി അംഗമാണ്. 2013ലെ ദൽഹി നിയമസഭ ഇലക്ഷനിൽ മത്സരിച്ചു വിജയിച്ചു.

1963 സെപ്റ്റംബർ അഞ്ചിന് ജനനം. പഠിക്കുന്ന കാലത്ത് രാഷ്ട്രീയ പഠനത്തിലായിരുന്നു താൽപര്യം. 1985-1993 കാലത്ത് ചണ്ഡിഗഢിലെ പഞ്ചാബ് യൂനിവേഴ്സിറ്റിയിൽ പൊളിറ്റിക്കൽ സയൻസിൽ പ്രഫസർ ആയി. 

</doc>
<doc id="306773" url="https://ml.wikipedia.org/wiki?curid=306773" title="മണക്കാട്, കൊല്ലം ജില്ല">
മണക്കാട്, കൊല്ലം ജില്ല

കൊല്ലം ജില്ലയുടെ പടിഞ്ഞാറു ഭാഗത്തായി സ്ഥിതിചെയ്യുന്ന ഒരു പ്രദേശമാണ് മണക്കാട് (English:Manakkadu). കൊല്ലം കോർപ്പറേഷനു കീഴിലുള്ള 55 വാർഡുകളിൽ 33-ആമത്തെ വാർഡാണു മണക്കാട്.. കൊല്ലം കോർപ്പറേഷൻറെ 6 മേഖലകളിലൊന്നായ വടക്കേവിള വില്ലേജിനു കീഴീലുള്ള വാർഡാണിത്.

കൊല്ലം കോർപ്പറേഷന്റെ അധികാര പരിധിയിലുള്ള പ്രദേശമാണിത്.ഭരണസൗകര്യങ്ങൾക്കായി കോർപ്പറേഷനെ 6 മേഖലകളായി(zones) തിരിച്ചിട്ടുണ്ട്.അവയാണ്
ഇതിൽ വടക്കേവിള വില്ലേജിനു കീഴിൽ വരുന്ന വാർഡാണ് മുള്ളുവിള (വാർഡ് നമ്പർ-33).മറ്റു വാർഡുകൾ താഴെ,
മണക്കാട് വാർഡിൻറെ ഇപ്പോഴത്തെ കൗൺസിലർ എൻ. സഹൃദയൻ ( സി.പി.എം. ) ആണ്. .

2011ലെ സെൻസസ് അനുസരിച്ച് ഇവിടുത്തെ ജനസംഖ്യ 7789 ആണ്.ആകെ വീടുകളുടെ എണ്ണം 1794 ആണ്.ഉയർന്ന സാക്ഷരത (93.32%)യുള്ള പ്രദേശമാണ്.സ്ത്രീ-പുരുഷ അനുപാതം 1063 അണ്..കേരളീയ വസ്ത്രധാരണ-ഭക്ഷണ ജീവിത രീതികളാണ് ഇവിടുത്തെ ജനങ്ങളുടേത്.


</doc>
<doc id="306775" url="https://ml.wikipedia.org/wiki?curid=306775" title="മനീഷ് സിസോദിയ">
മനീഷ് സിസോദിയ

ആം ആദ്മി പാർട്ടി സ്ഥാപക നേതാവും 2015 ഫെബ്രുവരി മുതൽ ഡൽഹി ഉപ മുഖ്യമന്ത്രിയുമാണ്‌ മനീഷ് സിസോദിയ. ഡൽഹി സർക്കാരിന്റെ ധനകാര്യം, ആസൂത്രണം, സർവീസസ്, ഊർജം, വിദ്യാഭ്യാസം, ഉന്നത വിദ്യാഭ്യാസം, ഐ.ടി, സാങ്കേതിക വിദ്യാഭ്യാസം, അഡ്മിനിസ്ട്രേറ്റിവ് തുടങ്ങിയ വകുപ്പുകളും കയ്യാളുന്നത് അദ്ദേഹമാണ്.

2006 ഡിസംബറിൽ അരവിന്ദ് കെജ്രിവാൾ, അഭിനന്ദൻ സെഖ്രി എന്നിവരുമായി ചേർന്ന് പബ്ലിക് കോസ് റിസർച്ച് ഫൗണ്ടേഷൻ ആരംഭിച്ചു. 2006 ൽ രാജ്യമെമ്പാടും വിവരാവകാശ നിയമത്തെ കുറിച്ചു പ്രചാരണം നടത്തി. തദ്ദേശഭരണത്തിൽ കാര്യക്ഷമത ഉറപ്പുവരുത്തുക, വിവരാവകാശനിയമത്തിനായി പ്രചാരണം നടത്തുക എന്നിവയായിരുന്നു ഫൗണ്ടേഷന്റെ ദൗത്യങ്ങൾ.
2012 ജൂലൈ മാസത്തിൽ കളങ്കിതരായ പതിനഞ്ച്‌ കേന്ദ്രമന്ത്രിമാർക്കെതിരായി അന്വേഷണം നടത്തണമെന്നാവശ്യപ്പെട്ടുകൊണ്ട്‌ അരവിന്ദ് കെജ്രിവാളിനും ഗോപാൽറായിക്കുമൊപ്പം ജന്ദർ മന്തറിൽ അനിശ്ചിതകാല നിരാഹാര സത്യഗ്രഹം നടത്തി. തുടർന്ന് 2012 സെപ്റ്റംബറിൽ ആം ആദ്മി പാർട്ടിയുണ്ടാക്കുന്നതിൽ പങ്കാളിയായി.

</doc>
<doc id="306778" url="https://ml.wikipedia.org/wiki?curid=306778" title="നരിക്കാട്ടേരി ബോംബ്‌ സ്ഫോടനം">
നരിക്കാട്ടേരി ബോംബ്‌ സ്ഫോടനം

2011 ഫെബ്രുവരി 26ന് നാദാപുരം നരിക്കാട്ടേരിയിൽ ബോംബ്‌ സ്ഫോടനത്തിൽ അഞ്ച് മുസ്‌ലിം ലീഗ് പ്രവർത്തകർ കൊല്ലപ്പെടുകയും ഏഴോളം പ്രവർത്തകർക്ക് പരിക്ക് പറ്റുകയും ചെയ്ത സംഭവമാണ് "'നരിക്കാട്ടേരി ബോംബ്‌ സ്ഫോടനം",'. മുസ്‌ലിം ലീഗ് നേതാവായ സൂപ്പി നരിക്കാട്ടേരിയുടെ വീടിനു സമീപം അണിയാരിമുക്കത്ത് അഹമ്മദിന്റെ ഉടമസ്തതയിലുണ്ടായിരുന്ന ആളൊഴിഞ്ഞ പറമ്പിലാണ് സ്ഫോടനം നടന്നത്. 2011ലെ തദ്ദേശ സ്വയംഭരണ തെരഞ്ഞെടുപ്പിനെ തുടർന്ന് നാദാപുരത്ത് ആരംഭിച്ച സംഘർഷത്തിന്റെ ഭാഗമായി തലേ ദിവസം ലീഗ് പ്രവർത്തകരായ 11 പേരുടെ വീടുകൾക്ക് നേരെ സി.പി.ഐ.എം പ്രവർത്തകർ ബോംബെറിഞ്ഞ സംഭവത്തിന്‌ തിരിച്ചടി നൽകാൻ തയ്യാറാക്കിയതെന്നു കരുതുന്ന ബോംബുകളാണ് എടുത്തുമാറ്റുന്നതിനിടെ പൊട്ടിത്തെറിച്ചത്.

കല്ലാച്ചി ചേലക്കാട്ട് ചെറിയതയ്യിൽ ഹംസയുടെ മകൻ സമീർ(22), ചേലക്കാട് കരയത്ത് മൂസയുടെ മകൻ ഷബീർ(25), ചേലക്കാട്ട് കരയത്ത് മൊയ്തുവിന്റെ മകൻ റഫീഖ്(26), ചേലക്കാട്ട് കരയത്ത് ചാലിൽ മമ്മുഹാജിയുടെ മകൻ റിയാസ്(28), നരിക്കാട്ടേരി സ്രാമ്പിക്ക് സമീപം വലിയപീടികയിൽ അബ്ടുള്ളഹാജിയുടെ മകൻ ഷബീർ(21)എന്നിവരായിരുന്നു നരിക്കാട്ടേരി ബോംബ്‌ സ്ഫോടനത്തിൽ കൊല്ലപ്പെട്ട ലീഗ് പ്രവർത്തകർ

സംഭവത്തിൽ ലീഗ് നേതാവ് സൂപ്പി നരിക്കാട്ടേരിയുടെ സഹോദരൻ തയ്യിൽ മൊയ്തു അടക്കം 31 പേർക്കെതിരെ ക്രൈം ബ്രാഞ്ച് കുറ്റപത്രം സമർപ്പിക്കുകയുണ്ടായി


</doc>
<doc id="306798" url="https://ml.wikipedia.org/wiki?curid=306798" title="ഖാസി മുഹമ്മദ്‌">
ഖാസി മുഹമ്മദ്‌

16 ആം നൂറ്റാണ്ടിൽ കേരളത്തിലെ പോർച്ചുഗീസ് അധിനിവേശത്തിനെതിരെ പോരാടുകയും യുദ്ധ കാവ്യങ്ങൾ എഴുതി കൊളോണിയൽ വിരുദ്ധ പോരാട്ടങ്ങളെ പ്രചോദിപ്പിക്കുകയും ചെയ്ത ഖാദിരിയ്യ സൂഫി പാതയിലെ  യതിവര്യനും ,  കവിയും, പോരാളിയുമാണ് ഖാസി മുഹമ്മദ്‌ (ഖാദി മുഹമ്മദ്‌). കോഴിക്കോടായിരുന്നു സ്വദേശവും പ്രവർത്തന കേന്ദ്രവും. കോഴിക്കോടെ പ്രശസ്തമായ ഖാസി കുടുംബത്തിലായിരുന്നു അദ്ദേഹത്തിന്റെ ജനനം. മലബാർ തീരം കേന്ദ്രീകരിച്ച് മുസ്‌ലിം സമൂഹം മുസ്‌ലിം സമൂഹം രൂപമെടുക്കുന്ന കാലം മുതൽക്കേ ഈ കുടുംബക്കാരാണ് കോഴിക്കോട്ടെ ഖാസി പദം കയ്യാളിയിരുന്നത്. സാമൂതിരിയുടെ അടുക്കൽ ഈ കുടുംബത്തിന് പ്രത്യേക സ്ഥാനവും പരിഗണനയും ഉണ്ടായിരുന്നു.

ഖാദി മുഹമ്മദിന്റെ പിതാവായിരുന്ന ഖാദി അബ്ദുൽ അസീസ്‌ പണ്ഡിതൻ എന്നതിലുപരി രാഷ്ട്രീയ തന്ത്രജ്ഞനും യുദ്ധ തന്ത്രജ്ഞനുമായിരുന്നു. പോർച്ചുഗീസ് ആക്രമണകാരികളുമായി സാമൂതിരി നടത്തിയ ചാലിയം കോട്ട പിടിച്ചടക്കാനുള്ള യുദ്ധത്തിൽ സാമൂതിരി സൈന്യം പരാജയം മുഖാമുഖം കണ്ട യുദ്ധത്തിൽ യുദ്ധ തന്ത്രം പുനരവലോകനം ചെയ്യാൻ കോഴിക്കോട് കുറ്റിച്ചിറ മിശ്ക്കാൽ പള്ളിയിൽ ചേർന്ന നിർണായക യോഗത്തിൽ പങ്കെടുത്ത മുസ്‌ലിം പ്രമുഖരിലൊരാൾ ഖാദി അബ്ദുൽ അസീസ്‌ ആയിരുന്നു. 

കേരളത്തിലെ പോർച്ചുഗീസ് അധിനിവേശത്തിന്റെ അടിത്തറ തകർത്ത 1571ലെ ചാലിയം യുദ്ധം നടക്കുമ്പോൾ യുവാവായിരുന്നു. പിതാവ് യുദ്ധ ആസൂത്രണത്തിൽ പങ്ക് ചേർന്നപ്പോൾ ഖാദി മുഹമ്മദ്‌ അതിൽ മുന്നണിപ്പോരാളിയായിരുന്നു. ഖാദി അബ്ദുൽ അസീസ്‌ , ഖാദി മുഹമ്മദ് , സൈനുദ്ധീൻ മഖ്ദൂം എന്നിവരുടെ മുരീദുമാരായിരുന്നു (സൂഫി ആത്മീയ ശിഷ്യന്മാർ) ഒന്ന് മുതൽ നാല് വരെയുള്ള കുഞ്ഞാലി മരയ്ക്കാർമാർ.

ഖാസിയായ സഹോദരന്റെ മരണ ശേഷം 1607ലാണ് ഖാസി മുഹമ്മദ്‌ ഖാസി സ്ഥാനം ഏറ്റെടുക്കുന്നത്. 1616ൽ മരണപ്പെട്ട അദ്ദേഹത്തെ സംസ്കരിച്ചത് കോഴിക്കോട് മിശ്ക്കാൽ പള്ളിയിലാണ്.

സാമൂതിരിയും മുസ്‌ലിങ്ങളും ചേർന്ന് പോർച്ചുഗീസുകാരുടെ തന്ത്രപ്രധാനമായ ചാലിയം കോട്ട പിടിച്ച ഐതിഹാസിക യുദ്ധത്തിന്റെ വിവരണമാണ് ഖാദി മുഹമ്മദ്‌ എഴുതിയ "ഫതഹുൽ മുബീൻ" എന്ന യുദ്ധ കാവ്യം. സൈനുദ്ദീൻ മഖ്ദൂമിന്റെ തുഹ്ഫത്തുൽ മുജാഹിദീൻ എന്ന കൃതിക്ക് ശേഷം കേരളത്തിൽ ഇറങ്ങിയ ചരിത്ര ഗ്രന്ഥം കൂടിയാണിത് ഫതഹുൽ മുബീൻ. 1571-ൽ പോർച്ചുഗീസുകാർക്കെതിരെ പോരാട്ടത്തിൽ പങ്കെടുത്ത മുസ്‌ലിംകളെ സമരസജ്ജരാക്കാൻ ഖാദി മുഹമ്മദിന്റെ ഖുതുബ ആഹ്വാനം ( അറബി പ്രസംഗം) ക്രോഡീകരിച്ചതാണ് അൽ ഖുതുബത്തു ജിഹാദിയ എന്ന അറബി കൃതി . സൂഫി ഗുരുവായ മുഹ്യുദ്ധീന്റെ അപദാനങ്ങൾ വാഴ്ത്തുന്ന മുഹ്‌യദ്ദീൻ മാല , മുഹമ്മദ് നബി യുടെ അപദാനങ്ങൾ വാഴ്ത്തി രചിച്ച  മൗലൂദ് എന്നിവയാണ്  ഖാസി മുഹമ്മദിന്റെ മറ്റുള്ള  രചനകൾ

</doc>
<doc id="306811" url="https://ml.wikipedia.org/wiki?curid=306811" title="ടെറ ആസ്ത്രാലിസ്">
ടെറ ആസ്ത്രാലിസ്

ഒരു സാങ്കൽപിക ഭൂഖണ്ഡം ആയിരുന്നു ടെറ ആസ്ത്രാലിസ്. ദക്ഷിണ ഭാഗത്തെ ദേശം എന്നാണ് ഈ ലാറ്റിൻ വാക്കിന്റെ അർത്ഥം. പതിനഞ്ചു മുതൽ പതിനെട്ടാം നൂറ്റാണ്ടു വരെയുള്ള ഭൂപടങ്ങളിൽ ടെറ ആസ്ത്രാലിസ് രേഖപ്പെടുത്തിയിരുന്നു. ഇങ്ങനെ അടയാളപ്പെടുത്തിയത് സർവേകളെ അടിസ്ഥാനമാക്കി ആയിരുന്നില്ല. ഉത്തരാർദ്ധഗോളത്തിലെ കരഭാഗത്തിന് അനുസരിച്ച് ദക്ഷിണാർദ്ധഗോളത്തിലും വിസ്തൃതമായ കരഭാഗം ഉണ്ടായിരിക്കും എന്ന അനുമാനത്തിന്റെ അടിസ്ഥാനത്തിലായിരുന്നു ടെറ ആസ്ത്രാലിസ് ഭൂപടങ്ങളിൽ പ്രത്യക്ഷപ്പെടാൻ തുടങ്ങിയത്. 

1800കളിൽ ബ്രിട്ടീഷ് നാവികനായിരുന്ന മാത്യൂ ഫ്ലിൻഡേർസ് ആസ്ത്രേലിയ വൻകരയ്ക്ക് ആസ്ത്രേലിയ എന്ന പേര് നൽകിയത് ടെറ ആസ്ത്രാലിസ് എന്ന വാക്കിൽ നിന്നു തന്നെ ആയിരുന്നു. ഇനി ആസ്ത്രേല്യക്ക് തെക്കായി വലിയ ഭൂപ്രദേശങ്ങൾ കണ്ടെത്തുവാനുള്ള സാധ്യത ഇല്ല എന്നായിരുന്നു ഫ്ലിൻഡേർസ്ന്റെ നിഗമനം. ഫ്ലിൻഡേർസ് 1814 ൽ പുറത്തിറക്കിയ A Voyage to Terra Australis എന്ന പുസ്തകത്തിനും വർഷങ്ങൾ കഴിഞ്ഞാണ് അന്റാർട്ടിക്ക കണ്ടെത്തുന്നത്.


</doc>
<doc id="306828" url="https://ml.wikipedia.org/wiki?curid=306828" title="കമികാസെ">
കമികാസെ

രണ്ടാം ലോകമഹായുദ്ധത്തിന്റെ ഭാഗമായി പസഫിക് സമുദ്രം കേന്ദ്രീകരിച്ചു നടന്ന അമേരിക്കൻ ജാപ്പനീസ് പോരാട്ടങ്ങളുടെ രണ്ടാം പാദത്തിൽ ജാപ്പനീസ് സൈന്യം അമേരിക്കക്ക് നേരെ ഉപയോഗിച്ച ഒരു ചാവേർ ആക്രമണ രീതിയുടെ പേരാണ് കമികാസെ (കമികാസി, കമകാസി എന്നീ പേരുകളിലും വിശേഷിപ്പിക്കാറുണ്ട്). ഈ വാക്കിന് ജപ്പാൻ ഭാഷയിലുള്ള അർഥം "വിശുദ്ധ കാറ്റ്" എന്നാണ്. ബോംബുകൾ ഘടിപ്പിച്ച യുദ്ധ വിമാനങ്ങൾ ജാപ്പനീസ് പൈലറ്റുമാർ അമേരിക്കൻ കപ്പലുകളിലേക്ക് ഇടിച്ചിറക്കുന്ന ആക്രമണ രീതിയായിരുന്നു കമികാസെ.


</doc>
<doc id="306842" url="https://ml.wikipedia.org/wiki?curid=306842" title="ഐറിൻ ആഡ്‍ലർ">
ഐറിൻ ആഡ്‍ലർ

ആർതർ കോനൻ ഡോയൽ രചിച്ച ഷെർലക് ഹോംസ് കഥകളിൽ പ്രത്യക്ഷപ്പെടുന്ന ഒരു സാങ്കൽപികകഥാപാത്രമാണ് ഐറിൻ ആഡ്‍ലർ. 1891 ൽ പ്രസിദ്ധീകരിച്ച ഒരു ബൊഹീമിയൻ അപവാദം എന്ന കഥയിലാണ് ഈ കഥാപാത്രം പ്രത്യക്ഷപ്പെടുന്നത്. ഷെർലക് ഹോംസ് കഥകളിലെ ഏറ്റവും ശ്രദ്ധേയമായ കഥാപാത്രമാണ് ഐറിൻ ആഡ്‍ലർ. ഷെർലക് ഹോംസിന് ഈ കഥാപാത്രത്തോട് പ്രണയമുണ്ടായിരുന്നുവെന്നാണ് പിന്നീട് ഷെർലക് ഹോംസ് കഥകളെ അടിസ്ഥാനപ്പെടുത്തി നടത്തിയ പഠനങ്ങൾ കണ്ടെത്തുന്നത്. ഷെർലക്ഹോംസ് ഈ സ്ത്രീയുടെ ബുദ്ധിയും കാര്യക്ഷമതയും കണ്ട് അത്ഭുതപരതന്ത്രനായി എന്നാണ് ബൊഹീമിയൻ അപവാദം എന്ന കഥയിൽ കോനാൻ ഡോയൽ രേഖപ്പെടുത്തിയിരിക്കുന്നത്.


</doc>
<doc id="306847" url="https://ml.wikipedia.org/wiki?curid=306847" title="എലിസബത്ത്‌ ബെന്നറ്റ്">
എലിസബത്ത്‌ ബെന്നറ്റ്

1813 ൽ ജെയ്‍ൻ ഓസ്റ്റീൻ എഴുതിയ പ്രൈഡ് ആന്റ് പ്രെജുഡിസ് എന്ന നോവലിലെ പ്രധാന കഥാപാത്രമാണ് എലിസബത്ത് ബെന്നറ്റ്. എലിസ, ലിസ്സി എന്നാണ് ഈ കഥാപാത്രം സാധാരണയായി അറിയപ്പെടുന്നത്. എലിസബത്തിന്റെ കുടുംബത്തിലെ അഞ്ച് പെൺമക്കളിൽ രണ്ടാമത്തവളാണ് എലിസബത്ത്. സാമ്പത്തിക ഭദ്രതക്കും സൗകര്യങ്ങൾക്കുമായാണ് എലിസബത്ത് വിവാഹം കഴിക്കുന്നത്. എന്നാൽ പ്രണയത്തിനായി വിവാഹം കഴിക്കാനാണ് എലിസബത്ത് ആഗ്രഹിച്ചിരുന്നത്.

ജെയ്‍ൻ ഓസ്റ്റീന്റെ എക്കാലത്തെയും മികച്ച നായികമാരിലൊന്നായാണ് എലിസബത്ത് ബെന്നറ്റ് അറിയപ്പെടുന്നത്. ബ്രിട്ടീഷ് സാഹിത്യത്തിലെ ഏറ്റവും പ്രിയപ്പെട്ട കഥാപാത്രമായി എലിസബത്തിനെ മാറ്റുന്നത് അവളുടെ സ്വഭാവത്തിലെ സങ്കീർണ്ണതകളാണ്. "പ്രസിദ്ധീകരിപ്പെട്ട സാഹിത്യങ്ങളിലെ ഏറ്റവും മനോഹരമായ കഥാപാത്രങ്ങളിലൊന്നാണ് ലിസ്സി" എന്നാണ് ജെയ്‍ൻ ഓസ്റ്റീൻ തന്നെ കുറിച്ചിരിക്കുന്നത്.


</doc>
<doc id="306851" url="https://ml.wikipedia.org/wiki?curid=306851" title="മഹാണി">
മഹാണി

ഒരു വസ്തുവിന്റെ അല്ലെങ്കിൽ സാധനത്തിന്റെ ഒരു അളവ് മാനത്തിന്റെ പതിനാറിൽ ഒരു ഭാഗത്തിനു (1/16)പറയുന്ന പേരാണ് മഹാണി.പഴയ ആധാരങ്ങളിലും മറ്റുരേഖകളിലും ഈ വാക്ക് സാധാരണയായി ഉപയോഗിച്ചുവന്നിരുന്നു. പഴയ രേഖകളിൽ "മകാണി" എന്നും ഉപയോഗിച്ചുകാണുന്നുണ്ട്,


</doc>
<doc id="306852" url="https://ml.wikipedia.org/wiki?curid=306852" title="ബോട്ട് ഇൻ ലാന്റ്">
ബോട്ട് ഇൻ ലാന്റ്

റവന്യൂ റിക്കവറി നടപടിപ്രകാരം കുടിശിഖക്കാരന്റെ അല്ലെങ്കിൽ സ്ഥാപനത്തിന്റെ സ്ഥാവരവസ്തുക്കൾ സർക്കാരിലേയ്ക്ക് ജപ്തി ചെയ്യുകയും പലപ്രാവശ്യം പൊതുലേലത്തിനു വയ്ക്കുകയും മതിയായ വിലയ്ക്കു ലേലം കൊള്ളാൻ ആളില്ലാതെ വരുന്നസാഹചര്യത്തിൽ പ്രസ്തുത ഭൂമി സർക്കാർ തന്നെ നാമമാത്രമായ തുകയ്ക്ക് ( ഒരു രൂപ) ലേലത്തിൽ പിടിച്ച് സർക്കാർ വസ്തുവാക്കി മാറ്റുന്നു. ഈ വസ്തുവിനെയാണ് ബോട്ട് ഇൻ ലാന്റ് എന്നതു കൊണ്ട് വിവക്ഷിയ്ക്കുന്നത്.


</doc>
<doc id="306870" url="https://ml.wikipedia.org/wiki?curid=306870" title="രാജേന്ദ്ര സിങ്ങ്">
രാജേന്ദ്ര സിങ്ങ്

രാജേന്ദ്ര സിങ്ങ്
ഇന്ത്യയുടെ ജലമനുഷ്യൻ എന്നാണു അദ്ദേഹം അറിയപ്പെടുന്നത്.ജലത്തിന്നുള്ള നോബൽ സമ്മാനം എന്നറിയപ്പെടുന്ന സ്റ്റോക്ക്ഹോം പുരസ്ക്കാരം അദ്ദേഹം 2015ൽ നേടി.മുൻപ് ജല സംരക്ഷണത്തിനും അദ്ദേഹം നേതൃത്വം നല്കുന്ന ജല സമിതി എന്നിവയുടെ പ്രവർത്തനത്തിനു 2001ൽ അദ്ദേഹം രാമൊൻ മാഗ്സസെ അവാർഡ് നേടിട്ടുണ്ട്.1975ൽ രൂപീകൃതമായ തരുൺ ഭാരത് സംഘ് എന്ന സംഘടന ഇദ്ദേഹം നയിക്കുന്നുണ്ട്.സരിസ്ക ടൈഗർ റിസർവിനടുത്ത് കിഷോരി- ബികമ്പുര എന്ന ഗ്രാമത്തിലെ മൈനിങ്ങ് ലോബിക്ക് കൂട്ട് നില്ക്കുന്ന ഉദ്യ്യോഗസ്ഥർക്കെതിരെയും,താർ മരുഭൂമിക്ക് അടുത്ത് സ്ഥിതി ചെയ്യുന്ന തരിശ് ഭൂമിയിൽ ജൊഹാദും,മഴവെള്ള സംഭരണിയും,ചെക്ക് ഡാമും,വഴി തടഞ്ഞ് വെള്ളം സംഭരിക്കുന്ന പ്രവർത്തനകൾക്ക് ഈ സംഘടന മുന്നിൽ നില്ക്കുന്നു.1985ൽ ഒരു ഗ്രാമത്തിൽ തുടങ്ങിയ സംഘടന ഇന്ന് 8600 ജൊഹാദുകളും വരൾച്ച കാലത്തെക്ക് മഴ വെള്ള സംഭരണവും,മറ്റ് ജല സംരക്ഷണ പദ്ധതികളും തയ്യറക്കി.ഇവരുടെ ശ്രമഫലമായി രാജസ്ഥാനിൽ അർവാരി,രുപരെൽ,സർസ,ബഗനി,ജഹജവാലി തുടങ്ങിയ 5 നദികൾ 1000 ഗ്രാമങ്ങളിലൂടെ വീണ്ടും ഒഴുകാൻ തുടങ്ങി.

കേന്ദ്ര പരിസ്ഥിതി മന്ത്രാലയത്തിനു കീഴിലെ ദേശീയ ഗംഗ നദീതട അതോറിറ്റിയിൽ 2009 മുതൽ ഒരു അഗമാണു അദ്ദേഹം.ദി ഗാർഡിയൻ ഇദ്ദേഹത്തെ ഭൂമിയെ രക്ഷിക്കൻ സാധിക്കുന്ന 50 പേരിൽ ഒരാളായി ഇദ്ദേഹത്തേ തിരഞ്ഞെടുത്തിരുന്നു.
രാജേന്ദ്ര സിങ്ങ് ഉത്തർപ്രദേശിലെ മീററ്റിനടുത്ത് ബഗപത് ജില്ലയിലെ ദൗലയിലാണു ജനിച്ചത്.സമീന്ദാരി പാരമ്പര്യത്തിലെ രജപുത്ര കുടുംബത്തിൽ ,ഏഴ് മക്കലിൽ മൂത്തവനായാണു അദ്ദേഹം വളർന്നത്.അദ്ദേഹത്തിന്റെ പിതാവ് ഒരു കർഷകനായിരുന്നു.ഗ്രാമത്തിൽ അദ്ദേഹത്തിനു 60 ഏക്കർ സ്ഥലതാണു ക്രിഷി നടത്തീരുന്നത്.
1974ൽ അദ്ദേഹത്തിന്റെ ജീവിതത്തിൽ പ്രധാന സംഭവം നടക്കുന്നത്.ഗാന്ധി പീസ് ഫൗൻഡേഷൻ അംഗമായ രമേഷ് ശർമ മീററ്റിലെ അദ്ദേഹത്തിന്റെ വീട് സന്ദ്ര്ശിച്ചു.അങ്ങനെ യുവവായ രാജേന്ദ്രന്റെ മനസ്സ് ഗ്രാമത്തിന്റെ ഉന്നമനത്തിനായി തിരിഞ്ഞു.രമേഷ് ശർമ ഗ്രാമത്തിന്റെ ശുചീകരണാ പ്രവർത്തങ്ങൾ തുടങ്ങി,അദ്ദേഹം ഒരു "vahnalaya"[വായനശാല] തുടങ്ങി.പിന്നെ പ്രദേശിക പ്രശ്നങ്ങളിൽ ഇടപെട്ട് തുടങ്ങി.പെട്ടെന്ന് തന്നെ രാജേന്ദ്രനെ കൂടി മദ്യ വിരുദ്ധ പരിപാടികളിൽ ഉൾക്കൊളിച്ചു.മറ്റൊരു പ്രധാന സ്വാധീനം,സ്ക്കൂളിലെ ഇഗ്ളീഷ് അദ്ധ്യപകനയ പ്രതാപ് സിങ്ങായിരുന്നു.അദ്ദേഹം ക്ളസ്സിനു ശേഷം രാഷട്രീയ സാമൂഹിക പ്രശ്നങ്ങളെ പറ്റി ചർച്ച ചെയ്യുമായിരുന്നു.1975ലെ അടിയന്തരാവസ്ഥക്കലത്ത് അദ്ദേഹത്തിന്നു ജനാധിപത്യത്തിനെ പറ്റിയും സ്വതന്ത്ര കാഴ്ചപ്പടിനും രൂപം വന്നു.ഹൈസ്ക്കൂൾ കഴിഞ്ഞ് അദ്ദേഹം ബഗ്പത് ജില്ലയിലെ ബരൗതിൽ‘ഭാരതീയ റിഷികുല ആയുർവേദിക് മഹാവിദ്യലയ കോളേജിൽ നിന്നും ആയുർവേദിക് മെഡിസിനും സർജറിയിൽ ബിരുദം നേടി.അതിനു ശേഷം ബരൗതിലെ മറ്റൊരു കോളേജിൽ നിന്നും അലഹബാദ് സർവകലശാല അഫിലിയേഷനുള്ള ഹിന്ദി സാഹിത്യത്തിൽ ബിരുദാനാന്താരബിരുദവും നേടി.അദ്ദേഹം പിന്നേട് ജയപ്രകാശ് നാരായൺ കുട്ടികളുടെ പ്രവർത്തനങ്ങൾക്ക് സ്ഥപിച്ച ഛാത്ര യുവ സംഘർഷ് വാഹിനി "chatra Yuva Sangarsh Vahini"

വിദ്യാഭ്യാസത്തിനു ശേഷം,അദ്ദേഹം 1980ൽ സർക്കർ സേവനത്തിൽ പ്രവേശിച്ചു.ജയ്പൂർ നേഷണൽ സർവീസ് വോളന്റീയറയി പ്രവർത്തിച്ചു.അതിനുശേഷം രാജസ്ഥാനിലെ ദൗസ ജില്ലയിൽ മുതിർന്നവർക്കുള്ള സ്ക്കൂളിൽ നിയമിതനായി അങ്ങനെയാണു തരുൺ ഭാരത് സംഘ്[യൌങ്ങ് ഇന്ദിയ അസ്സൊകിയറ്റയോൻ] അഥവ ട്ബ്ബ്ശ് ൽ അംഗമാകുന്നത്. മൂന്ന് വർഷത്തിനു ശേഷം അദ്ദേഹം സംഘടനയുടെ ജനറൽ സെക്രട്ടറിയായി ചുമതലയേറ്റു.അദ്ദേഹം സംഘടനയുടെ പ്രവർത്തനത്തേ ചോദ്യം ചെയ്തു. അദ്ദേഹവുമായുള്ള അഭിപ്രാറയ ഭിന്നതയിൽ 1984ൽ മുഴുവൻ ബോർഡ് അംഗങ്ങളും സംഘടനയിൽ നിന്ന് രാജിവച്ചു.അദ്ദേഹം ആദ്യം ചെയ്തതിൽ ഒന്ന്,അദ്ദേഹം കുറച്ച് കൊല്ലാന്മരെ കൂടെ കൂട്ടി ഗ്രാമങ്ങളിൽ നിന്നും ഗ്രാമങ്ങളിലേക്ക് യാത്ര ചെയ്തു എല്ലപേർക്കും ചെറിയ സഹായങ്ങൾ നല്കി.ജനങ്ങളുമായി അടുത്ത് ഇടപെഴകുവാൻ ഇത് അദ്ദേഹത്തിനു പ്രചോദനം നല്കി.അതിനു ശേഷം അദ്ദേഹം തിരിച്ച് ജോലിയിൽ കയറി.വികസനപ്രവർത്തങ്ങളിൽ മേലുദ്യോഗസ്ഥ്രുടെ അലംഭാവം അതുകാരണം ഒന്നും തനിക്ക് ചെയ്യൻ സാധിക്കത്തതും അദ്ദേഹത്തിനു നിരാശ വർദ്ധിപ്പിച്ചുക്കൊണ്ടിരുന്നു.1984ൻ അദ്ദേഹം ജോലി രാജിവച്ചു.അദ്ദേഹം തന്റെ വീട്ടു സാധനങ്ങൾ 23000 രൂപയ്ക്ക് വിറ്റ് അവസാന സ്റ്റോപ്പിലേക്ക് ബസ്സ് കയറി.അദ്ദേഹത്തോടൊപ്പം തരുൺ ഭാരത് സംഘിലെ 4 സുഹ്രുത്തുക്കളും ഉണ്ടായിരുന്നു.ആ ബസ്സ് അവസ്സാന സ്റ്റോപ്പ് ചെന്ന് നിന്നത് അല്വാർ ജില്ലയിലെ കിഷോരി ഗ്രാമത്തിലെ തനാഗാസി റ്റെഹ്സിൽ എന്നയിടത്താണു.അന്ന് ഒക്ടോബർ 2,1985 ആയിരുന്നു.തുടക്കത്തിലെ അപ്രിചിത്തത്വത്തിനു ശേഷം ,ഗ്രാമത്തിന്റെ അയൽ ഗ്രാമമയ ബികമ്പുര അവരെ സ്വീകരിച്ചു.അവിടെ അവർ താമസിക്കൻ ഒരു സ്ഥലം കണ്ടെത്തി.ഗോപല്പുരക്കടുത്ത് അദ്ദേഹം ഒരു ചെറിയ ആയുർവെദ മെഡിസിൻ പ്രാക്റ്റീസ് ആരംഭിച്ചു.ഇദ്ദേഹത്തിന്റെ കോളേജ് സഹപാഠികൽ ഗ്രാമത്തിൽ വിദ്യാഭ്യസം പ്രൊൽസാഹിപ്പിക്കൻ പുറപ്പെട്ടു.

അല്വാർ ജില്ല പണ്ട് ചന്തയയിരുന്നു പിന്നേട് അവിടം വൾച്ചയും തരിശുമായി മാറി.വനനശീകരണവും,മൈനിങ്ങും ജലത്തിന്റെ ഈർപ്പം ഇല്ലതാക്കി.മഴവെള്ളം വെള്ളപൊക്കമായിമായി ഒഴുകി പോയി.മറ്റൊരു കാരണം പരംബരാഗത ജല സംരക്ഷന മാർഗങ്ങളായ ചെക്ക് ഡാം നിർമ്മാണം,ജൊഹാദ് എന്നിവ ഒഴിവാക്കുകയും,ആധുനിക കുഴൽ കിണർ നിർമ്മാണം എന്നിവ ഭൂഗർഭ ജലത്തെ വറ്റിച്ചു.തുടർച്ചയായ കുഴൽ കിണർ ഉപയോഗം വീണ്ടും വീണ്ടും ആഴത്തിൽ കുഴ്യൂക്കൻ കാരണമാവുകയും ആരവല്ലിയിലെ മണു വരണ്ട് പൊട്ടുകയും ചെയ്യൻ തുദങ്ങി.ഈ സമയതാനു അദ്ദേഹം ഗ്രാമതിലെ മുതിർന്ന വ്യക്തികളിൽ ഒരാളയ മൻഗു ലാൽ പട്ടേൽ കണ്ടത് അദ്ദേഹം പറഞ്ഞു രാജസ്ഥാൻ കുഗ്രാമത്തിൽ ജനങ്ങൾക്ക് വിദ്യാഭ്യാസത്തേക്കാൾ ആവശ്യം ജലമനു.അദ്ദേഹത്തിൽ നിന്നണു രാജേന്ദ്ര സിങ്ങ് ജൊഹാദിനെ പറ്റിയും ചെക്ക് ഡാമിനെ പറ്റിയും മനസ്സിലാക്കുന്നത് .കഴിഞ്ഞ കുരച്ച് കാലമായി പരബരാഗത ജല സംരക്ഷനതെ ഒഴിവാക്കുന്നതു കൊണ്ടാണു ഭൂഗർഭ ജലം കുറയുന്നറ്റെന്നും അദ്ദേഹം മനസ്സിലാക്കി.
കഴിഞ്ഞ 5 വർഷമായി ഭൂഗർഭ ജലമില്ലാത്തതിനാൽ ഔദ്യോഗികമായി സ്ഥലം ഡാർക്ക് സോണായി പ്രഖ്യാപിച് .അതോടെ രാജേന്ദ്ര മറ്റ് പരംബരാഗത ജല സംരക്ഷണ മാർഗങ്ങളെ പറ്റി സ്ഥലത്ത് കർഷകരോട് ചോദിച്ച് മനസ്സിലാക്കി.അദ്ദേഹവും സുഹ്ര്ത്തുക്കളൂം ഇതിനായി പണി തുടങ്ങി.കുറച്ച് കഴിഞ്ഞ് അവിടത്തേ കുറച്ച് യുവാക്കളും ചേർന്ന് വർഷങ്ങളയി ഉപയോഗശൂന്യമായിരുന്ന ഗോപൽ പുര ജൊഹാദ് പുനർനിർമ്മിച്ചു.ആ വർഷത്തേ മൺസൂൺ വന്നു, ജൊഹാദ് നിറഞ്ഞതോടൊപ്പം വർഷങ്ങളായി വരണ്ട് കിടന്നിരുന്ന അവരുടെ കിണറുകളും നിറഞ്ഞു. അടുത്ത മൂന്ന് വർഷം കൊണ്ട് 15 അടി ജലമായി ഉയർന്നു.
ഈ മാർഗങ്ങൾ ഭൂഗർഭ ജലമുയർത്താനും വൈറ്റ് സോണാക്കനും സാധിച്ചു.ഇത്തരം നടപടികൾ ഫോറസ്റ്റ് ഡിപ്പാർട്ട്മെന്റ് പാർക്കിന്റെ മേനേജ്മെന്റിന്റെ പ്രവർത്തനത്തിന്നു ക്ഷണിച്ചു.
സരിസ്ക വന്യജീവിസങ്കേതതിനടൂത്ത് തനഗാസിയിലെ തരുൺ ആശ്രം പിന്നേട് തരുൺഭാരത് സംഘിന്റെ പ്രധാന കാര്യാലയമായി.അദ്ദേഹത്തിന്റെ ആദ്യത്തേ പദയാത്ര[വല്കതൊൻ]ഗ്രാമങ്ങളിലൂടെ 1986ൽ ആയിരുന്നു.ഗ്രാമങ്ങലിലെ പഴയ ചെക്ക് ഡാം പുനർ നിർമ്മിക്കൻ പഠിപ്പിക്കാനയിരുന്നു ഇത്.എന്നൽ അവരുടെ വലിയ വിജയം വരാനിരിക്കുന്നതെയുണ്ടയിരുന്നുള്ളു.പദയാത്രയിൽ പ്രചോദരായി ഗോപല്പുരക്ക് 20കി.മീ അപ്പുറത്ത് 1986ൽ ബനൊട്ട-കൊല്യല[ബ്ഭനൊറ്റ-ക്കൊല്യല]ഗ്രാമത്തിലെ ശ്രമദാൻ സംഘടന പ്രവർത്തകരും തരുൺ ഭാരത് സംഘ് ചേർന്ന് വരണ്ട അർവാരി നദിയിൽ ജൊഹാദ് നിർമ്മിച്ചു.നദീ ജലം ചെന്നെത്തുന്ന ഒരു സ്ഥലത്ത് ചെറിയ ഡാമുകൾ നിർമ്മിച്ചു .ഇതിൽ വിസ്തൃതമായ 244മീ നീളവും 7മീ ഉയരവുമുള്ള കോൺക്രീറ്റ് ഡാം ആരവല്ലി കുന്നുകളിൽ നിർമ്മിചു അവസാനം ഡാമുകളുടെ എണ്ണം 375 ആയത്തോടെ നദി 1990ൽ പിന്നെയും ഒഴുകാൻ തുടങ്ങി.60 വർഷങ്ങൾക്ക് ശേഷം.അതോടെ യുദ്ധങ്ങൾക്ക് അവസാനമായി.ജൊഹാദ് നിർമ്മിച്ചതോടെ നദികളിലെയും തടാകങ്ങളിലേയും ജലത്തിന്റെ അളവ് ഉയർന്നു.സരിസ്കയിലും മറ്റൊന്നല്ല സംഭവിച്ചത്,മൈനിങ്ങ് സ്ഥലങ്ങളിൽ നിന്നും നീരാവിയായ ജലം കണ്ടതോടെ ഖനി ഉടമകൾ ഖനികളിലെ പ്രവർത്തനങ്ങൾ വിട്ട് പോവുകയും നിയമയുദ്ധം തുടരുകയും ചെയ്തു.1991ൽ പൊതുജന താല്പര്യാർഥം ആരവല്ലിയിൽ മൈനിങ്ങ് നിരോധിക്കണമെനാവശ്യപ്പെട്ട് സുപ്രീം കോടതിയിൽ ഹർജി സമർപ്പിക്കപെട്ടു.1992 മെയ്യിൽ വന-പരിസ്ഥിതി മന്ത്രാലയം ആരവല്ലിയിൽ മൈനിങ്ങ് നിരോധിച്ചു കൊണ്ട് ഉത്തരവിറക്കി.470 മൈനിങ്ങ് പ്രവർത്തന സ്ഥലങ്ങളും സരിസ്ക വന്യജീവിസങ്കേതവും ബഫർ സോണിനകത്താണന്ന് ഉത്തരവിൽ രേഖപ്പെടുത്തിയിരുന്നു.കാലക്രമേണ,ട്ബ്ബ്ശ് നിർമ്മിച്ച 115 ഭൗമ നിർമ്മിതികളും കോൺക്രീറ്റ് നിർമ്മിതികളും വന്യജീവി സങ്കേതത്തിനകത്തായി.600ലധികം മറ്റ് നിർമ്മിതികൾ ബഫർ സോണിനകത്തും.ഇവരുടെ പരിശ്രമം വിഫലമായില്ല,1995ൽ അർവാരി തുടർച്ചയായി ഒഴുകാൻ തുടങ്ങി.ഈ നദി 2000 മാർച്ചിൽ അന്താരാഷൃറ്റ നദീ പുരസ്ക്കാരം[റിവെർ പ്പ്രിശെ‘ നേടി.പിന്നേട് രാഷ്ട്രപതി കെ.ആർ.നാരായണൻ ഇവിടം സന്ദർശിച്ച് ഗ്രാമീനർക്’[ റ്റൊ ഏർത്-ജ്ജൊസെഫ്. ക്. ജ്ജൊഹ്ൻ ആവർദ്‘]നല്കി.
അതിനുശേഷം രുപരെൽ,ബഗനി,ജഹജ് വാലി തുടങ്ങിയ നദികൾ പതിറ്റണ്ടുകളുടെ വരൾച്ചക്കു ശേഷം ഒഴുകൻ തുടങ്ങി.അനവധി ഗ്രാമങ്ങൾ ജനവാസം വർധിക്കുകയും അവരുടെ സ്ഥലങ്ങളിൽ ക്രിഷി പ്രവർത്തനങ്ങളിൽ വീണ്ടും സജീവമാവുകയും ചെയ്തു.ദൗസ,സവൈ മധൊപുർ,ഭരത്പുർ,കരൗലി തുടങ്ങിയ നൂറു കനക്കിനു ജയ്പുറിന്റെ അയൽ ഗ്രാമങ്ങളിൽ ട്ബ്ബ്ശ്ന്റെ പ്രവർത്തനങ്ങൾ വ്യാപിച്ചു.
2001ൽ,ട്ബ്ബ്ശ് അവരുടെ പ്രവർത്തനം 6,500ക്ക്മ്മ് വ്യാപിച്ചു അതിൽ മധ്യപ്രദേശ്,ഗുജറത്ത്,ആന്ദ്രാപ്രദേശ് തുടങ്ങിയസംസ്ഥാനങ്ങ്ലും ഉൽ പ്പെടും.അവർ 4,500 ഭൗമ ചെക്ക് ഡാമൊ ജൊഹാദൊ നിർമ്മിച്ചിടുണ്ട് രാജസ്ഥാനിലെ 11 ജില്ലകളിലെ 850ഓളം ഗ്രാമത്തിൽ മഴ വെള്ളം സംഭരിച്ചു.ആ വർഷത്തേ സമൂഹ നേതൃത്വത്തിന്നുള്ള് മാഗ്സസെ അവാർഡ് രാജേന്ദ്ര സിങ്ങിനെ തേടി എത്തി.വനവല്ക്കരണം പല ഗ്രാമങ്ങളും നടപ്പിലാക്കൻ തുടങ്ങി .ഗ്രാമസഭകൾ ജൈവസമ്പത്തിനെക്കുറിച്ച് ശ്രദ്ധിക്കാൻ തുടങ്ങി.അതിനൊരു ഉദാഹരണമാണു ബൈരൊൺ ദേവ് ലൊക് വന്യജീവ് അഭയാരാന്യ[ബ്ഭൈരൊന്ദെവ് ളൊക് വ്വന്യജീവ് ആഭ്യരന്യ[പിയപ്ലെ‘സ് സൻക്റ്റുര്യ്]ഭനോറ്റ-കൊല്യലക്ക് 12ക്ം അടുത്ത് ആരവി നദിക്ക് മുകളിൽ അദ്ദേഹം തന്നെ രൂപീകരിച്ച പാനി പജായ്ത്ത് അഥവ ജല പാർലമെന്റ് രാജസ്ഥാനിലെ വിവിധ ഗ്രാമങ്ങളിൽ പാരംബര്യ ജല സംരക്ഷണ പ്രവർത്തനങ്ങൾ നടത്തുന്നു.ഭൂഗർഭ ജലപുനർനിർമ്മാണത്തിന്റെ പ്രസക്ത്തിയും ഭൂഗർഭ ശുചീകരണവും പ്രകൃതി വിഭവങ്ങളുടെ സംരക്ഷണം എന്നിവക്ക് 2005ൽ ഇദ്ദേഹത്തിനു ജമ്നാലാൽ ബജാജ് അവാർഡ് ലഭിച്ചു.\\\\\
ഗങ്ങ നദിക്ക് മുകളിലൂടെ ഒഴുകുന്ന ഭഗീരഥിക്ക് കുറുകെ ലൊഹറിനാഗ് പാല ഹൈഡ്രൊ പവർ പ്രോജക്റ്റ്[ളൊഹരിനഗ് പ്പല ഃയ്ദ്രൊ പ്പൊവെർ പ്പ്രൊജെക്റ്റ്] വരുന്നതു തടയുന്നതിൽ ഇദ്ദേഹത്തിനു പ്രധാന പങ്ക് നിസ്തുലമാനു.ഇതുമായിബന്ധപ്പെട്ട് പരിസ്ഥിതി പ്രവർത്തകൻ ജി.ഡി.ആഗർവാൾ ഐ ഐ റ്റി കാൻപൂരിൽ നിരാഹാര സത്യാഗ്രഹം അനുഷ്ഠിച്ചു.
2009ൽ ഇദ്ദേഹം നയിച്ച പദ യാത്രയിൽ പരിസ്ഥിതി പ്രവർതകരും സംഘടനകളും അണിനിരന്നു .പദയാത്ര മുംബൈ നഗരത്തിലെ അപകടത്തിലായ മിതി[mithi] നദിക്കുവെണ്ടിയായിരുന്നു.2014ൽ ഗോദാവരി ന്ദീ തീരത്തിലൂടെ ത്രിംബകേശ്വർമുതൽ പൈത്താൻ വരെ നദീ മലിനീകരനം വിമുക്തമാക്കൻ ജനങ്ങളോട് ആഹ്വാനം നടത്തി പരിക്രമണം ചെയ്തു.




</doc>
<doc id="306879" url="https://ml.wikipedia.org/wiki?curid=306879" title="മത്തമയൂരം">
മത്തമയൂരം

പാദത്തിൽ പതിമൂന്നക്ഷരമുള്ള അതിജഗതി ഛന്ദസ്സിൽ ഉൾപ്പെടുന്ന ഒരു വൃത്തമാണ്‌ മത്തമയൂരം. ഇതൊരു സമവൃത്തമാണ്.


</doc>
<doc id="306889" url="https://ml.wikipedia.org/wiki?curid=306889" title="പൂക്കോട്ടൂർ യുദ്ധം">
പൂക്കോട്ടൂർ യുദ്ധം

1921 ഓഗസ്റ്റ് 26ന് മലബാർ കലാപത്തിന്റെ ഭാഗമായി മലപ്പുറം ജില്ലയിലെ പൂക്കോട്ടൂരിൽ വെച്ച് മാപ്പിള പോരാളികളും ബ്രിട്ടീഷ് സൈന്യവും തമ്മിൽ നടന്ന ചരിത്ര പ്രസിദ്ധമായ ഒരു പോരാട്ടമാണ് പൂക്കോട്ടൂർ യുദ്ധം. ഇന്ത്യൻ സ്വാതന്ത്രസമര ചരിത്രത്തിലെ ഏക യുദ്ധം എന്നു ഈ യുദ്ധത്തെ വിശേഷിപ്പിക്കാറുണ്ട്. 1857-ലെ ഒന്നാം ഇന്ത്യൻ സ്വാതന്ത്ര്യ സമരത്തിനു ശേഷം ബ്രിട്ടീഷ് സാമ്രാജ്യം നേരിടേണ്ടി വന്ന ഏറ്റവും വലിയ സായുധ പോരാട്ടം പൂക്കോട്ടൂർ യുദ്ധമായിരുന്നു എന്ന് ബ്രിട്ടീഷുകാർ രേഖപ്പെടുത്തിയിട്ടുണ്ട്.തങ്ങളെ നേരിടാൻ ബ്രിട്ടീഷ് പട്ടാളം എത്തുന്നതറിഞ്ഞു മാപ്പിള മുസ്‌ലിങ്ങൾ പട്ടാളത്തെ ഗറില്ലാ യുദ്ധമുറയിൽ നേരിടാൻ തീരുമാനിക്കുകയായിരുന്നു. എന്നാൽ ആയുധ ശേഷിയിൽ ഏറെ മുന്നിലുണ്ടായിരുന്ന ബ്രിട്ടീഷ് പട്ടാളം അഞ്ചു മണിക്കൂർ നീണ്ട പൊരിഞ്ഞ യുദ്ധത്തിനൊടുവിൽ പിൻവാങ്ങി.

പൂക്കോട്ടുരിലെ ജനസംഖ്യയിൽ ഭൂരിപക്ഷമായിരുന്ന മാപ്പിള മുസ്‌ലിങ്ങളിലധികവും സ്വന്തമായി ഭൂമിയില്ലാത്തവരും മറ്റ്‌ വരുമാന മാർഗ്ഗമില്ലാത്തവരുമായിരുന്നു. ഇവരുടെ വീടുകളിൽ മിക്ക ദിവസവും പട്ടിണിയായിരുന്നു. പൂക്കോട്ടൂരിലേയും പരിസര പ്രദേശങ്ങളിലേയും ഭൂമിയുടെ മുക്കാൽ ഭാഗവും നിലമ്പൂർ കോവിലകം വകയുള്ളതാണ്‌. അവർക്ക്‌ പൂക്കോട്ടൂരിൽ ഒരു കോവിലകമുണ്ട്‌. കോവിലകം വക ഭൂമി ഭൂരിഭാഗവും കുടിയാൻമാരായി പാട്ടത്തിനെടുത്തിരുന്നത്‌ കഠിനാദ്ധ്വാനികളായ മാപ്പിളമാരായിരുന്നു. ജൻമി - കുടിയാൻ ബന്ധം അക്കാലത്ത്‌ സൌഹാർദ്ധ പൂർണ്ണമായിരുന്നില്ല. അതുകൊണ്ട്‌ തന്നെമുൻകാലങ്ങളിൽ അനേകം ജൻമി കൂടിയാൻ സംഘട്ടനങ്ങൾ നടന്നിട്ടുണ്ടായിരുന്നു

മോയിൻകുട്ടി വൈദ്യരുടെ ബദർ പടപ്പാട്ടിൽ നിന്ന് ഊർജ്ജം ഉൾക്കൊണ്ട് മാപ്പിളമാർ സംഘടിക്കുകയായിരുന്നു.


</doc>
<doc id="306891" url="https://ml.wikipedia.org/wiki?curid=306891" title="വിദ്യുന്മാല">
വിദ്യുന്മാല

ഓരോ പാദത്തിലും എട്ട് അക്ഷരം വീതംവരുന്ന ഛന്ദസ്സിലുള്ള വൃത്തമാണ്‌ വിദ്യുന്മാല.


</doc>
<doc id="306893" url="https://ml.wikipedia.org/wiki?curid=306893" title="അനുഷ്ടുപ്പ് (ഛന്ദസ്സ്)">
അനുഷ്ടുപ്പ് (ഛന്ദസ്സ്)

ശ്ലോകത്തിലെ ഓരോ പാദത്തിലും എട്ട് അക്ഷരങ്ങൾ വരുന്നതാണ് അനുഷ്ടുപ്പ് ഛന്ദസ്സ്. അനുഷഅടുപ്പ് ഛന്ദസ്സിൽ അനുഷ്ടുപ്പ് എന്നു പേരുള്ള ഒരു വൃത്തവുമുണ്ട്.
അനുഷ്ടുപ്പ് ഛന്ദസ്സിലെ പ്രധാന വൃത്തങ്ങൾ


</doc>
<doc id="306898" url="https://ml.wikipedia.org/wiki?curid=306898" title="വേൺഹെർ വോൺ ബ്രൗൺ">
വേൺഹെർ വോൺ ബ്രൗൺ

ആധുനിക റോക്കറ്റുകളുടെ പിതാവ് എന്ന് വിശേഷിക്കപ്പെടുന്ന അതിപ്രഗൽഭനായ ഒരു ജർമൻ - അമേരിക്കൻ റോക്കറ്റ് ശാസ്ത്ര എഞ്ചിനീയറാണ് വേൺഹെർ വോൺ ബ്രൗൺ (Wernher von Braun). ഹിറ്റ്‌ലർക്ക് വേണ്ടി ലോകത്തിലെ ആദ്യത്തെ ഗൈഡഡ് ബാലിസ്റ്റിക് മിസൈലായ "വി 2" മിസൈൽ നിർമ്മിച്ചത്‌ വോൺ ബ്രൗൺ ആയിരുന്നു. രണ്ടാം ലോകയുദ്ധത്തിന് ശേഷം അമേരിക്കയിലേക്ക് കുടിയെറിയ വോൺ ബ്രൗൺ ആദ്യത്തെ അമേരിക്കൻ ഉപഗ്രഹത്തെ വിക്ഷേപിച്ച എക്സ്പ്ലോറർ റോക്കറ്റുകളുടെ നിർമ്മാണത്തിലും പങ്കാളിയായി. നാസയുടെ രൂപീകരണ ശേഷം അതിൽ അംഗമായ വോൺ ബ്രൗൺ മനുഷ്യനെ ചന്ദ്രനിലെത്തിച്ച സാറ്റെൺ റോക്കറ്റുകളുടെ നിർമ്മാണത്തിലും പങ്കുവഹിച്ചു. 


</doc>
<doc id="306904" url="https://ml.wikipedia.org/wiki?curid=306904" title="മേഘാവതി സുകാർണോപുത്രി">
മേഘാവതി സുകാർണോപുത്രി

2001 മുതൽ 2004 വരെ ഇന്തോനേഷ്യയുടെ പ്രസിഡണ്ടായിരുന്നു മേഘാവതി സുകാർണോപുത്രി ഇന്തോനേഷ്യയിലെ പ്രധാന രാഷ്ട്രീയ പാർട്ടികളിലൊന്നായ പി.ഡി.ഐ-പി(Partai Demokrasi Indonesia Perjuangan)യുടെ നേതാവാണ് അവർ. ഇന്തോനേഷ്യയുടെ ആദ്യത്തെ പ്രസിഡണ്ടായിരുന്ന (1945 -1967) സുകാർണോവിന്റെ മകളാണ് മേഘാവതി. 1999 മുതൽ 2001 വരെ അബ്ദുൾറഹിമാൻ വഹീദ് പ്രസിഡണ്ടായിരുന്നപ്പോൾ വൈസ് പ്രസിഡണ്ടായിരുന്നു അവർ.

സുകാർണോവിന്റെ ഒൻപത് ഭാര്യമാരിലൊരാളായിരുന്ന ഫത്മാവതിയുടെ മകളായി 1947 ജനുവരി 23-ന് യോഗകാർത്തായിൽ ജനിച്ചു. സുകാർണോവിന്റെ രണ്ടാമത്തെ കുട്ടിയായ അവർ മേർഡക കൊട്ടാരത്തിലാണ് വളർന്നത്. ഒഡീഷയിലെ മുഖ്യമന്ത്രിയായിരുന്ന ബിജു പട്നായക്കാണ് മേഘാവതി എന്ന പേർ നിർദ്ദേശിച്ചത്. 

2001 ജൂലൈ 23-ന് പീപ്പിൾസ് കൺസൽടേറ്റീവ് അസ്സംബ്ലി (MPR) വഹീദിനെ പ്രസിഡണ്ടുസ്ഥാനത്തുനിന്നും നീക്കി, അന്നുതന്നെ മേഘാവതി പ്രസിഡണ്ട് ആയി സത്യപ്രതിജ്ഞ ചെയ്തു. മുസ്ലീം രാജ്യത്തെ നയിക്കുന്ന അഞ്ചാമത്തെ വനിതയായി( ബേനസീർ ഭൂട്ടോ, ടർക്കിയുലെ തൻസു സില്ലർ, ഖാലിദാ സിയ, ഹസീന വജീദ് എന്നിവർക്കുശേഷം). പിന്നീട് 2004-ലെ പ്രസിഡന്റ് തിരഞ്ഞെടുപ്പിൽ സുശീലോ ബംബാങ് യുധോയോനോട് പരാജയപ്പെട്ടു.


</doc>
<doc id="306911" url="https://ml.wikipedia.org/wiki?curid=306911" title="ബുറാൻ">
ബുറാൻ

അമേരിക്കൻ സ്പേസ് ഷട്ടിലുകൾക്ക് മറുപടിയെന്ന വണ്ണം സോവിയറ്റ് യൂണിയൻ വികസിപ്പിച്ച സ്പേസ് ഷട്ടിലാണ് ബുറാൻ (, , അർഥം "മഞ്ഞുകാറ്റ്"). റഷ്യയിലെ ബഹിരാകാശ ഏജൻസിയായ "എനർജിയ കോർപ്പ്" സ്പേസ് എഞ്ചിനീയർ ഗ്ലെബ് ലൊസിനോ ലോസിൻസ്കി ആയിരുന്നു ബുറാന്റെ രൂപകൽപ്പന നടത്തിയത്. അമേരിക്കൻ സ്പേസ് ഷട്ടിലുകളോട് സമാന രൂപ സാദ്രിശ്യമായാണ് ബുറാൻ രൂപകൽപന ചെയ്തത്. നിർമ്മിക്കപ്പെട്ട റോക്കറ്റുകളിൽ ഏറ്റവും ശക്തി കൂടിയ "എനർജിയ റോക്കറ്റ്" ബുറാന്റെ കാരിയർ റോക്കറ്റായി നിർമിച്ചു. 1988 നവംബർ 15ന് ആദ്യത്തെ പരീക്ഷണ ബഹിരാകാശ യാത്ര ബുറാൻ വിജയകരമായി പൂർത്തിയാക്കി. മൂന്നര മണിക്കൂർ നീണ്ട മനുഷ്യരഹിതമായ യാത്രയിൽ ബുറാൻ ഭൂമിയെ രണ്ടു തവണ വലം വെച്ചു തിരിച്ചിറങ്ങി. 

എന്നാൽ അധികം വൈകാതെ സോവിയറ്റ് യൂണിയന്റെ ബഹിരാകാശ പദ്ധതികളിൽ നാഴികക്കല്ലാവുമായിരുന്ന ബുറാൻ പ്രോജക്റ്റ് സാമ്പത്തിക പ്രതിസന്ധിമൂലം റദ്ദാക്കാനുള്ള തീരുമാനം ഉണ്ടായി. സോവിയറ്റ് യൂണിയന്റെ തകർച്ചക്ക് ശേഷം 1993ൽ പദ്ധതി മുഴുവനായും ഉപേക്ഷിച്ചു. മോസ്ക്കോയിൽ നിർമിച്ച ബുറാൻ ഷട്ടിലിനെ വിക്ഷേപണ കേന്ദ്രമായ ബൈക്കാനൂർ വിക്ഷേപണ കേന്ദ്രത്തിൽ എത്തിക്കുന്നതിനായാണ് നിർമ്മിക്കപ്പെട്ടതിൽ ഏറ്റവും വലിയ വിമാനം എന്നറിയപ്പെടുന്ന ആന്റൊനോവ് ഏ.എൻ. 225 നിർമിച്ചത്.


</doc>
<doc id="306912" url="https://ml.wikipedia.org/wiki?curid=306912" title="ഷെൻസൊയു">
ഷെൻസൊയു

അമേരിക്കക്കും സോവിയറ്റ് റഷ്യക്കും ശേഷം മനുഷ്യനെ ബഹിരാകാശത്തെത്തിച്ച രാഷ്ട്രം എന്ന ബഹുമതി നേടിയ ചൈനയുടെ ഏകോപയോഗ ബഹിരാകാശ വാഹനമാണ് ഷെൻസൊയു (). റഷ്യയുടെ സൊയൂസ് എകോപയോഗ ബഹിരാകാശ വാഹനത്തിന്റെ മാതൃകയിലാണ് ഇത് നിർമിച്ചിരുന്നത്. എന്നാൽ സോയൂസിനെക്കാൾ വലിപ്പം കൂടുതലാണ്. ലോങ്ങ്‌ മാർച്ച് റോക്കറ്റാണ് ഷെൻസൊയുവിന്റെ കാരിയർ റോക്കറ്റ്. ഇതുവരെ മോത്തം 10 വിക്ഷേപണങ്ങൾ ഷെൻസൊയു പരമ്പരയിൽ ഉണ്ടായിട്ടുണ്ട്. ആദ്യത്തെ നാലും ആളില്ലാത്ത പരീക്ഷണ വിക്ഷേപണങ്ങളായിരുന്നു. ഷെൻസൊയു 5ൽ യാത്ര ചെയ്ത യാങ്ങ് ലിവെ ആദ്യ ചൈനീസ്‌ ബഹിരാകാശ സഞ്ചാരി എന്ന ബഹുമതിക്കർഹനായി.


</doc>
<doc id="306914" url="https://ml.wikipedia.org/wiki?curid=306914" title="ജുർഗെൻ ഹേബർമാസ്">
ജുർഗെൻ ഹേബർമാസ്

പ്രശസ്ത ജർമൻ സാമൂഹ്യശാസ്ത്രജ്ഞനും തത്ത്വചിന്തകനുമാണ് ജുർഗെൻ ഹേബർമാസ് (1929 - ). യൂറോപ്പിലെ ബൂർഷ്വാ പൊതുമണ്ഡലത്തെക്കുറിച്ചുള്ള ഹേബർമാസിന്റെ പഠനം വളരെ പ്രശസ്തമാണ്.




</doc>
<doc id="306916" url="https://ml.wikipedia.org/wiki?curid=306916" title="എ. ജയശങ്കർ">
എ. ജയശങ്കർ

ഒരു അഭിഭാഷകനും കേരളത്തിലെ രാഷ്ട്രീയ നിരീക്ഷകനും രാഷ്ട്രീയ നിരൂപകനുമാണ് അഡ്വക്കറ്റ് എ. ജയശങ്കർ. മാധ്യമം ദിനപത്രത്തിൽ 'കെ. രാജേശ്വരി' എന്ന തൂലികാ നാമത്തിൽ എഴുതിയ ലേഖനങ്ങൾ ശ്രദ്ധിക്കപ്പെട്ടിരുന്നു. മലയാളികൾക്കിടയിൽ അദ്ദേഹം കൂടുതൽ പ്രശസ്തി നേടിയത് ഇന്ത്യാവിഷൻ ചാനലിലെ പ്രതിവാര ദിനപത്ര അവലോകന പരിപാടിയായ വാരാന്ത്യം എന്ന പരിപാടിയിലൂടെയാണ്. തനതായ ഒരു അവതരണ ശൈലിയാണ് ഈ പരിപാടിയിൽ അദ്ദേഹം പ്രകടമാക്കുന്നത്. മലയാളത്തിലെ പ്രമുഖ വാർത്താ ചാനലുകളിലെല്ലാം രാഷ്ട്രീയ ചർച്ചകളിൽ സ്ഥിരം സാന്നിധ്യമാണ് ഇദ്ദേഹം. കേരള രാഷ്ട്രീയത്തിലെയും ഇന്ത്യൻ രാഷ്ട്രീയത്തിലെയും ജയശങ്കറിന്റെ അഗാധമായ അറിവിനൊപ്പം ഹാസ്യവും ഗൗരവവും കലർന്ന അദ്ദേഹത്തിന്റെ നിർഭയത്വതോടെയുള്ള അവതരണ രീതിയും ഏറെ ജനപ്രിയമാണ്. ഇന്ത്യൻ അസോസിയേഷൻ ഓഫ് ലോയേർസ് എന്ന സംഘടയുടെ ജനറൽ സെക്രട്ടറി കൂടിയാണദ്ദേഹം.

ജയശങ്കറുടെ സ്വദേശം ആലുവയ്കടുത്ത് ദേശം എന്ന സ്ഥലത്താണ്. അച്ഛൻ വാസുദേവൻ പിള്ള എഫ്.എ.സി.ടിയിൽ ഉദ്യോഗസ്ഥനായിരുന്നു, സഹകരണ വകുപ്പിലെ ഡെപ്യൂട്ടി രജിസ്ട്രാറയിരുന്നു അമ്മ സൗദാമിനി. ആലുവാ യു.സി. കോളേജിലാണ് വിദ്യാഭ്യാസം ചെയ്തത്. അവിടെ വെച്ചാണ് തനിക്ക് രാഷ്ട്രീയത്തിലും ചരിത്രത്തിലും താല്പര്യമുണ്ടായതെന്ന് അദ്ദേഹം ഒരു അഭിമുഖത്തിൽ പറയുകയുണ്ടായിട്ടുണ്ട്.

1996 മുതൽ 2000 വരെ കാലഘട്ടത്തിൽ ഗവണ്മെന്റ് പ്ലീഡറായി ഇദ്ദേഹം സേവനമനുഷ്ഠിച്ചിട്ടുണ്ട്. ആ കാലഘട്ടത്തിൽ തന്റെ സുഹൃത്തും സഹപ്രവർത്തകനുമായിരുന്ന അലക്സാണ്ടർ തോമസിന്റെ പ്രേരണയിലാണ് അദ്ദേഹം ആനുകാലികങ്ങളിൽ ലേഖനങ്ങൾ എഴുതാനാരംഭിച്ചത്. 2000-ൽ പ്ലീഡർ സ്ഥാനം രാജിവെച്ചു കഴിഞ്ഞാണ് അദ്ദേഹം പൂർണ്ണമായും എഴുത്തിലേക്ക് തിരിയുന്നത്. ആദ്യമായി മാധ്യമം വാരികയിലാണ് എഴുതാൻ ആരംഭിച്ചത്. സുഹൃത്തുക്കളുടെ സഹാത്തോടെ കെ.രാജേശ്വരി എന്ന തൂലികാനാമം കണ്ടെത്തുകയായിരുന്നു എന്നും, തുടക്കക്കാരനായതിനാലും കൂടുതൽ ശ്രദ്ധ ലഭിക്കാനുമാണ് സ്ത്രീനാമത്തിൽ എഴുതാനാരംഭിച്ചതെന്നും അദ്ദേഹം പറയുകയുണ്ടായി.

ജയശങ്കറിനെ ആദ്യമായി രാഷ്ട്രീയ ചർച്ചകളിൽ പങ്കെടുപ്പിച്ചത് ഇന്ത്യാവിഷൻ ചാനലാണ്; തുടർന്ന് മലയാളത്തിലുണ്ടായ മറ്റു വാർത്താചാനലുകളും അദ്ദേഹത്തിനെ ചർച്ചകളിലേക്ക് ക്ഷണിക്കാൻ തുടങ്ങുകയുമാണുണ്ടായത്.

സോളാർ തട്ടിപ്പ് കേസിന്റെ ഭാഗമായി എൽ.ഡി.എഫ്. നടത്തിയ സമരത്തിനിടെ കണ്ണൂരിൽ മുഖ്യ മന്ത്രി ഉമ്മൻ ചാണ്ടിയെ കല്ലെറിഞ്ഞ സംഭവത്തെ ഹാസ്യരൂപത്തിൽ ന്യായീകരിച്ചതിന് അദ്ദേഹത്തിന്റെ ഓഫീസ് 2013 ഒക്ടോബർ 27ന് യൂത്ത്കൊണ്ഗ്രസ്സുകാർ അടിച്ചു തകർക്കുകയുണ്ടായി



</doc>
<doc id="306934" url="https://ml.wikipedia.org/wiki?curid=306934" title="എന്റെ രാജ്യം എന്റെ ജീവിതം">
എന്റെ രാജ്യം എന്റെ ജീവിതം

എൽ.കെ. അദ്വാനിയുടെ ആത്മകഥയാണ് എന്റെ രാജ്യം എന്റെ ജീവിതം.

ഭാരതീയ ജനതാ പാർട്ടിയുടെ നേതൃസ്ഥാനത്തേക്കുള്ള തന്റെ യാത്രയെക്കുറിച്ചാണ് അദ്വാനി പുസ്തകത്തിൽ പറയുന്നത്. വിഭജനത്തിന് ഇരയാകേണ്ടിവന്ന അഭയാർത്ഥിയായി അദ്ദേഹം സ്വയം വിശേഷിപ്പിക്കുന്നു.
തന്റെ ജീവിതത്തിൽ നിർണ്ണായകസ്വാധീനം ചെലുത്തിയ വ്യക്തികളെ അദ്ദേഹം ഗ്രന്ഥത്തിൽ വിവരിക്കുന്നു. പണ്ഡിറ്റ് ദീൻദയാൽ ഉപാധ്യയയെ രാഷ്ട്രീയഗുരുവയിട്ടാണ് അദ്ദേഹം കാണുന്നത്. മദർ തെരേസ, ജയ്‌പ്രകാശ്‌ നാരായണൺ, രത്തൻ ടാറ്റ, എൻ. ആർ. നാരായണമുർത്തി തുടങ്ങി അമിതാഭ്ബച്ചൻ വരെ പുസ്തകത്തിൽ പരാമർശിക്കപ്പെടുന്നുണ്ട്. എൻ.ഡി.എ. ഭരണകാലത്തെക്കുറിച്ചും വാജ്പേയിയുമായുള്ള വ്യക്തിബന്ധത്തെക്കുറിച്ചും 1040 പേജുള്ള പുസ്തകത്തിൽ വിശദമാക്കുന്നു. 1999-ൽ എയർ ഇന്ത്യ വിമാനം കണ്ടഹാറിലേക്ക് തട്ടിക്കൊണ്ടുപോയതുമായി ബന്ധപ്പെട്ട രാഷ്ട്രീയ അനിശ്ചിതത്തിൽ അദ്വാനി ഇതിലൂടെ ഖേദം പ്രകടിപ്പിക്കുന്നു.


</doc>
<doc id="306937" url="https://ml.wikipedia.org/wiki?curid=306937" title="ഇ. പ്രജിത്‌">
ഇ. പ്രജിത്‌

2015 ൽ കേരള ലളിതകലാ അക്കാദമിയുടെ ചിത്രകലയ്ക്കുള്ള മുഖ്യ പുരസ്കാരം നേടിയ ചിത്രകാരനാണ് ഇ. പ്രജിത്‌ (ജനനം 1993).
1993-ൽ തലശ്ശേരിയിലാണ്‌ പ്രജിത്തിന്റെ ജനനം. തൃശ്ശൂർ കോളേജ്‌ ഓഫ്‌ ഫൈൻ ആർട്‌സിൽ അവസാന വർഷ വിദ്യാർത്ഥിയായ പ്രജിത്തിന്റെ, ജലച്ചായവും ചാർക്കോളും ഉപയോഗിച്ചാണ്‌ ചിത്രം രചിച്ച, ശീർഷകമില്ലാത്ത (ട്രിപ്‌റ്റിച്ച്‌) ചിത്രത്തിനാണ്‌ 25,000 രൂപയുടെ മുഖ്യപുരസ്‌കാരം ലഭിച്ചിട്ടുള്ളത്‌. ജീവിത യാഥാർത്ഥ്യങ്ങളിലെ വൈരുദ്ധ്യങ്ങളും സങ്കീർണ്ണതകളുമാണ്‌ തന്റെ സമീപകാലങ്ങളിലെ ചിത്രങ്ങളിൽ എന്ന്‌ പ്രജിത്‌ സൂചിപ്പിക്കുന്നു.


</doc>
<doc id="306938" url="https://ml.wikipedia.org/wiki?curid=306938" title="എൻ. ബാലമുരളീകൃഷ്‌ണൻ">
എൻ. ബാലമുരളീകൃഷ്‌ണൻ

2015 ൽ കേരള ലളിതകലാ അക്കാദമിയുടെ ചിത്രകലയ്ക്കുള്ള മുഖ്യ പുരസ്കാരം നേടിയ ചിത്രകാരനാണ് എൻ. ബാലമുരളീകൃഷ്‌ണൻ.
ചെട്ടിക്കുളങ്ങര സ്വദേശിയായ എൻ. ബാലമുരളീകൃഷ്‌ണൻ 1963ലാണ്‌ ജനിച്ചത്‌. മാവേലിക്കര രാജാരവിവർമ്മ കോളേജിൽ നിന്നും ചിത്രകലയിൽ നാഷണൽ ഡിപ്ലോമ ലഭിച്ച അദ്ദേഹം അക്കാദമി മുൻ നിർവ്വാഹക സമിതി അംഗമായിരുന്നു. മുൻപ്‌ കേരള ലളിതകലാ അക്കാദമിയുടെ സംസ്ഥാന അവാർഡ്‌ ലഭിച്ചിട്ടുള്ള അദ്ദേഹം അക്കാദമി വിവിധ കാലഘട്ടങ്ങളിൽ സംഘടിപ്പിച്ച ദേശീയ സംസ്ഥാന കലാ ക്യാമ്പുകളിൽ പങ്കെടുത്തിട്ടുണ്ട്‌. അദ്ദേഹത്തിന്റെ ശീർഷകമില്ലാത്ത അക്രിലിക്‌ ക്യാൻവാസ്‌ ചിത്രത്തിനാണ്‌ മുഖ്യപുരസ്‌കാരം ലഭിച്ചിട്ടുള്ളത്‌.


</doc>
<doc id="306939" url="https://ml.wikipedia.org/wiki?curid=306939" title="ടി. സന്തോഷ്‌ മിത്ര">
ടി. സന്തോഷ്‌ മിത്ര

2015 ൽ കേരള ലളിതകലാ അക്കാദമിയുടെ ചിത്രകലയ്ക്കുള്ള മുഖ്യ പുരസ്കാരം നേടിയ ചിത്രകാരനാണ് ടി. സന്തോഷ്‌ മിത്ര (ജനനം 1968).
1968-ൽ തൃശ്ശൂരിലാണ്‌ സന്തോഷ്‌ മിത്രയുടെ ജനനം. തൃശ്ശൂർ കോളേജ്‌ ഓഫ്‌ ഫൈൻ ആർട്‌സിൽ നിന്ന്‌ നാഷണൽ ഡിപ്ലോമ ലഭിച്ചിട്ടുള്ള അദ്ദേഹത്തിന്‌ മുൻപ്‌ അക്കാദമിയുടെ ഓണറബിൾ മെൻഷൻ അവാർഡ്‌ ലഭിച്ചിട്ടുണ്ട്‌. അക്കാദമിയുടെ നിരവധി കലാ ക്യാമ്പുകളിലും പ്രദർശനങ്ങളിലും പങ്കെടുത്തിട്ടുള്ള സന്തോഷ്‌ മിത്രയുടെ ഭൂമിയുടെ അവകാശികൾ എന്ന മിക്‌സഡ്‌ മീഡിയ ചിത്രത്തിനാണ്‌ മുഖ്യപുരസ്‌ക്കാരം ലഭിച്ചിട്ടുള്ളത്‌. കാലിക്കറ്റ്‌ യൂണിവേഴ്‌സിറ്റിയിൽ ഫോട്ടോഗ്രാഫി യൂണിറ്റിൽ ആർട്ടിസ്റ്റ്‌ ഫോട്ടോഗ്രാഫറായി അദ്ദേഹം സേവനമനുഷ്‌ഠിക്കുന്നു.


</doc>
<doc id="306940" url="https://ml.wikipedia.org/wiki?curid=306940" title="കെ.കെ. ജയേഷ്‌">
കെ.കെ. ജയേഷ്‌

2015 ൽ കേരള ലളിതകലാ അക്കാദമിയുടെ ചിത്രകലയ്ക്കുള്ള മുഖ്യ പുരസ്കാരം നേടിയ ചിത്രകാരനാണ് കെ.കെ. ജയേഷ്‌ (ജനനം 1993).
ജയേഷ്‌ കെ.കെ. കോഴിക്കോട്‌ ജില്ലയിലെ കൊയ്‌ലാണ്ടി സ്വദേശിയാണ്‌. ശ്രീ ശങ്കരാചാര്യ സംസ്‌കൃത സർവകലാശാലയിൽ നിന്നും ബി. എഫ്‌. എ. പെയിന്റിംഗിൽ ഒന്നാം റാങ്കോടെ ബിരുദം ലഭിച്ച അദ്ദേഹം ഇപ്പോൾ ആർ. എൽ. വി. കോളേജിൽ അവസാന വർഷ എം.എഫ്‌.എ. പെയിന്റിംഗ്‌ വിദ്യാർത്ഥിയാണ്‌. കേരള സർക്കാരിന്റെ നർച്ചർ സ്‌കോളർഷിപ്പ്‌ നേടിയിട്ടുണ്ട്‌. വുഡ്‌ കട്ട്‌, പെയിന്റിംഗ്‌ തുടങ്ങിയവയിൽ വർക്ക്‌ ചെയ്യുന്ന ജയേഷിന്റെ ബേപ്പൂർ സുൽത്താനും പാത്തുമ്മായുടെ ആടും എന്ന വുഡ്‌കട്ടിനാണ്‌ ഇക്കുറി 25,000/- രൂപയുടെ മുഖ്യപുരസ്‌കാരം ലഭിച്ചിട്ടുള്ളത്‌.


</doc>
<doc id="306945" url="https://ml.wikipedia.org/wiki?curid=306945" title="വി.പി. സജികുമാർ">
വി.പി. സജികുമാർ

2015 ൽ കേരള ലളിതകലാ അക്കാദമിയുടെ ശില്പകലയ്ക്കുള്ള മുഖ്യ പുരസ്കാരം നേടിയ കലാകാരനാണ് ഇ. പ്രജിത്‌ (ജനനം 1993).
ആലപ്പുഴ സ്വദേശിയായ സജികുമാർ വി.പി.യുടെ ടെൻ തൗസന്റ്‌ ഫയർ പോയിന്റ്‌ എന്ന ശില്‌പം അവാർഡിന്‌ അർഹമായിരുന്നു.


</doc>
<doc id="306953" url="https://ml.wikipedia.org/wiki?curid=306953" title="മാണ്ഡ്യ ജില്ല">
മാണ്ഡ്യ ജില്ല

ഇന്ത്യൻ സംസ്ഥാനമായ കർണാടകത്തിലെ ഒരു ജില്ലയാണ് മാണ്ഡ്യ 1939-ൽ രൂപീകൃതമായ മാണ്ഡ്യ ജില്ലയിലെ പ്രധാന പട്ടണം മാണ്ഡ്യ ആണ്. 2011-ജില്ലാ ജനസംഖ്യ 18,08,680 ആയിരുന്നു

തെക്ക് മൈസൂർ ജില്ല, പടിഞ്ഞാറ് ഹാസൻ ജില്ല, വടക്ക് തുംകൂർ ജില്ല, കിഴക്ക് രാംനഗർ ജില്ല എന്നിവയാണ് അതിർത്തികൾ. 


</doc>
<doc id="306966" url="https://ml.wikipedia.org/wiki?curid=306966" title="പത്മ നദി">
പത്മ നദി

പത്മ നദി പശ്ചിമബംഗാളിലെ ഫറാക്ക പിന്നിട്ട്‌ 40 കിലോമീറ്ററുകൾ ഒഴുകിയ ശേഷം ഗംഗ കൈവഴികളായി പിരിയുന്നു.പത്മ എന്ന പേരിലറിയപ്പെടുന്ന കൈവഴി ബംഗ്ലാദേശിലെക്ക് ഒഴുകുന്നു.പശ്ചിമബംഗാളിലുടെ ഒഴുകുന്ന കൈവഴിയാണ് ഭാഗീരഥി. ബംഗാളിലെ ഹുഗ്ലി ജില്ലയിൽവെച്ച് ഭാഗീരഥി പത്മയുടെ കൈവഴിയായ ജലാങ്ങിയുമായി കുടിച്ചേരുന്നു. തുടർന്ന് ഹുഗ്ലി നദി എന്നറിയപ്പെടുന്നു. കൊൽക്കത്ത നഗരം ഹുഗ്ലി നദിയുടെ തീരത്താണ്.


</doc>
<doc id="306971" url="https://ml.wikipedia.org/wiki?curid=306971" title="ബഹിരാകാശ വാഹനം">
ബഹിരാകാശ വാഹനം

മനുഷ്യരെ വഹിച്ചു ബഹിരാകാശ യാത്ര നടത്താവുന്ന പ്രത്യേക തരത്തിൽ നിർമിച്ചിട്ടുള്ള വാഹനങ്ങളെയാണ് ബഹിരാകാശ വാഹനം എന്ന പദം കൊണ്ട് അർത്ഥമാക്കുന്നത്. മനുഷ്യർക്ക്‌ വസിക്കാവുന്ന തരത്തിൽ ഉള്ള സൗകര്യങ്ങളും ഭൂമിയുമായുള്ള റേഡിയോ കമ്യൂണിക്കേഷൻ സൗകര്യവും യാത്ര നിയന്ത്രിക്കാനാവശ്യമായ റോക്കറ്റ് പ്രോപ്പല്ലറിംഗ് സൗകര്യങ്ങളും ഒക്കെ ഇത്തരം വാഹനങ്ങളിൽ ഉണ്ടായിരിക്കും. പ്രഥമ ബഹിരാകാശ സഞ്ചാരിയായ യൂറി ഗഗാറിൻ സഞ്ചരിച്ച വോസ്റ്റോക്ക് ആയിരുന്നു പ്രഥമ ബഹിരാകാശ വാഹനം. അമേരിക്കയുടെ സ്പേസ് ഷട്ടിലുകളാണ് ഇക്കൂട്ടത്തിൽ ഏറ്റവും പുരോഗമിച്ച വാഹനങ്ങൾ.








</doc>
<doc id="306972" url="https://ml.wikipedia.org/wiki?curid=306972" title="ബഹിരാകാശ വിമാനം">
ബഹിരാകാശ വിമാനം

ഒരു വിമാനം പോലെ പറന്നുയർന്ന് ജെറ്റ് എൻ‌ജിന്റെയും റോക്കറ്റ് എഞ്ചിന്റെയും സംയുക്ത സഹായത്തോടെ ബഹിരാകാശത്തിൽ ഒരു വിമാനം പോലെ തിരിച്ചിറങ്ങാൻ സാധിക്കുകയും ചെയ്യുന്ന (horizontal takeoff and landing) ബഹിരാകാശ വാഹനത്തെയാണ് ബഹിരാകാശ വിമാനങ്ങൾ (Spaceplane) എന്ന് വിളിക്കുന്നത്‌. അടുത്ത തലമുറയിലെ ബഹിരാകാശ വാഹനങ്ങളായാണ് ഇവയെ കണക്കാക്കുന്നത്. റോക്കറ്റ് സഹായത്തോടെ കുതിച്ചുയരുകയും വിമാനം പോലെ പറന്നിറങ്ങുകയും ചെയ്യുന്ന ഷട്ടിലുകളുടെ അടുത്ത ചുവടാണ് ഇത്തരം വിമാനങ്ങൾ. ബഹിരാകാശ യാത്രക്കുള്ള ചെലവ് വളരെയധികം കുറക്കാൻ സാധിക്കും എന്നതാണ് ഇവയുടെ പ്രത്യേകത. എന്നാൽ അതി സങ്കീർണ്ണമായ സാങ്കേതിക വിദ്യ ആവശ്യമെന്നതിനാൽ പൂർണ്ണ അർത്ഥത്തിൽ പ്രവർത്തന യോഗ്യമായ ബഹിരാകാശ വിമാനങ്ങൾ ഇതുവരെ നിർമ്മിക്കപ്പെട്ടിട്ടില്ല. നിരവധി രാജ്യങ്ങളും സ്വകാര്യ കമ്പനികളും അടക്കം കൊണ്ട് പിടിച്ച ഗവേഷണത്തിലാണ്.


</doc>
<doc id="306973" url="https://ml.wikipedia.org/wiki?curid=306973" title="ക്ലിപ്പർ">
ക്ലിപ്പർ

റഷ്യ വികസിപ്പിക്കുന്ന അടുത്ത തലമുറയിലെ ബഹിരാകാശ വാഹനമാണ് ക്ലിപ്പർ ബഹിരാകാശ വിമാനം. ആറു പേരെ വഹിക്കാൻ ശേഷിയുള്ള ഈ ബഹിരാകാശ വിമാനം വികസന ഘട്ടത്തിലാണ്. 


</doc>
<doc id="306977" url="https://ml.wikipedia.org/wiki?curid=306977" title="അവതാർ">
അവതാർ

ഇന്ത്യ വികസിപ്പിക്കാൻ ഉദ്ദേശിക്കുന്ന ബഹിരാകാശ വിമാനമാണ് അവതാർ() (from "Aerobic Vehicle for Transatmospheric Hypersonic Aerospace TrAnspoRtation"). ഇതിന്റെ പ്രവർത്തനങ്ങൾ പ്രാരംഭ ഘട്ടത്തിലാണ്. ഈ നിലയിൽ പോയാൽ തന്നെ 2025ഓടെ മാത്രമേ നിർമ്മാണം പൂർത്തിയാക്കാൻ കഴിയുമെന്ന് പ്രതീക്ഷിക്കുന്നു.


</doc>
<doc id="306983" url="https://ml.wikipedia.org/wiki?curid=306983" title="മിസാവോ ഒകാവ">
മിസാവോ ഒകാവ

ലോകത്തെ ഏറ്റവും പ്രായമേറിയ വ്യക്തിയായി അംഗീകരിയ്ക്കപ്പെട്ടിരുന്ന വ്യക്തിയായിരുന്നു ജപ്പാൻ കാരിയായിരുന്നമിസാവോ ഒകാവ . മാർച്ച് 5, 1898 – ഏപ്രിൽ 1, 2015).ജിറോമൊൺ കിമുറായുടെ മരണശേഷമാണ് മിസാവോ ഈ സ്ഥാനത്തേയ്ക്കു വന്നത്.ലഭ്യമായ വിവരങ്ങൾ പ്രകാരം ഇതേവരെ ഭൂമുഖത്ത് ജീവിച്ച ഏറ്റവും പ്രായം കൂടിയ അഞ്ചുപേരിൽ ഒരാളും മിസാവോ ഒകാവയാണ്.

20015 ഏപ്രിൽ 1നു തന്റെ 117 അം ജന്മദിനം കഴിഞ്ഞ് ഒരു മാസത്തിനുള്ളിൽ മിസാവോ ഒകാവ അന്തരിച്ചു.


</doc>
<doc id="306995" url="https://ml.wikipedia.org/wiki?curid=306995" title="തിരുനൈനാർകുറിച്ചി മാധവൻ നായർ">
തിരുനൈനാർകുറിച്ചി മാധവൻ നായർ

മലയാളചലച്ചിത്ര ഗാനരചയിതാവായിരുന്നു തിരുനൈനാർകുറിച്ചി മാധവൻ നായർ. 1951 മുതൽ 1965 വരെ ഏകദേശം 300 ഓളം ഗാനങ്ങൾ ഇദ്ദേഹം രചിച്ചു. ഹരിശ്ചന്ദ്ര എന്ന ചിത്രത്തിലെ "ആത്മവിദ്യാലയമേ..", ഭക്തകുചേലയിലെ "ഈശ്വരചിന്തയിതൊന്നേ..." എന്നിവ വളരെ ശ്രദ്ധേയമായ ഗാനങ്ങളായിരുന്നു.

പഴയ തിരുവിതാംകൂറിലായിരുന്നു ഇദ്ദേഹത്തിന്റെ ജനനം. (സംസ്ഥാനരൂപീകരണശേഷം ഈ സ്ഥലം തമിഴ്നാട്ടിലായി) തിരുവിതാംകൂറിൽ റേഡിയോ നിലയം ആരംഭിച്ചപ്പോൾ ജീവനക്കാരനായി പ്രവേശിച്ച മാധവൻ നായർ ഇന്ത്യയുടെ സ്വാതന്ത്യാനന്തരം ആകാശവാണിയിലൂടെ കേന്ദ്രസർക്കാർ ജീവനക്കാരായി. ചലച്ചിത്രനിർമ്മാതാവ് പി.സുബ്രഹ്മണ്യം ഗാനമെഴുതാൻ ക്ഷണിച്ചപ്രകാരം "ആത്മസഖി" എന്ന ചിത്രത്തിനായി ആദ്യമായി ഗാനങ്ങൾ എഴുതി. 48-ആം വയസിൽ അന്തരിച്ചു.


</doc>
<doc id="307000" url="https://ml.wikipedia.org/wiki?curid=307000" title="കേരള ഇലക്ട്രിക്കൽ ആൻഡ് അലൈഡ് എൻജിനീയറിംഗ് കമ്പനി ലിമിറ്റഡ്">
കേരള ഇലക്ട്രിക്കൽ ആൻഡ് അലൈഡ് എൻജിനീയറിംഗ് കമ്പനി ലിമിറ്റഡ്

കേരളസർക്കാറിന്റെ പൂർണ്ണ ഉടമസ്ഥതയിലുള്ള പൊതുമേഖലാ സംരംഭമാണ് കേരള ഇലക്ട്രിക്കൽ ആൻഡ് അലൈഡ് എൻജിനീയറിംഗ് കമ്പനി ലിമിറ്റഡ്(കെ.ഇ.എൽ).

റെയിൽവേ കോച്ചുകളിൽ ലൈറ്റിംഗിന്റെയും എയർകണ്ടീഷനിംഗിന്റെയും ആവശ്യത്തിനുപയോഗിക്കുന്ന സ്റ്റാറ്റൊഡൈൻ ബ്രഷ് ലെസ്സ് ആൾട്ടർനേറ്ററിന്റെ ഉൽപാദനാർത്ഥം ഫ്രഞ്ച് കമ്പനിയായ ഈ.വി.ആർ-ൽ നിന്ന് സാങ്കേതികജ്ഞാനം സ്വാംശീകരിച്ചുകൊണ്ടാണ് ഈ കമ്പനി, 1964-ൽ ആദ്യമായി പ്രവർത്തനം തുടങ്ങിയത്. ഭാരതീയ കരസേന, വ്യോമസേന, ബഹിരാകാശ ഗവേഷണസ്ഥാപനങ്ങൾ തുടങ്ങി നിരവധി സ്ഥാപനങ്ങൾക്കാവശ്യമായ ഉപകരണങ്ങൾ നിർമ്മിക്കാനായി നാല് ഉൽപാദനയൂണിറ്റുകൾ കെല്ലിന് സ്വന്തമായുണ്ട്. 
നാല് വിവിധ ഡിവിഷനുകളാണ് ഈ പൊതുമേഖലാസംരംഭത്തിനുള്ളത്.
കൊല്ലം ജില്ലയിലെ കുണ്ടറയിലാണ് ഈ യൂണിറ്റ്. ഇന്ത്യൻ റെയിൽവേ, ബിഎച്ച്ഇഎൽ, ക്രോംപ്റ്റൺ ഗ്രീവ്സ് ലിമിറ്റഡ്, ബിഇഎംഎൽ, ആർ&ഡിഇ (എഞ്ചിനീയേഴ്സ്) പൂന, ബിഡിഎൽ ഹൈദ്രാബാദ് മുതലായ കമ്പനികൾ ഈ യൂണിറ്റിന്റെ ഉന്നതതല ഉപഭോക്താക്കളാണ്. ബോയിംഗ് വിമാനങ്ങളുടെ ഊർജ്ജാവശ്യങ്ങൾ നിറവേറ്റാനും, ആവ്രോ, ഡോർണിയർ എന്നീ വിമാനങ്ങൾ സ്റ്റാർട്ട് ചെയ്യാനും ആവശ്യമായ ഗ്രൗണ്ട് പവർ യൂണിറ്റുകളും യുദ്ധവിമാനങ്ങൾ സ്റ്റാർട്ട് ചെയ്യുന്നതിനുവേണ്ട ഡ്യുയൽ വോൾട്ടേജ് സംവിധാനത്തോടുകൂടിയ ഗ്രൗണ്ട് സപ്പോർട്ട് യൂണിറ്റുകളും ഇവിടെ നിർമ്മിക്കുന്നു. ട്രെയിൻ ലൈറ്റിംഗിനും എയർകണ്ടീഷനിംഗിനുമായി ഇൻഡക്ടർ തരം ബ്രഷ്-ലെസ്സ് ആൾട്ടർനേറ്റർ – 1 കി.വാട്ട് മുതൽ 40 കി.വാട്ട് വരെയുള്ളവയും
ഇന്ത്യൻ റെയിൽവേയുടെ ജന്മശതാബ്ദി എക്സ്പ്രസ്സിൽ ഊർജ്ജാവശ്യങ്ങൾക്കായി പ്രത്യേകം രൂപകൽപന ചെയ്ത 12 കി.വാട്ട് ആൾട്ടർനേറ്ററുകളും ഈ ഡിവിഷനിലുത്പാദിപ്പിക്കുന്നു.

വിവിധ സംസ്ഥാന വൈദ്യുത ബോർഡുകൾ, ഗവണ്മെൻറ് വകുപ്പുകൾ, പൊതുമേഖല/സ്വകാര്യമേഖലാ കമ്പനികൾ എന്നിവയ്ക്കായി, അത്യന്തം ഗുണമേന്മയുള്ള ട്രാൻസ്ഫോർമറുകൾ നിർമ്മിക്കുന്നതിനായി, ’ബിഎച്ച്ഇഎൽ’ (BHEL)-ൻറെ സാങ്കേതികസഹായത്തോടെ, എറണാകുളത്ത് മാമലയിൽ 1969-ൽ സ്ഥാപിച്ചതാണ്, കെഇഎൽ-ൻറെ ട്രാൻസ്ഫോർമർ ഡിവിഷൻ.

എറണാകുളം ജില്ലയിലെ മാമല യൂണിറ്റിൽ സ്ഥിതിചെയ്യുന്ന കെഇഎൽ സ്ട്രക്ച്ചറൽ ഡിവിഷന്റെ വൈദഗ്ദ്ധ്യമേഖലകളിൽ‍, വൈദ്യുതി ഉൽപാദന/ജലസേചനാവശ്യങ്ങൾക്കുള്ള അണക്കെട്ടു പദ്ധതികളിൽ ഉപയോഗിക്കുന്ന ഹൈഡ്രോളിക് ഗേറ്റുകൾ, ഹോയിസ്റ്റുകൾ, അവയുടെ നിയന്ത്രണോപകരണങ്ങൾ എന്നിവയുടെ രൂപകല്പനയും, ഫാബ്രിക്കേഷനും കമ്മീഷനിംഗും ഉൾപ്പെടുന്നു.

പാലക്കാട് ജില്ലയിലെ ഒലവക്കോടാണ് ഈ യൂണിറ്റ്. യുഎൻഇഎൽഇസി (UNELEC), ഫ്രാൻസ് എന്ന കമ്പനിയുടെ സാങ്കേതികജ്ഞാനം സ്വീകരിച്ച്, 1977-ൽ ആരംഭിച്ച ഈ യൂണിറ്റിന്റെ എൽ റ്റി സ്വിച്ച്ഗിയർ ഡിവിഷനിൽ, വ്യവസായ, വാണിജ്യ, ഗാർഹിക ആവശ്യങ്ങൾക്കനുയോജ്യമായ ഐസൊലേറ്ററുകൾ/ചേഞ്ചോവറുകൾ, സ്വിച്ച് ഫ്യൂസുകൾ, ഫ്യൂസ് യൂണിറ്റുകൾ/കട്ടൗട്ടുകൾ, ഡിസ്ട്രിബൂഷൻ ഫ്യൂസ് ബോർഡുകൾ/പാനലുകൾ,കാസ്റ്റിംഗുകൾ എന്നിവ ഉൽപ്പാദിപ്പിക്കപ്പെടുന്നു



</doc>
<doc id="307002" url="https://ml.wikipedia.org/wiki?curid=307002" title="ഹാഷിംപുര കൂട്ടക്കൊല">
ഹാഷിംപുര കൂട്ടക്കൊല

1987 മേയ് 22ന് രാത്രി ഉത്തർപ്രദേശിലെ മീററ്റിൽ ഉണ്ടായ ഒരു വർഗീയ സംഘർഷത്തിന്റെ മറവിൽ മീററ്റിൽ നിന്ന് 2 കിലോമീറ്റർ അകലെയുള്ള "ഹാഷിംപുര" മോഹല്ലയിലെ 42 മുസ്‌ലിം വിഭാഗത്തിൽ പെട്ട യുവാക്കളെ ഉത്തർപ്രദേശ്‌ അർദ്ധ സൈനിക വിഭാഗമായ പി.എ.സി (PAC - Provincial Armed Constabulary) ട്രക്കിൽ കയറ്റിക്കൊണ്ടുപോയി വെടിവെച്ചുകൊന്ന്‌ നദിയിൽ തള്ളിയ സംഭവമാണ് ഹാഷിംപുര കൂട്ടക്കൊല എന്നറിയപ്പെടുന്നത്. ഇന്ത്യയിൽ മുസ്‌ലിം മത വിഭാഗത്തിനെതിരെ നടന്ന ഭരണകൂട ഭീകരതകളിൽ പ്രധാനപ്പെട്ട ഒന്നായി ഇതിനെ കണക്കാക്കുന്നു.
28 വർഷത്തെ വിചാരണക്ക് ശേഷം പ്രതികളായ പോലീസുകാരെ 2015-ൽ കോടതി സംശയത്തിന്റെ ആനുകൂല്യം നൽകി പ്രതികളെ വെറുതെ വിട്ടത് വിവാദമായിരുന്നു. എന്നാൽ 31 വർഷത്തിന് ശേഷം 2018 -ൽ വിചാരണക്കോടതി ഉത്തരവു തള്ളിയാണു ഹാഷിംപുരയിൽ കലാപം നിയന്ത്രിക്കാനെന്ന പേരിൽ ന്യൂനപക്ഷ മതവിഭാഗത്തിലെ 42 പേരെ കൂട്ടക്കൊല ചെയ്ത സംഭവത്തിൽ ഉത്തർപ്രദേശ് സായുധ പൊലീസ് സേനയിലെ 16 മുൻ ഉദ്യോഗസ്ഥർക്കു ഡൽഹി ഹൈക്കോടതി ജീവപര്യന്തം തടവുശിക്ഷ വിധിച്ചത്‌.ഉത്തർപ്രദേശ് സർക്കാർ, ദേശീയ മനുഷ്യാവകാശ കമ്മിഷൻ, കൂട്ടക്കൊലയിൽനിന്നു രക്ഷപ്പെട്ട സുൾഫിക്കർ നസീർ എന്നിവരുടെ അപ്പീലിലാണ് ഉത്തരവുണ്ടായത്.19 പ്രതികളുണ്ടായിരുന്ന കേസിൽ മൂന്നുപേർ വിചാരണയ്ക്കിടെ മരിച്ചു. കൊല്ലപ്പെട്ടവരുടെ ബന്ധുക്കളുടെ അപേക്ഷയിൽ സുപ്രീംകോടതി നിർദേശപ്രകാരമാണു കേസ് ഡൽഹിയിലേക്കു മാറ്റിയത്.

കൊല്ലപ്പെട്ടവരുടെ ബന്ധുക്കൾ നീതി തേടി 31 വർഷമാണു കാത്തിരുന്നതെന്നും സർക്കാരിന്റെ സാമ്പത്തിക സഹായം അവരുടെ നഷ്ടത്തിന് പകരമാവില്ലെന്നും കോടതി ചൂണ്ടിക്കാട്ടി.

ഹാഷിംപുരയിൽ പോലിസ് നടത്തിയ കൂട്ടക്കൊലയുടെ ഇരകൾക്കു നീതിനിഷേധിക്കുന്നതിൽ കേന്ദ്രത്തിലെയും സംസ്ഥാനത്തെയും കോൺഗ്രസ് സർക്കാരുകൾ ഒത്തുകളിച്ചെന്ന് കേസിന്റെ അന്വേഷണത്തിൽ ആദ്യഘട്ടത്തിൽ പങ്കാളിയായ മുൻ പോലിസ് ഉദ്യോഗസ്ഥൻ വിഭൂതി നാരായൺ റായി വെളിപ്പെടുത്തുകയുണ്ടായി. സംഭവം നടന്ന കാലത്ത് ഗാസിയാബാദ് എസ്.എസ്.പി. ആയിരുന്നു അദ്ദേഹം.


</doc>
<doc id="307005" url="https://ml.wikipedia.org/wiki?curid=307005" title="ഇൻഫന്റ് ജീസസ് കത്രീഡൽ">
ഇൻഫന്റ് ജീസസ് കത്രീഡൽ

കൊല്ലം ജില്ലയിലെ തങ്കശ്ശേരിയിൽ 1614ൽ പോർച്ചുഗീസുകാർ സ്ഥാപിച്ച ഒരു റോമൻ കത്തോലിക്കാ ദേവാലയമാണു ഇൻഫന്റ് ജീസസ് കത്രീഡൽ. നിലവിൽ കൊല്ലം രൂപതയുടെ പ്രൊ കത്രീഡൽ കൂടിയാണിത്. 1661ൽ ഡച്ചുകാർ കൊല്ലത്തിന്റെ നിയന്ത്രണമേറ്റെടുത്തപ്പോൾ തകർത്ത പള്ളി, 1789ൽ കാർമൽ മിഷണറിക്കാർ പുനർനിർമിച്ചു Bom Jesu Church എന്നു പേരുമാറ്റി. ബിഷപ് ജെറോമിന്റെ ഭൗതികാവശിഷ്ടങ്ങൾ അടക്കം ചെയ്തതു ഇവിടെയാണ്.


</doc>
<doc id="307006" url="https://ml.wikipedia.org/wiki?curid=307006" title="നോമ്പ് (ക്രിസ്തീയം)">
നോമ്പ് (ക്രിസ്തീയം)

ആശയടക്കം എന്നതിന് ഔദ്യോഗിക രൂപം നൽകിയാണ് നോമ്പ് അഥവ നൊയമ്പ് അവതരിപ്പിച്ചിട്ടുള്ളത്. വിശ്വാസികൾ ഉപവാസം, ആശയടക്കം, മംസാഹരവർജ്ജനം, ആഡംബരങ്ങൾ ഒഴിവാക്കൽ എന്നിവയിലൂടെ നോയമ്പ് ആചരിക്കുന്നു. നോമ്പ് കാലത്ത് ഇറച്ചിയും മീനും വർജ്ജിക്കുക എന്നതൊക്കെയാണ് സാധാരണ ആവശ്യപ്പെടുന്നത്. നോമ്പിന് എന്തൊക്കെ വർജ്ജിക്കണമെന്ന് കൃത്യമായ രൂപരേഖയൊന്നുമില്ല, അതുകൊണ്ട് തന്നെ പ്രാദേശികമായും വ്യക്തിപരമായും വ്യത്യസ്ത ഭക്ഷണ പാനീയങ്ങളാണ് വർജ്ജിക്കുന്നത്. അതിൽ മദ്യം, പുകവലി തുടങ്ങിയ ലഹരി പദാർത്ഥങ്ങൾ ഉപേക്ഷിക്കുന്നവർ മുതൽ സൈബർ ലോകത്തെ പ്രവർത്തനങ്ങൾ ഉപേക്ഷിക്കുന്നവർ വരെ നീണ്ട് നിൽക്കുന്നു. നോമ്പ് കാലത്ത് ഏതെങ്കിലും ഒരു സമയത്തെ ഭക്ഷണം പൂർണ്ണമായും ഉപേക്ഷിക്കുക, വെള്ളിയാഴ്ച ഒരു നേരം മാത്രം ഭക്ഷണം കഴിക്കുക, സൂര്യാസ്തമയം വരെ ഭക്ഷണപാനീയങ്ങൾ പൂർണ്ണമായും വർജ്ജിക്കുക തുടങ്ങി നോമ്പിന് വിവിധങ്ങളായ രൂപങ്ങളാണുള്ളത്. കുട്ടികളും പ്രായമായരും അസുഖമുള്ളവരും ഒഴിച്ച് എല്ലാവരും നോമ്പ് അനുവർത്തിക്കണമെന്നാണ് പറയുന്നതെങ്കിലും നോമ്പ് ഒരു നിർബദ്ധ ആചാരമായി സഭകളിൽ കാണുന്നില്ല.

ക്രിസ്തീയ സഭകളിൽ വിവിധങ്ങളായ ആചാരനുഷ്ടാനങ്ങളുള്ളതുപോലെ നോമ്പ് ആചരിക്കുന്ന കാര്യത്തിലും വ്യത്യസ്ത രീതികളും വ്യത്യസ്ത സമയക്രമങ്ങളുമാണുള്ളത്. എല്ലാ സഭകളും എല്ലാവിധ നോമ്പുകളും ആചരിക്കുന്നുമില്ല.

ക്രൈസ്തവ സഭകളിൽ സാധാരണയായി കണ്ടുവരുന്ന നോമ്പുകൾ.




</doc>
<doc id="307014" url="https://ml.wikipedia.org/wiki?curid=307014" title="കേരള മിനറൽസ് ആന്റ് മെറ്റൽസ് ലിമിറ്റഡ്">
കേരള മിനറൽസ് ആന്റ് മെറ്റൽസ് ലിമിറ്റഡ്

കൊല്ലം ജില്ലയിലെ ചവറയിൽ സ്ഥിതി ചെയ്യുന്ന ഒരു പൊതുമേഖലാ സ്ഥാപനമാണ് കേരള മിനറൽസ് ആന്റ് മെറ്റൽസ് ലിമിറ്റഡ്. (കെ.എം.എം.എൽ.) ടൈറ്റാനിയം ഡയോക്സൈഡ് നിർമ്മാണത്തിലേർപ്പെട്ടിരിക്കുന്ന കെ.എം.എം.എലിന്റെ പ്രവർത്തനത്തിൽ ഘനനം, വേർതിരിക്കൽ, റൂട്ടീൽ വൃത്തിയാക്കൽ (ടൈറ്റാനിയം ഡയോക്സൈഡ് അടങ്ങിയ ഒരു ധാതു) എന്നിവ വരും. ഇൽമെനൈറ്റ്, സിർക്കോൺ, സില്ലമനൈറ്റ് എന്നിവയും ഇവിടെ നിർമ്മിക്കുന്നുണ്ട്. 1932ൽ സ്വകാര്യ സ്ഥാപനമായി നിർമ്മിക്കപ്പെട്ട ഇതു 1956ൽ കേരള സർക്കാർ ഏറ്റെടുക്കുകയും, 1972ൽ ഒരു ലിമിറ്റഡ് പൊതുമേഖലാ സ്ഥാപനമായി മാറ്റുകയുമായിരുന്നു. കൊല്ലം, ആലപ്പുഴ ജില്ലകളുടെ തീരമേഖലയിൽ കാണപ്പെടുന്ന കരിമണലിന്റെ ക്രിയാത്മകമായ ഉപയോഗമാണു സ്ഥാപനം ലക്ഷ്യമിടുന്നത്.


</doc>
<doc id="307015" url="https://ml.wikipedia.org/wiki?curid=307015" title="ക്വാസിം സുലൈമാനി">
ക്വാസിം സുലൈമാനി

ഇറാനിയൻ റെവല്യൂഷണറി ഗാർഡിലെ മേജർ ജെനറൽ റാങ്കുള്ള ഒരു പട്ടാള ഉദ്യോഗസ്ഥനാണ് ക്വാസിം സുലൈമാനി (പേർഷ്യൻ: قاسم سلیمانی‎, ജനനം 11 മാർച്ച് 1955). ഇറാക്കിലെ ഇസ്‌ലാമിക്ക് സ്റ്റേറ്റ് ഭരണകൂടത്തിനെതിരെയുള്ള ചെറുത്ത് നിൽപ്പിൽ പ്രധാന പങ്ക് വഹിക്കുന്ന ഒരു പട്ടാള മേധാവിയാണിദ്ദേഹം. ഇദ്ദേഹത്തിന്റെ അധീനതയിലുള്ള ക്വുഡ്സ് സേന (പേർഷ്യൻപേർഷ്യൻ:سپاه قدس, സിപാഹ് എ ക്വുഡ്സ്) സേനയുടെ ഇടപെടൽ മൂലമാണ് സിറിയയിലെ ബഷാർ അൽ അസ്സദ് ഭരണകൂടത്തിന് അവിടത്തെ ആഭ്യന്തരയുദ്ധത്തിൽ ചെറുത്ത് നിൽക്കാനുള്ള ശേഷിയുണ്ടായതെന്ന് നിരീക്ഷകർ അഭിപ്രായപ്പെടുന്നത്. ഇപ്പോൾ ഇസ്ലാമിക് സ്റ്റേറ്റിനെതിരെയുള്ള സഖ്യകക്ഷി യുദ്ധത്തിലും ക്വാസിം സുലൈമാനിയുടെ നേതൃത്വത്തിലുള്ള ക്വുഡ്സ് സേനയും മറ്റ് ഷിയ വാളണ്ടിയർ സേനകളും ഒരു നിർണ്ണായക ശക്തിയാണ്. ഈയടുത്തുള്ള കാലം വരെ അധികമാരാലും അറിയപ്പെടാതിരുന്ന ഇദ്ദേഹത്തിന് ഇപ്പോൾ ഇറാനിലും മറ്റ് പ്രദേശങ്ങളിലും ഒരു താര പരിവേഷമാണുള്ളത്. ഇറാനിലെ യാഥാസ്ഥിതിക രാഷ്ട്രീയചേരികൾ ഇദ്ദേഹത്തോട് യൂണിഫോം ഊരി വച്ച് രാഷ്ട്രീയത്തിൽ പ്രവേശിക്കാൻ ആഹ്വാനം ചെയ്തു തുടങ്ങിയിട്ടുണ്ട്. രണ്ടായിരത്തി പതിനേഴിലെ പ്രെസിഡൻഷ്യൽ തെരഞ്ഞെടുപ്പിൽ ക്വാസിം സുലൈമാനി മത്സരിക്കണമെന്ന ആഗ്രഹം പല പ്രമുഖ രാഷ്ട്രീയ നേതാക്കളും പ്രകടിപ്പിച്ചു തുടങ്ങിയിട്ടുണ്ട്. 


</doc>
<doc id="307021" url="https://ml.wikipedia.org/wiki?curid=307021" title="കൊട്ടാരം മൂകാംബിക ക്ഷേത്രം">
കൊട്ടാരം മൂകാംബിക ക്ഷേത്രം

തൃശ്ശൂർ നഗരത്തിൽ നിന്ന് 6 കി.മീ വടക്കു മാറി കോലഴി ഗ്രാമത്തിൽ സ്ഥിതി ചെയ്യുന്ന അമ്പലമാണ് കൊട്ടാരം മൂകാംബിക ക്ഷേത്രം. തൃശ്ശൂർ-ഒറ്റപ്പാലം ഹൈവേയിലാണ് ക്ഷേത്രം സ്ഥിതിചെയ്യുന്നത്. ജഗദംബികയായ ദുർഗ്ഗാദേവിയാണ് (മൂകാംബിക) മുഖ്യ പ്രതിഷ്ഠ.

തൃശ്ശൂരിന് സമീപമുള്ള അമ്പലങ്ങളിൽ വെച്ച് ഏറ്റവും പഴക്കമേറിയതെന്ന് വിശ്വസിച്ചു പോരുന്ന ഈ ക്ഷേത്രത്തിന് ഏകദേശം 2000 വർഷത്തോളം പഴക്കമുണ്ട്. കൊല്ലൂർ മൂകാംബിക ക്ഷേത്രത്തിൽ തൊഴാൻ പോയ പരമഭക്തനായ പാണ്ടികശാല നമ്പൂതിരിയുടെ കൂടെ ദേവി ഇവിടെ വന്നു എന്നാണ് ഐതിഹ്യം. ദേവിയുടെ താൽപര്യപ്രകാരം ഇല്ലത്തിൻറെ നടുമുറ്റത്താണ് ആദ്യം കുടിയിരുത്തിയത്. ദേവിയുടെ അനുഗ്രഹത്താൽ മഹാപണ്ഡിതനായിത്തീർന്ന തിരുമേനി കൊച്ചി രാജാവിൻറെ ഉപദേശകനാവുകയും കോലഴി ദേശം മുഴുവൻ പാണ്ടികശാല ഇല്ലത്തിന്റെ കീഴിലാവുകയും ചെയ്തു. നമ്പൂതിരിയുടെ കാലശേഷം നിർഭാഗ്യവശാൽ ഇല്ലം അന്യംനിന്നു. അതോടെ സ്വത്തുക്കളും ക്ഷേത്രവും രാജാവിൻറെ കൊട്ടാരത്തിന് കീഴിലായി. അമ്പലം അപ്പോൾ മുതൽ കൊട്ടാരം മൂകാംബിക ക്ഷേത്രം എന്ന പേരിൽ അറിയപ്പെടാൻ തുടങ്ങി.

സർവ്വാഭീഷ്ട പ്രദായിനിയായ ശ്രീ ദുർഗ്ഗയെ മൂന്നുനേരവും മൂന്ന് ഭാവത്തിലാണ് ആരാധിച്ച് വരുന്നത്. കാലത്ത് സരസ്വതി , ഉച്ചയ്ക്ക് മഹാലക്ഷ്മി, സന്ധ്യയ്ക്ക് ഭദ്രകാളി (ശ്രീ പാർവതി). രാവിലത്തെ ദർശനം കൊണ്ട് വിദ്യാലാഭവും, ഉച്ചയ്ക്കത്തെ ദർശനം കൊണ്ട് സമ്പദ്സമൃദ്ധിയും, സന്ധ്യയ്ക്കുള്ള ദർശനം കൊണ്ട് ശത്രുവിജയവും നേടാനാകുമെന്നാണ് വിശ്വാസം.

ഗണപതി, അയ്യപ്പൻ, ബ്രഹ്മരക്ഷസ്സ്

കന്നി മാസത്തിലെ നവരാത്രിക്കാലം, വിശേഷിച്ച് ദുർഗാഷ്ടമി, മഹാനവമി, വിജയദശമി എന്നീ ദിവസങ്ങൾ ദേവിയ്ക്ക് വളരെ പ്രധാനമാണ്.

‘കൊട്ടാരം മൂകാംബിക ക്ഷേത്രം’, വി പി രാഘവൻ , കോലഴി , ശ്രീ വടകുറുമ്പ ക്കാവ് അശ്വതി വേല മഹോത്സവം 2010 സ്മരണികയിൽ പ്രസിദ്ധീകരിച്ച ലേഖനം.


</doc>
<doc id="307027" url="https://ml.wikipedia.org/wiki?curid=307027" title="കേരള സെറാമിക്സ് ലിമിറ്റഡ്">
കേരള സെറാമിക്സ് ലിമിറ്റഡ്

കൊല്ലം ജില്ലയിലെ കുണ്ടറയിൽ സ്ഥിതി ചെയ്യുന്ന ഒരു പൊതുമേഖലാ സെറാമിക്സ് നിർമ്മാണകമ്പനിയാനു കേരള സെറാമിക്സ് ലിമിറ്റഡ്. 1937ൽ തിരുവിതാംകൂർ മഹാരാജാവ് ചൈനാ കളിമണ്ണ് ഘനനം ചെയ്യുന്നതിനും വൃത്തിയാക്കുന്നതിനും, പോർസെലൈൻ വസ്തുക്കൾ നിർമ്മീക്കുന്നതിനായി ഓരോരോ സ്ഥാപനങ്ങൾ സ്ഥാപിച്ചു. 1963 ഇതിനെ രണ്ടിനേയും കമ്പനി ആക്ട് മുഖാന്തരം യോജിപ്പിച്ച് ഒരു പൊതുമേഖലാ സ്ഥാപനം കുണ്ടറ ആസ്ഥാനമാക്കി പ്രവർത്തനമാരംഭിച്ചു. കുണ്ടറയിലുള്ള പ്ലാന്റിൽ 18000 മെട്രിക് ടൺ കഓലിൻ നിർമ്മിക്കാനുള്ള ശേഷിയൂണ്ട്. KAOLEX, KAOFIL എന്നിങ്ങനെ രണ്ടു തരത്തിലുള്ള രണ്ടു തരം കഓലിനാണു ഇവിടുത്തെ പ്രധാന ഉത്പന്നങ്ങൾ.


</doc>
<doc id="307031" url="https://ml.wikipedia.org/wiki?curid=307031" title="യുണൈറ്റഡ് ഇലക്ട്രിക്കൽ ഇൻഡസ്ട്രീസ് ലിമിറ്റഡ്">
യുണൈറ്റഡ് ഇലക്ട്രിക്കൽ ഇൻഡസ്ട്രീസ് ലിമിറ്റഡ്

കൊല്ലത്തു സ്ഥിതി ചെയ്യുന്ന പൊതു ഉടമസ്ഥതയിലുള്ള ഒരു ഇലക്ട്രിക്കൽ നിർമ്മാണ കേന്ദ്രമാണു യുണൈറ്റഡ് ഇലക്ട്രിക്കൽ ഇൻഡസ്ട്രീസ് ലിമിറ്റഡ് ( UNILEC അഥവാ UEIL) പ്രാദേശികമായി മീറ്റർ കമ്പനി എന്നറിയപ്പെടുന്ന ഇത് 1950 ഒക്ടോബർ 3നു ഇംഗ്ലണ്ടിലുള്ള ആരോൺ മീറ്റേഴ്സിന്റെ സാങ്കേതിക സഹായത്തോടെ പ്രവർത്തനമാരംഭിച്ചു. ഏഴു വർഷത്തിനുശേഷം കേരള സർക്കാർ ഓഹരികളേറ്റെടുത്ത് ഇതൊരു പൊതുമേഖലാ സ്ഥാപനമായി മാറ്റി. ISO 9001:2000, ബി.ഐ.എസ് അംഗീകാരങ്ങൾ ലഭിച്ച കമ്പനി ഇതുവരെ 40 ലക്ഷത്തോളം ഇലക്ടോ - മെക്കാനിക് മീറ്ററുകളും, 50 ലക്ഷത്തോളം ഇലക്ട്രോനിക് മീറ്ററുകളും നിർമ്മിച്ചിട്ടുണ്ട്. 

നവീകരണത്തിന്റെ ഭാഗമായി ഇവിടെ എൽ.ഇ.ഡി. വിളക്കുകളും< സ്മാർട്ട് കാർഡുകളും നിർമ്മിക്കാൻ പദ്ധതിയുണ്ട്. 


</doc>
<doc id="307033" url="https://ml.wikipedia.org/wiki?curid=307033" title="ട്രാവൻകൂർ പ്ലൈവുഡ് ഇൻഡസ്ട്രീസ് ലിമിറ്റഡ്">
ട്രാവൻകൂർ പ്ലൈവുഡ് ഇൻഡസ്ട്രീസ് ലിമിറ്റഡ്

കൊല്ലം ജില്ലയിലെ പുനലൂരിൽ സ്ഥിതി ചെയ്യുന്ന ഒരു പൊതുമേഖലാ സ്ഥാപനമാണു ട്രാവൻകൂർ പ്ലൈവുഡ് ഇൻഡസ്ട്രീസ് ലിമിറ്റഡ് (പ്രാദേശികമായി പ്ലൈവുഡ് ഫാക്ടറി) 1963 നവംബർ 1നു എറണാകുളത്തു രജിസ്റ്റർ ചെയ്ത കമ്പനിയിൽ ആദ്യകാലത്ത് 750ഓളം തൊഴിലാളികൾ പണിയെടുത്തിരുന്നു. അസംസ്കൃത സാധനമായ വെള്ളത്തടി ഫാക്ടറിക്ക് നൽകിയിരുന്നത് വനംവകുപ്പാണ്. വനംവകുപ്പാണു അസംസ്കൃതവസ്തുവായ വെള്ളത്തടി നൽകിയിരുന്നത്. പുനലൂരിൽ കല്ലടയാറിന്റെ തീരത്ത് പേപ്പർ മില്ലിനു സമീപമായി പിറവന്തൂർ പഞ്ചായത്തിൽ 66 ഏക്കർ സ്ഥലം ഫാക്ടറിക്ക് സ്വന്തമായുണ്ട്. എന്നാൽ പിൽക്കാലത്ത്‌ കുറഞ്ഞ വിലയ്‌ക്ക്‌ സർക്കാർ തടി നൽകുന്നത്‌ തടസ്സപ്പെടുകയും കെ.എസ്‌.ആർ.സി.ടി നൽകിക്കൊണ്ടിരുന്ന ഓർഡറുകൾ നിർത്തലാക്കുകയും ചെയ്‌തതോടെ പ്ലൈവുഡ്‌ ഫാക്ടറി അടച്ചുപൂട്ടുകയായിരുന്നു 2004ൽ സ്ഥാപനം അടച്ചുപൂട്ടി. 


</doc>
<doc id="307034" url="https://ml.wikipedia.org/wiki?curid=307034" title="പാർവതി മിൽസ് ലിമിറ്റഡ്">
പാർവതി മിൽസ് ലിമിറ്റഡ്

കൊല്ലം ജില്ലയിലെ ചിന്നക്കടയിൽ സ്ഥിതി ചെയ്യുന്ന ഒരു പൊതുമേഖലാ വസ്ത്ര നിർമ്മാണസ്ഥാപനമാണു പാർവതി മിൽസ് ലിമിറ്റഡ്. നാഷണൽ ടെക്സ്റ്റയിൽ കോർപറേഷന്റെ ഉടമസ്ഥതയിൽ ഉള്ള മില്ല് ആരംഭിച്ചതു 1884ലാണു്. വിശാഖം തിരുനാൾ രാമവർമ്മയാണു കോട്ടൺ മീൽ തുടങ്ങാനുള്ള സ്ഥലം നൽകിയതു്. പിന്നീട് കേരള സംസ്ഥാന ടെക്സ്റ്റയിൽ കോർപറേഷന്റെ കയ്യിലെത്തിയ മില്ല് നാഷണൽ ടെക്സ്റ്റയിൽ കോർപറേഷനു കൈമാറുകയായിരുന്നു. 120 ജോലിക്കാരുണ്ടായിരുന്ന മില്ല് നവീകരണത്തിന്റെ പേരിൽ അടച്ചതു 2008ലാണു് കൊല്ലം നഗരകേന്ദ്രത്തിലുള്ള സ്ഥലം മെഡിക്കൽ കോളേജ് നിർമ്മിക്കാൻ കൈമാറനമെന്ന ആവശ്യമുയർന്നിട്ടുണ്ട്. 


</doc>
<doc id="307035" url="https://ml.wikipedia.org/wiki?curid=307035" title="കേരള പ്രിമോ പൈപ്പ് ഫാക്ടറി">
കേരള പ്രിമോ പൈപ്പ് ഫാക്ടറി

കൊല്ലം ജില്ലയിലെ ചവറയിൽ സ്ഥിതി ചെയ്തിരുന്ന ഒരു പൊതുമേഖലാ സ്ഥാപനമാണു കേരള പ്രിമോ പൈപ്പ് ഫാക്ടറി 1961 സെപ്റ്റംബർ 12നു പ്രവർത്തനമാരംഭിച്ച കമ്പനി നഷ്ടത്തെ തുടർന്ന് 1993ൽ പ്രവർത്തനം അവസാനിപ്പിക്കുകയും 1997ൽ അടച്ചുപൂട്ടുകയുമായിരുന്നു. കേരള വാട്ടർ അതോറിറ്റി ഉടമസ്ഥതയിലുള്ള 8 ഏക്കർ സ്ഥലത്ത് ഒരു പി.വി.സി. പൈപ്പ് കമ്പനി തുടങ്ങാൻ പദ്ധതിയിട്ടിരുന്നു.


</doc>
<doc id="307039" url="https://ml.wikipedia.org/wiki?curid=307039" title="എം.ഒ.പി. അയ്യങ്കാർ">
എം.ഒ.പി. അയ്യങ്കാർ

ഇന്ത്യയിലെ പ്രഗല്ഭനായ വൈദ്യശാസ്ത്ര ഗവേഷകനായിരുന്നു എം.ഒ.പി. അയ്യങ്കാർ (ജനനം : 6 ഫെബ്രുവരി 1895 ). ഏകദേശം 80 വർഷം മുൻപു തിരുവിതംകൂറിൽ മന്ത് രോഗം പ്രധാന ആരോഗ്യ പ്രശ്നമായിരുന്നു.അതിനു പരിഹാരമായി ശ്രീ ചിത്തിര തിരുനാൾ മഹാരാജാവ് ഇദ്ദേഹത്തിനേയാണു ക്ഷണിച്ചത്.

തിരുവിതാംകൂറിന്റെ വിവിധ ഭാഗങ്ങളിൽ അയ്യങ്കാർ മന്ത് രോഗ നിയന്ത്രണത്തിനായി അക്ഷീണം പരിശ്രമിച്ചു. സുഹൃത്തുക്കളും ബന്ധുക്കളും സ്നേഹത്തോടെ 'തിന്നാനി' എന്നു വിളിച്ചിരുന്ന എം.ഒ.റ്റി.അയ്യങ്കാർ 1895 ഫെബ്രുവരി 6 ന് ചെന്നൈയിൽ ജനിചി​‍ൂ.മദ്രാസിലെ ഹിന്ദു ഹൈസ്കുളിലും പ്രസിഡൻസി കോളേജിലും പഠനം പൂർത്തീയാക്കി.
എം.ഒ.റ്റി.അയ്യങ്കാർ മെഡിക്കൽ എന്റമോളജിസ്റ്റ് എന്ന നിലയിലും പ്രശസ്തനായി.കൊതുകുകളെക്കുരിച് പഠിക്കുന്നതിനും പ്രമുഖ്യം നല്കി.
സസ്യശാസ്ത്രത്തിലും താല്പര്യമുണ്ടായിരുന്നു.രണ്ട് ഇനത്തിൽ-പ്പെട്ട കരിംകുവളത്തിന്റെ ദ്വിരൂപ പുഷ്പങ്ങളുടെ പ്രത്യേകതയും പ്രാണികൾ മുഖേന ഇവയിൽ നടക്കുന്ന പരാഗണവും സംബന്ധിച്ച പഠനം ഇന്നും സസ്യശാസ്ത്രഞ്ജർക്കു കൗതുകവും ജ്ഞ്ജാസ ജനിപ്പിക്കുന്നവയുമാൺ.

1931 ഒക്ടോബർ 14നു തിരുവിതംകൂറിൽ മെഡിക്കൽ എന്റമോളജിസ്റ്റായി ജോലിയിൽ പ്രവേശിച്ച അദ്ദേഹം പല പരിമിതികളും ഉണ്ടായിട്ടും അവയൊക്കെ മറികടന്ന് തിരുവനന്തപുരത്ത് മെഡിക്കൽ എന്റമോളജി പഠനങ്ങൾക്കു തുടക്കമിട്ടു.

മന്ത് രോഗത്തിന്റെ സിരാകേന്ദ്രമെന്ന് അറിയപ്പെട്ടിരുന്ന ചേർത്തല താലൂക്കിലെ പട്ടണക്കാട് പ്രദേശത്ത് 1933 നവംബറിൽ അയ്യങ്കാർ ആരംഭിച്ച മന്ത് രോഗ നിർമാർജ്ജന പ്രക്രിയ, ഇന്നും മാതൃകയായി തുടരുന്നു. 1933ൽ ‘ഫൈലേറിയ കണ്ട്രൊൾ വർക്ക്സ്’എന്ന പേരിൽ ചേർത്തലയിൽ മന്ത് രോഗ നിയന്ത്രണം ലക്ഷ്യമാക്കി സ്ഥാപനം തുടങ്ങാൻ നിമിത്തമായത് അയ്യങ്കാറുടെ പഠനഫലങ്ങളാണ്.

1931 മുതൽ 1934 വരെ തിരുവിതംകൂറിൽ തെക്ക് അഗസ്തീശ്വരം താലൂക്ക് മുതൽ വടക്ക് പറവൂർ താലൂക്ക് വരെ മന്ത് രോഗ വ്യാപനം സംബന്ധിച്ച ഡോ. അയ്യങ്കാർ നടത്തിയ പഠനം ‘എപ്പിഡിമിയൊളജി ഓഫ് ഫൈലേറിയാസിസ് ഇൻ ട്രാവൻകൂർ’ എന്ന പേരിൽ പ്രസിദ്ധീകരിചിട്ടുണ്ട്. 
ബംഗാൾ മലേറിയ റിസർച്ച് ലബോറട്ടറിയിൽ എന്റമോളജിസ്റ്റ്, മലേറിയ ഓഫീസർ എന്നീ നിലകളിൽ പ്രവർത്തിച്ച അയ്യങ്കാർ മൂന്ന് ദശാബ്ദം ബംഗാളിലായിരുന്നു. ഇന്ത്യയിൽ മലമ്പനി വ്യാപിക്കാൻ പോന്ന അനോഫിലസ് കൊതുകുകളുടെ നിയന്ത്രണത്തിന്നു ഉപയോഗിക്കാവുന്ന സീലമോമൈസിസ് ഗ്രൂപ്പിലെ രണ്ടു ഫംഗസുകളെ അദ്ദേഹം തന്നെ കണ്ടെത്തി വിവരിച്ചിടുള്ളത് കൊതുകുകളുടെ ജൈവ നിയന്ത്രനത്തിനു അദ്ദേഹം നല്കി വന്ന പ്രാധാന്യം വ്യക്തമാക്കുന്നു.‘റൊമാനോ മെർമിസ് അയ്യങ്കാരി’എന്ന ഒരിനം മെർമിത്തിസ് വിരയ്ക്കും ‘ക്യുലക്സ് അയ്യങ്കാരി’എന്ന ഒരിനം കൊതുകിനും അദ്ദേഹത്തിന്റെ ബഹുമാനാർഥം പേരിട്ടിട്ടുണ്ട്.

മന്ത്,മലമ്പനി തുടങ്ങിയ കൊതുകുജന്യ രോഗങ്ങൾ ഉൾപ്പെടെ മെഡിക്കൽ എന്റമോളജിയിൽ ഏകദേശം 101 പ്രബന്ധങ്ങൾ ദേശീയ,രാജ്യാന്തര ജേണലുകളിൽ അയ്യങ്കാരുടേതായുണ്ട്.‘കറുത്തപനി’എന്നറിയപ്പെടുന്ന‘കാലാ അസാർ’പരത്തുന്ന‘മണലീച്ച’ ‘സാൻഡ് ഫ്ളൈ’യെപ്പറ്റിയും ഗിനിപ്പുഴുവിന്റെ വ്യാപനത്തിനിടയാക്കുന്ന ‘സൈക്ലോപ്സ്’എന്ന ജലപ്രണിയെ സംബന്ധിച്ചും ഡോ. അയ്യങ്കാർ പഠനം നടത്തി.1950കളിൽ മാലിദ്വീപുകളിലെ മന്ത് രോഗത്തേക്കുരിച്ച് പഠനം നടത്തി റിപ്പോർട്ട് നല്കൻ ലോകാരോഗ്യസംഘടന നിയോഗിച്ചത് അയ്യങ്കാരെയാണു .ഡോ.കെ.ഐ. മാത്യു, എം.എ.യു. മേനോൻ എന്നിവർ സാങ്കേതിക സഹായികളായി അദ്ദേഹത്തേ പിന്തുടർന്നു.

വീട്ടിലും അദ്ദേഹത്തിനു ലബോറട്ടറി ഉണ്ടായിരുന്നു. വലിയ തടിമേശ,അതിനു മുകളിൽ പഴയ കറുത്ത ഒരു മൈക്രോസ്കോപ്പ്,ഗ്ലാസ് സ്ലൈഡുകൾ,ടെസ്റ്റ് ട്യുബുകൾ,കൊതുകിനെ കീറിമുറിച്ച് പരിശോധിക്കനുള്ള ചെറിയ നീഡിൽ തുടങ്ങിയ സാമഗ്രികൾ,വിവിധതരം മണം ഒഴുകിയെത്തുന്ന പ്രിസെർവേറ്റീവ് ഉൾക്കൊള്ളുന്ന ചെറു കുപ്പികൾ,പാവക്കിടക്ക പോലെ തോന്നുന്ന കൊതുകുവല കൊണ്ടുള്ള ഒരു ചെറുകൂട്...ഇതൊക്കെയായിരുന്നു ആ ലാബിൽ. അവിടെ മണിക്കുറുകളോളം മൈക്രോസ്കോപ്പിൽ കുനിഞ്ഞിരുന്നുള്ള നിരീക്ഷണം. പഠനവും പരീക്ഷണങ്ങളുമായിരുന്നു അയ്യങ്കാരുടെ ജീവിതം.


</doc>
<doc id="307042" url="https://ml.wikipedia.org/wiki?curid=307042" title="പന്തിയോസ് പീലാത്തോസ്">
പന്തിയോസ് പീലാത്തോസ്

റോമാസാമ്രാജ്യത്തിന്റെ ഭാഗമായിരുന്നു യൂദയായുടെ അഞ്ചാമത്തെ പ്രവിശ്യാധികാരിയായിരുന്നു പന്തിയോസ് പീലാത്തോസ്. തിബേരിയസ് ചക്രവർത്തിയുടെ കാലത്ത് എ.ഡി. 26-36 കാലത്താണ് അദ്ദേഹം ഈ പദവിയിൽ ഇരുന്നത്. യേശുക്രിസ്തുവിന്റെ വിചാരണയേയും കുരിശുമരണത്തേയും സംബന്ധിച്ച സുവിശേഷാഖ്യാനങ്ങളാണ് അദ്ദേഹത്തിന്റെ സ്മരണ നിലനിർത്തിയത്.

പുതിയനിയമത്തിനു പുറത്ത് പീലാത്തോസിനെ സംബന്ധിച്ച വിവരങ്ങൾക്ക് പ്രധാനമായും ആശ്രയിക്കാനുള്ളത് 1962-ൽ കണ്ടുകിട്ടിയ "പീലാത്തോസിന്റെശില"-യിലെ എഴുത്താണ്. പീലാത്തോസിനെ ഒരു ചരിത്രവ്യക്തിത്വമായി അടിവരയിടുന്ന ഈ രേഖ പ്രവിശ്യാധികാരി എന്ന അദ്ദേഹത്തിന്റെ സ്ഥാനപ്പേരിനെ സംബന്ധിച്ച സുവിശേഷസാക്ഷ്യത്തേയും പിന്തുണയ്ക്കുന്നു. ഇതിനു പുറമേ, റോമൻ ചരിത്രകാരനായ ടാസിറ്റസ്, അലക്സാണ്ഡ്രിയയിലെ ഫിലോ, ഒന്നാം നൂറ്റാണ്ടിലെ യഹൂദചരിത്രകാരൻ ഫ്ലാവിയസ് ജോസെഫ് എന്നിവരും പീലാത്തോസിനെ പരാമർശിക്കുന്നു. നാലുകാനോനികസുവിശേഷങ്ങൾക്കു പുറമേ, നിക്കദോമോസിന്റേയും മാർഷന്റേയും അകാനോനികസുവിശേഷങ്ങൾ ഉൾപ്പെടെയുള്ള ലിഖിതങ്ങളിലും അദ്ദേഹം കടന്നുവരുന്നുണ്ട്. റോമിലെ പോന്തീ കുടുംബത്തിൽ പെട്ട ഒരു കുതിരപ്പടയാളിയായിരുന്നു പീലാത്തോസ് എന്നാണ് ഈ രേഖകളിൽ നിന്നുള്ള അനുമാനം.വലേരിയസ് ഗ്രാറ്റിയസിനെ പിന്തുടർന്നാണ് അദ്ദേഹം എ.ഡി. 26-ൽ യൂദയായുടെ പ്രവിശ്യാധികാരിയായത്. ഈ പദവിയിൽ പീലാത്തോസ് പിന്തുടർന്ന നയങ്ങൾ യഹൂദന്മാരുടെ മത ഭാവുകത്വത്തെ അവഗണിച്ച് ഫിലോയുടേയും ജോസഫസിന്റേയും വിമർശനം ഏറ്റുവാങ്ങി. ശമരിയാക്കാരുടെ ഒരു കലാപത്തെ ക്രൂരമായി അടിച്ചമർത്തിയതിനെ തുടർന്ന് പീലാത്തോസിനെ റോമിലേക്കു തിരികെ വിളിച്ചതായും എ.ഡി. 37-ൽ തിബേരിയസിന്റെ മരണത്തിനു തൊട്ടു മുൻപ് അദ്ദേഹം റോമിൽ മടങ്ങിയെത്തിയതായും ജോസഫസ് പറയുന്നു. യൂദയായിൽ അദ്ദേഹത്തിന്റെ പിൻഗാമിയായത് മാർസെല്ലസാണ്. 
യേശുവിനെ മരണശിക്ഷയിൽനിന്നു രക്ഷിക്കാൻ പീലാത്തോസ് ശ്രമിച്ചതായും, യഹൂദനേതൃത്വത്തിന്റെ സമ്മർദ്ദത്തിനും ജനക്കൂട്ടത്തിന്റെ മുറവിളിക്കും വഴങ്ങി മനസ്സിലാമനസ്സോടെ മാത്രം അതിനു സമ്മതിച്ചതായുമാണ് സുവിശേഷഭാഷ്യം. യേശുവിന്റെ വധത്തിന്റെ ഉത്തരവാദിത്തത്തിൽ നിന്ന് ഒഴിഞ്ഞുനിൽക്കാൻ പീലാത്തോസ് പണിപ്പെട്ടതായി എല്ലാ സുവിശേഷങ്ങളും പറയുന്നു. "ഈ നീതിമാന്റെ രക്തത്തിൽ എനിക്കു പങ്കില്ല" എന്ന കൈകഴുകലിന്റെ നാടകീയരംഗം തന്നെ മത്തായിയുടെ സുവിശേഷത്തിലുണ്ട്. പീലാത്തോസ് "ആത്മാവിൽ ക്രിസ്ത്യാനി" ആയിരുന്നെന്ന് രണ്ടാം നൂറ്റാണ്ടിലെ പ്രമുഖ ലത്തീൻ ക്രൈസ്തവചിന്തകൻ തെർത്തുല്യൻ കരുതി. ആറാം നൂറ്റാണ്ടോടെ കോപ്റ്റിക് ക്രിസ്തീയത അദ്ദേഹത്തെ പുണ്യവാനും രക്തസാക്ഷിയുമായി കൊണ്ടാടി.

എങ്കിലും യേശുവിന്റെ വധത്തിൽ റോമൻ ഭരണകൂടത്തിന്റേയും അതിന്റെ പ്രതിനിധി പീലാത്തോസിന്റേയും പങ്കിനെപ്പറ്റിയുള്ള സുവിശേഷസാക്ഷ്യത്തിന്റെ വിശ്വസനീയത തർക്കവിഷയമാണ്. ഈ ആഖ്യാനങ്ങൾ സുവിശേഷകന്മാരുടെ വീക്ഷണഗതിയുടേയും അവരെ സ്വാധീനിച്ച രാഷ്ട്രീയസാഹചര്യങ്ങളുടേയും സൃഷ്ടിയാകാം എന്നു വാദിക്കപ്പെട്ടിട്ടുണ്ട്. യേശുവിന്റെ വധത്തിന്റെ മുഴുവൻ ഉത്തരാവാദിത്വവും യഹൂദനേതൃത്വത്തിൽ ചുമത്തുന്ന സുവിശേഷഭാഷ്യവും അതിൽ തെളിയുന്ന പീലാത്തോസിന്റെ ചിത്രവും, തുടർന്നുവന്ന നൂറ്റാണ്ടുകളിൽ ക്രൈസ്തവലോകത്തെ ഗ്രസിച്ച ജൂതവിരോധത്തിൽ അവ വഹിച്ച പങ്കിന്റെ പശ്ചാത്തലത്തിൽ പ്രത്യേകിച്ചും പുനഃപരിശോധിക്കപ്പെട്ടിട്ടുണ്ട്. യേശുവിന്റെ തടവിലാക്കിയത് ഒരു റോമൻ സേനാഗണമായിരുന്നെന്നും, യഹുദന്മാരുടെ രക്ഷകപ്രതീക്ഷയേയും വിമോചനവാഞ്ഛയേയും ഭയന്ന സാമ്രാജ്യാധികാരികൾ തന്നെയാകാം കുരിശേറ്റലിനു മുൻകൈ എടുത്തിരിക്കുകയെന്നും യഹൂദരുടെ അധികാരസമിതിയായ സെൻഹെദ്രിൻ യേശുവിന്റെ കാര്യം പരിഗണിക്കാൻ കൂടിച്ചേർന്നിട്ടു തന്നെ ഉണ്ടാവില്ല എന്നും ചൂണ്ടിക്കാണിക്കപ്പെട്ടിട്ടുണ്ട്.


</doc>
<doc id="307045" url="https://ml.wikipedia.org/wiki?curid=307045" title="ഡി.ഡി. മലയാളം">
ഡി.ഡി. മലയാളം

ദൂരദർശൻ സം‌പ്രേഷണത്തോടൊപ്പം തന്നെ വാർത്ത സം‌പ്രേഷണവും തുടങ്ങി. ഇൻഫ്രാസ്ട്രക്ചറിന്റെ കാര്യത്തിൽ ഇന്ന് കേരളത്തിലെ ഏറ്റവും വലിയ സം‌പ്രേഷകർ ദൂരദർശനാണ്


</doc>
<doc id="307049" url="https://ml.wikipedia.org/wiki?curid=307049" title="ഉത്തര കന്നഡ ജില്ല">
ഉത്തര കന്നഡ ജില്ല

കർണാടക സംസ്ഥാനത്തിൽ കൊങ്കൺ തീരത്തായി സ്ഥിതിചെയ്യുന്ന ഒരു ജില്ലയാണ്‌ ഉത്തര കന്നഡ ജില്ല (തുളു/കന്നഡ: ಉತ್ತರ ಕನ್ನಡ ಜಿಲ್ಲೆ ) നോർത്ത് കനറ എന്ന് ഒരു പേരും ഈ ജില്ലയ്ക്കുണ്ട്. ഈ ജില്ലയുടെ ആസ്ഥാനം കാർവാർ ആണ്‌. തെക്ക് ഉഡുപ്പി ജില്ല, വടക്ക് ബെൽഗാം, ഗോവ, കിഴക്ക് ധാർവാഡ്, ഹാവേരി, പടിഞ്ഞാറ് അറബിക്കടൽ എന്നിവയാണ്‌ ഉത്തര കന്നഡ ജില്ലയുടെ അതിർത്തികൾ. കാർവാർ ആണ് ജില്ലാസ്ഥാനം.

350 - 525 കാലഘട്ടത്തിൽ കാദംബ രാജവംശം ഉത്തര കന്നഡ ജില്ലയിലെ ബനവാസി ആസ്ഥാനമാക്കിയായിരുന്നു ഭരിച്ചിരുന്നത്. 1750കളിൽ മറാത്ത രാജവംശത്തിന്റെയും പിന്നീട് ടിപ്പുവിന്റെയും അധീനതയിലായിരുന്നു. 1799-ൽ നാലാം മൈസൂർ യുദ്ധത്തിൽ വീരമൃത്യു വരിച്ചതോടെ ടിപ്പുവിൻറെ കൈവശമുണ്ടായിരുന്ന "കന്നഡ"(കെനറ) ജില്ല ബ്രിട്ടിഷ് ഈസ്റ്റ് ഇന്ത്യാ കമ്പനിയുടെ അധീനതയിലായി. 1859ൽ "കന്നഡ"(കെനറ) ജില്ല രണ്ടായി വിഭജിച്ച് "ദക്ഷിണ കന്നഡ" എന്നും "ഉത്തര കന്നഡ" എന്നും വേർതിരിക്കപ്പെട്ടു. "ദക്ഷിണ കന്നഡ" മദ്രാസ് സംസ്ഥാനത്തിൻറെ കീഴിലായപ്പോൾ "ഉത്തര കന്നഡ" ബോംബേ പ്രസിഡൻസിയുടെ കീഴിലായി. 

സ്വാതന്ത്ര്യലബ്ദിക്കുശേഷം ബോംബേ പ്രസിഡൻസി ബോംബേ സംസ്ഥാനമായി, 1956 ബോംബേ സംസ്ഥാനത്തിന്റെ തെക്ക് ഭാഗത്തുള്ള പ്രദേശങ്ങൾ മൈസൂർ സംസ്ഥാനത്തിൽ ലയിപ്പിച്ചു, 1972-ൽ മൈസൂർ സംസ്ഥാനം കർണാടകയായി.


</doc>
<doc id="307053" url="https://ml.wikipedia.org/wiki?curid=307053" title="എൻ. പ്രഭാകർ">
എൻ. പ്രഭാകർ

ഭാരതീയനായ മിസൈൽ ശാസ്ത്രജ്ഞനാണ് എൻ. പ്രഭാകർ. ദേശീയ പ്രതിരോധ ഗവേഷക കേന്ദ്രത്തിലെ (.ഡിആർ.ഡി.ഒ) സിസ്റ്റം അനാലിസിസ് മോഡലിംഗ് കേന്ദ്രത്തിന്റെ മേധാവിയാണ്. ശാസ്ത്ര മേഖലകളിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ചു.
തമിഴ്‌നാട് സ്വദേശിയായ പ്രഭാകർ, അണ്ണാമലൈ സർവകലാശാലയിലും ബംഗളൂരുവിലെ ഇന്ത്യൻ ഇൻസ്റ്റിറ്റ്യൂട്ട് ഓഫ് സയൻസിലും പഠിച്ചു. 


</doc>
<doc id="307054" url="https://ml.wikipedia.org/wiki?curid=307054" title="പ്രഹ്ലാദ (ശാസ്ത്രജ്ഞൻ)">
പ്രഹ്ലാദ (ശാസ്ത്രജ്ഞൻ)

ഭാരതീയനായ മിസൈൽ ശാസ്ത്രജ്ഞനാണ് ഡോ. പ്രഹ്ലാദ. ശാസ്ത്ര മേഖലകളിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ചു. ഡിഫൻസ് ഇൻസ്റ്റിറ്റ്യൂട്ട് ഓഫ് അഡ്വാൻസ്ഡ് ടെക്നോളജി വൈസ് ചാൻസലറായിരുന്നു.


</doc>
<doc id="307061" url="https://ml.wikipedia.org/wiki?curid=307061" title="നരേന്ദ്ര പ്രസാദ് (ഭിഷഗ്വരൻ)">
നരേന്ദ്ര പ്രസാദ് (ഭിഷഗ്വരൻ)

സാമൂഹ്യ പ്രവർത്തകനും തൊറാസിക് ശസ്ത്രക്രിയാ വിദഗ്ദ്ധനുമാണ് ഡോ. നരേന്ദ്ര പ്രസാദ്. വൈദ്യശാസ്ത്ര മേഖലകളിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ചു. ആരോഗ്യഭാരതി എന്ന സന്നദ്ധ സംഘടയുടെ തുടക്കകാരനാണ്.


</doc>
<doc id="307062" url="https://ml.wikipedia.org/wiki?curid=307062" title="റാം ബഹാദൂർ റായ്">
റാം ബഹാദൂർ റായ്

ഹിന്ദി പത്ര പ്രവർത്തകനാണ് റാം ബഹാദൂർ റായ്. സാഹിത്യ - വിദ്യാഭ്യാസ മേഖലകളിലെ സംഭാവനകൾക്ക് 2015 ലെ പത്മശ്രീ പുരസ്കാരം ലഭിച്ചു. ഡൽഹിയിൽ നിന്നു പ്രസിദ്ധീകരിക്കുന്ന യതാവത്ത് ദ്വൈവാരികയുടെ പത്രാധിപരാണ്. ജയപ്രകാശ് നാരായണനുമായി ഏറെ അടുത്തു പ്രവർത്തിച്ച റായ് അധികാര കേന്ദ്രങ്ങളിൽ നിന്നു എക്കാലവും അകന്നു നിന്നു. 1974 കാലത്ത് ബീഹാറിൽ വിദ്യാർത്ഥി രാഷ്ട്രീയത്തിൽ പ്രമുഖനായിരുന്നു. അക്കാലത്ത് മിസ പ്രകാരം ജയിലിലായിരുന്നു. അഖില ഭാരതീയ വിദ്യാർത്ഥി പരിഷത്തിന്റെ ഓർഗനൈസിംഗ് സെക്രട്ടറിയായും പ്രവർത്തിച്ചിട്ടുണ്ട്. രാഷ്ട്രീയക്കാരുടെ ഹവാല ഇടപാടുകൾ പുറത്തു കൊണ്ടു വരുന്നതിൽ പ്രധാന പങ്കു വഹിച്ചു. 


</doc>
<doc id="307066" url="https://ml.wikipedia.org/wiki?curid=307066" title="ഫ്രിഡ്ചോഫ് നാൻസെൻ">
ഫ്രിഡ്ചോഫ് നാൻസെൻ

ഫ്രിഡ്ചോഫ് നാൻസെൻ (Fridtjof Nansen (/ˈfrɪd.tjɒf ˈnænsən/ frid-choff nan-sən) ( 10-ഒക്ടോബർ 1861 - 13 മേയ് 1930) 1922 ലെ സമാധാനത്തിനുള്ള നോബൽ സമ്മാനം നേടിയ നോർവെക്കാരൻ ആയിരുന്നു. ഇദ്ദേഹം സാഹസിക യാത്രികൻ, ശാസ്ത്രജ്ഞൻ, നയതന്ത്രജ്ഞൻ, മനുഷ്യാവകാശ പ്രവർത്തകൻ എന്നീ നിലകളിലും പ്രസിദ്ധനായിരുന്നു. ബാല്യകാലത്ത്‌ ഐസ് സ്കേറ്റിംഗിൽ അസാമാന്യ പാടവം ഇദ്ദേഹം പ്രകടമാക്കിയിരുന്നു. 1888ൽ ഗ്രീൻലാൻഡ് ൻറെ അറിയപ്പെടാത്ത ഉൾഭാഗങ്ങളിലേക്ക് ഇദ്ദേഹം പര്യവേഷണം നയിച്ചു. ആ സമയത്ത് 86°14′ എന്ന അക്ഷാംശ രേഖാപ്രദേശത്ത് ആദ്യമായി എത്തിയതിന്റെ ബഹുമതി ഇദ്ദേഹം കരസ്ഥമാക്കി. ആ കാലത്ത് മനുഷ്യൻ എത്തിയ ഭൂമിയുടെ ഏറ്റവും വടക്ക് ഉള്ള പ്രദേശമായിരുന്നു അത്. 1893–96 കാലത്തെ ആ പര്യവേഷണത്തിനു ശേഷം അദ്ദേഹം പര്യവേഷണ യാത്രകൾക്ക് വിരാമമിട്ടു. നാൻസെൻ ആവിഷ്കരിച്ച ധ്രുവപ്രദേശ യാത്രകൾക്ക് വേണ്ടിയുള്ള തരം വസ്ത്രങ്ങൾ, യാത്രാ സാമഗ്രികൾ, പര്യവേഷണ രീതികൾ തുടങ്ങിയവ തുടർന്നുള്ള പര്യവേഷകർ പിൻതുടർന്നു.

ജീവിതത്തിന്റെ അവസാന ദശകത്തിൽ അദ്ദേഹം ലീഗ് ഓഫ് നേഷൻസ്നു വേണ്ടി പ്രവർത്തിച്ചു. 1921 ൽ ലീഗ് ഓഫ് നേഷൻസ്ന്റെ ഹൈകമ്മീഷണർ ഓഫ് റെഫ്യൂജീസ് ആയിരുന്നു നാൻസെൻ. ഒന്നാം ലോകമഹായുദ്ധത്തിന്റെ ഇരകളായ അവനധി അഭയാർഥികളെ പുനരധിവസിപ്പിക്കാൻ നാൻസെൻ അക്ഷീണം പ്രയത്നിച്ചു . ഈ പ്രവർത്തനങ്ങൾക്ക് അദ്ദേഹത്തിനു 1922 ലെ സമാധാനത്തിനുള്ള നോബൽ സമ്മാനം ലഭിച്ചു. രാജ്യം നഷ്ടപ്പെട്ട നിരവധി ജനങ്ങൾക്ക് നാൻസെൻ പാസ്പോർട്ട്‌ എന്ന തിരിച്ചറിയൽ രേഖ ലഭിക്കുകയും അൻപതോളം രാജ്യങ്ങളിലേക്ക് അവർ പുനരധിവസിപ്പിക്കപ്പെടുകയും ചെയ്തു. 

ധ്രുവ പ്രദേശങ്ങളിലെ നിരവധി പ്രദേശങ്ങൾക്ക് നാൻസെന്റെ ബഹുമാനാർത്ഥം നാമകരണം നടന്നിട്ടുണ്ട്.


</doc>
<doc id="307080" url="https://ml.wikipedia.org/wiki?curid=307080" title="അന്തമാൻ സ്കീം">
അന്തമാൻ സ്കീം

1921ലെ മലബാർ കലാപത്തിൽ പങ്കാളികളായ മലബാർ മുസ്‌ലിങ്ങളെ നേരിടാൻ ബ്രിട്ടീഷുകാർ പൊടിതട്ടിയെടുത്ത ഒരു കരിനിയമാമാണ് അന്തമാൻ സ്കീം എന്നറിയപ്പെടുന്നത്. 1857ലെ ഒന്നാം സ്വാതന്ത്ര സമരത്തിലെ കലാപകാരികളെ ചെയ്തപോലെ മലബാർ കലാപത്തിൽ പങ്കാളികളാവുകയോ സഹായം നൽകുകയോ ചെയ്തവരെ മുഴുവൻ ബ്രിട്ടീഷ് സാമ്രാജ്യത്തിനെതിരെ യുദ്ധം ചെയ്തു എന്ന കുറ്റം ചുമത്തി കൂട്ടമായി അന്തമാൻ നിക്കോബാർ ദ്വീപിലേക്ക് നാടുകടത്തുന്ന രീതിയായിരുന്നു പ്രസ്തുത നിയമം. 


</doc>
<doc id="307081" url="https://ml.wikipedia.org/wiki?curid=307081" title="ഒഖോറ്റ്സ്ക് കടൽ">
ഒഖോറ്റ്സ്ക് കടൽ

കംചത്ക്ക ഉപദ്വീപിനും റഷ്യക്കും ജപ്പാൻ ദ്വീപ്‌ സമൂഹങ്ങൾക്കും ഇടയിലായുള്ള പടിഞ്ഞാറൻ പസഫിക് സമുദ്രത്തിലെ കടലാണ് ഒഖോറ്റ്സ്ക് കടൽ. പലയിടങ്ങളിലായി പെട്രോളിയം, ഗ്യാസ് ശേഖരം കണ്ടുപിടിക്കപ്പെട്ടിട്ടുണ്ട്. മത്സ്യ ബന്ധനത്തിനും പേര് കേട്ടതാണ് ഈ കടൽ


</doc>
<doc id="307090" url="https://ml.wikipedia.org/wiki?curid=307090" title="പി.വി. അബ്ദുൽ വഹാബ്">
പി.വി. അബ്ദുൽ വഹാബ്

മുസ്‌ലിം ലീഗിന്റെ ഒരു രാഷ്ട്രീയ നേതാവും മുൻ രാജ്യ സഭാ അംഗവും (2004 - 2010) ഒരു വ്യവസായിയുമാണ് പി. വി. അബ്ദുൽ വഹാബ്. 130കോടിയുടെ ആസ്തിയുള്ള വിദേശ ബിസ്സിനസ് സ്ഥാപനങ്ങളുടെ ഉടമ കൂടിയണിദ്ദേഹം. 

1950 ജൂലൈ ഒന്നിന് പുളിക്കൽ വീട്ടിൽ പി.വി. അലവിക്കുട്ടിയുടെയും വരിക്കോടൻ ഫാത്തിമയുടെയും മകനായി മലപ്പുറം ജില്ലയിലെ നിലമ്പൂരിൽ ജനിച്ചു. നിലമ്പൂർ ഗവ. മാനവേദൻ ഹൈസ്കൂളിലായിരുന്നു സ്കൂൾ വിദ്യാഭ്യാസം. തുടർന്ന് മമ്പാട് എം.ഇ.എസ് കോളജിലും പഠനം.

എം.എസ്.എഫ്.ലൂടെ പൊതുരംഗത്തെത്തിയ അബ്ദുൽവഹാബ് മുസ്‌ലിംലീഗ് സംസ്ഥാന സെക്രട്ടറി, ചന്ദ്രിക പത്രത്തിന്റെ ഡയരക്ടർ, യു.എ.ഇ കെ.എം.സി.സി ഉപദേശകസമിതി ചെയർമാൻ നിരവധി പദവികൾ വഹിച്ചിട്ടുണ്ട്. വിദ്യാഭ്യാസ-സാമൂഹിക-സാംസ്‌ക്കാരിക രംഗത്തെ മികച്ച സംഘാടകനും വിവിധ സംരംഭങ്ങളുടെ സാരഥിയുമാണ്. 2004 മുതൽ 2010 വരെ രാജ്യസഭാംഗമായിരുന്നു. 

2015ലെ രാജ്യസഭയിലേക്കുള്ള ലീഗ് സ്ഥാനാർഥിയായി ഇദ്ദേഹം വീണ്ടും പ്രഖ്യാപിക്കപ്പെട്ടു.

2006ലെ രാജ്യസഭാ സീറ്റ് വഹാബിന് നൽകാനുള്ള തീരുമാനം ലീഗിനകത്തും പുറത്തും നിരവധി വിവാദങ്ങൾക്ക് വഴി വെച്ചു. ഇന്ത്യയിലെ പ്രഗൽഭരായ പാർലമെൻറെറിയറിൽ ഒരാളും ലീഗിന്റെ സമുന്നത നേതാവുമായിരുന്ന ജി.എം. ബനാത്ത്‌വാലക്ക് സീറ്റ് നിഷേധിച്ചു ലീഗിൽ യാതൊരു പ്രവർത്തന ചരിത്രവുമില്ലാത്ത വ്യവസായിയായ വഹാബിന് നൽകിയത് ലീഗിന്റെ പണാധിപത്യത്തിന്റെ ഉദാഹരണമാണെന്നും ആരോപണമുണ്ടായി. പാർട്ടിക്കകത്തും ഇതേ ചൊല്ലി കടുത്ത ഭിന്നഭിപ്രായങ്ങളുണ്ടായി. തന്റെ പിതാവും അന്ന് ലീഗ് സംസ്ഥാന പ്രസിടണ്ടുമായിരുന്ന മുഹമ്മദലി ശിഹാബ് തങ്ങൾ ആ തെറ്റായ തീരുമാനമെടുത്തതിൽ ഏറെ വേദനിച്ചിരുന്നു എന്ന് മകൻ മുനവ്വറലി വെളിപ്പെടുത്തുകയുണ്ടായി.

2015ലെ രാജ്യസഭാ സീറ്റ് തീരുമാനത്തിലും സമാനമായ വിവാദങ്ങൾ ഉടലെടുത്തു. ലീഗ് സംസ്ഥാന ജനറൽ സെക്രട്ടറി കെ.പി.എ. മജീദിനെ തഴഞ്ഞ് വീണ്ടും വഹാബിന് നൽകുന്നതിനെതിരെ ലീഗിൽ തന്നെ ഒരു വിഭാഗം ശബ്ദമുയത്തി. പഴയ തെറ്റ് ആവർത്തിക്കരുതെന്നു ശിഹാബ് തങ്ങളുടെ മകൻ അടക്കം പ്രസ്താവിച്ചു. എന്നാൽ വീണ്ടും വഹാബിനെ തന്നെ സ്ഥാനാർഥിയാക്കി ലീഗ് തീരുമാനമെടുത്തു.

ജാസ്മിനാണ് ഭാര്യ. ജാബിർ അബ്ദുൽ വഹാബ്, ജാവിദ് അബ്ദുൽ വഹാബ്, അജ്മൽ അബ്ദുൽ വഹാബ്, അഫ്ദൽ അബ്ദുൽ വഹാബ് എന്നിവരാണ് മക്കൾ.


</doc>
<doc id="307093" url="https://ml.wikipedia.org/wiki?curid=307093" title="കെ.പി.എ. മജീദ്">
കെ.പി.എ. മജീദ്

മുസ്‌ലിം ലീഗിന്റെ നേതാവും നിലവിലെ ജനറൽ സെക്രട്ടറിയുമാണ് കെ. പി. എ. മജീദ്‌. 2004ലെ ലോകസഭാ തിരഞ്ഞെടുപ്പിൽ മുസ്‌ലിം ലീഗിന്റെ ഉരുക്ക് കോട്ട എന്നറിയപ്പെട്ട മഞ്ചേരി ലോകസഭാമണ്ഡലത്തിൽ ടി.കെ. ഹംസയോട് മത്സരിച്ചു പരാജയപ്പെടുകയുണ്ടായി.


</doc>
<doc id="307096" url="https://ml.wikipedia.org/wiki?curid=307096" title="അക്കിലിസിന്റെ ഉപ്പൂറ്റി">
അക്കിലിസിന്റെ ഉപ്പൂറ്റി

ജീവശാസ്ത്രത്തിൽ അക്കിലിസിന്റെ പേരിൽ അറിയപ്പെടുന്ന ഒരു പേശിതന്തു മനുഷ്യ ശരീരത്തിലുണ്ട്.പാദത്തിലെ നെരിയാണി[Ankle]യ്ക്കു പുറകിലൂടെയാണു ഇതു കടന്ന് പോകുന്ന്ത് കാലിലെ പ്രധാന പേശി[calf muscle]യെ പാദത്തിന്റെ അസ്ഥിയുമായി ബന്ധിപ്പിക്കുകയാണു ഇതിന്റെ ജോലി.ഇത്തരത്തിൽ അസ്ഥിയെയും പേശിയെയും തമ്മിൽ ബന്ധിപ്പിക്കുകയാണു ഇതിന്റെ ജോലി.ഇത്തരത്തിൽ അസ്ഥിയെയും പേശിയെയും തമ്മിൽ ബന്ധിപ്പിക്കുന്ന ഇടനിലക്കാർക്ക് ‘ടെൻഡനുകൾ’[Tendons]എന്നണു പേരു. അതുകൊണ്ട്,ഈ ടെൻഡൻന്റെ പേരു--അക്കിലിസ് ടെൻഡൻ [Achilles Tendons].മനുഷ്യശരീരത്തിലെ ഏറ്റവും കട്ടിയേറിയതും ശക്തമായതുമായ പേശിതന്തുവാണിത്.

ഗ്രീക്ക് പുരാണത്തിലേ ഒരു കഥാപാത്രമാണു അക്കിലിസ്. തെതിസ് എന്ന ദേവതയുടെ പുത്രനായിരുന്ന അക്കിലിസിനെ കുറിച്ച് ഒരു പ്രവചനം അമ്മ കേൾക്കാനിടയായിരുന്നു;മകൻ യുദ്ധത്തിൽ മരിക്കുമെന്ന്.അതു കൊണ്ട് എങ്ങനെയും മകനെ ‘അനശ്വര’നാക്കനായി സ്റ്റെക്സ്[Stex]എന്ന നദിയിൽ മുക്കി.

ഇഹലോകത്തേയും പരലോകത്തേയും വേർതിരിക്കുന്ന നദിയാനു സ്റ്റെക്സ്.ഇതിലെ വെള്ളം ശരീരത്തിൽ തട്ടിയാൽ പിന്നെ ഭാഗം അഭേദ്യമാണ് എന്നാണു വിശ്വാസം .എതു തന്നെയായിരുന്നു തെതിസിന്റെ സൂത്രവും അവർ ശിശുവായ അക്കിലിസിന്റെ ഉപ്പൂറ്റിയിൽ പിടിച്ച്,തലകീഴായി സ്റ്റെക്സ് നദിയിൽ മുക്കിയെടുത്തു പക്ഷെ ഉപ്പൂറ്റിയിൽ പിടിച്ച് മുക്കി എടുത്തതിനാൽ അവിടെ നനഞ്ഞിരുന്നില്ല.ട്രോജൻ യുദ്ധത്തിൽ ഉപ്പൂറ്റിയിൽ അമ്പ് കൊണ്ട് അക്കിലിസ് മരിക്കുകയനുംണ്ടയത്. അങ്ങനെയാണു ഇംഗ്ലീഷിൽ ‘അക്കിലിസ് ഹീൽ’[Achilles Heel]എന്ന പ്രയോഗമുണ്ടാവുന്നത് അതായത് ഏതൊരാൾക്കുമുള്ള ഒരു ദൗർബല്യം ,ഒളിഞ്ഞിരിക്കുന്ന വീക്ക്നെസ്സ്


</doc>
<doc id="307099" url="https://ml.wikipedia.org/wiki?curid=307099" title="മീഡിയാവൺ ഗൾഫ്">
മീഡിയാവൺ ഗൾഫ്

മീഡിയാവൺ ഗൾഫ്. പ്രവാസികൾക്കായി ആരംഭിക്കുന്ന ഗൾഫ് ചാനലാണ് ഇത്. ദുബൈയിൽ നിന്നാണ് ചാനൽ പ്രക്ഷേപണം നടത്തുക. . മീഡിയാവൺ കുടുംബത്തിൽ നിന്നും ആരംഭിക്കുന്ന രണ്ടാമത്തെ ചാനലാണിത്. satellite intelsat 17 ലാണ് ചാനൽ ലഭ്യമാവുക. . സൗദി സാംസ്‌കാരിക മന്ത്രാലയത്തിൽ നിന്ന് ലൈസൻസ് ലഭിക്കുന്ന ആദ്യത്തെ ഇന്ത്യൻ ചാനലാണ് മീഡിയാവൺ ഗൾഫ് . ധന്യം, പ്രവാസം എന്നതാണ് ചാലൽ മുദ്രാവാക്യം.


</doc>
<doc id="307104" url="https://ml.wikipedia.org/wiki?curid=307104" title="പാലക് ദിൽ">
പാലക് ദിൽ

പാലക് ദിൽ അഥവാ പാല ടിപോ ( വിഴുങ്ങുന്ന തടാകം - The Swallowig Lake) തെക്കൻ മിസോറം ലെ ഏറ്റവും വലിയ തടാകമാണ്. സാഹിയ ജില്ലയിലാണ് ഇത് സ്ഥിതി ചെയ്യുന്നത്. ഇൻഡോ-ബർമ്മ ജൈവവൈവിധ്യ മേഖലയിലാണ് ഈ തടാകം. ഇവിടം വിവിധങ്ങളായ ജൈവ സസ്യ ജാലങ്ങളാൽ സമ്പന്നമാണ്. പാലക് വന്യജീവി സങ്കേതത്തിന്റെ ഒരു പ്രധാന ഭാഗമാണ് ഈ തടാകം


</doc>
<doc id="307111" url="https://ml.wikipedia.org/wiki?curid=307111" title="മധുരകവിയാഴ്‌വാർ">
മധുരകവിയാഴ്‌വാർ

വൈഷ്ണവഭക്തന്മാരായ 12 ആഴ്‌വാർമാരിൽ ഒരാളായ മധുരകവിയാഴ്‌വാർ നമ്മാഴ്‌വാരുടെ സമകാലീനനായിരുന്നു. പ്രായം കൊണ്ട് മീതെ ആയിരുന്നെങ്കിലും ഇദ്ദേഹം നമ്മാഴ്‌വാരുടെ ശിഷ്യനായിരുന്നുവത്രെ

മധുരകവി ആഴ്‌വാർ സ്വതവെ തന്നെ വിഷ്ണുഭക്തനായിരുന്നു. അദ്ദേഹം വിഷ്ണുസ്തുതികൾ നിരവധി എഴുതിയിരുന്നുവത്രെ. ഒരിക്കൽ തീർ ത്ഥാടനത്തിനായി വടക്കേ ഇന്ത്യയിൽ യാത്ര ചെയ്യുമ്പോൾ ആകാശത്ത് ഒരു നക്ഷത്രത്തെ കണ്ടു എന്നും അതിനെ അനുഗമിച്ച് വന്ന് നമ്മാഴ്‌വാരുടെ അടുത്ത് എത്തിയത്രെ. നമ്മാഴ്‌വാർ മൌനത്തിലായിരുന്നു എന്നും മധുരകവിയാഴ്‌വാരുടെ ചോദ്യത്തിനു മറുപടിയായാണ്, ആദ്യം വർ ത്തമാനം പറയുന്നത് എന്നും പറയുന്നു


</doc>
<doc id="307113" url="https://ml.wikipedia.org/wiki?curid=307113" title="പെരിയാഴ്‌വാർ">
പെരിയാഴ്‌വാർ

പെരിയാഴ്‌വാർ വൈഷ്ണവഭക്തന്മാരായ 12 ആഴ്‌വാർമാരിൽ ഒരാളായിരുന്നുവത്രെ. ഇദ്ദേഹത്തിന്റെ യഥാർത്ഥപേര് വിഷ്ണുചിത്തർ എന്നായിരുന്നു എന്നും ആണ്ടാളുടെ വളർത്തച്ഛനായിരുന്നു എന്നും പറയുന്നു


</doc>
<doc id="307115" url="https://ml.wikipedia.org/wiki?curid=307115" title="ദിവ്യപ്രബന്ധം">
ദിവ്യപ്രബന്ധം

12 ആഴ്‌വാർമാർ പല കാലങ്ങളിലായി രചിച്ച വിഷ്ണുസ്തുതികളാണ്, ദിവപ്രബന്ധങ്ങൾ ഏതാണ്ട് നാലായിരത്തോളം സ്തുതികളുണ്ടത്രെ 


</doc>
<doc id="307127" url="https://ml.wikipedia.org/wiki?curid=307127" title="യോഗവാസിഷ്ഠം">
യോഗവാസിഷ്ഠം

ആദികവിയായ വാല്മീകിയുടെതാണ്, ഈ കൃതി എന്ന് വിശ്വസിക്കപ്പെടുന്നു. യുവാവായ ശ്രീരാമനും മഹർഷിയായ വസിഷ്ഠനും തമ്മിലുള്ള സംസാരമായാണത്രെ അദ്ധ്യാത്മികവിഷയം ചർച്ച ചെയ്യപ്പെടുന്നത്


</doc>
<doc id="307138" url="https://ml.wikipedia.org/wiki?curid=307138" title="പൂവണി ശിവക്ഷേത്രം">
പൂവണി ശിവക്ഷേത്രം

തൃശ്ശൂർ നഗരത്തിൽ നിന്ന് 6 കി.മീ വടക്കായി കോലഴി ഗ്രാമത്തിൽ പൂവണി ദേശത്ത് സ്ഥിതി ചെയ്യുന്ന അമ്പലമാണ് പൂവണി ശിവക്ഷേത്രം.

മദ്ധ്യമ പാണ്ഡവനായ അർജ്ജുനനാണ് ക്ഷേത്രത്തിലെ പ്രതിഷ്ഠ നടത്തിയതെന്ന് ഭക്തജനങ്ങൾ വിശ്വസിക്കുന്നു. പഞ്ചഭൂതങ്ങളുടെ പ്രതീകമായി പരമശിവൻ നൽകിയ അഞ്ച് ശിവലിംഗങ്ങളിലൊന്ന് അർജ്ജുനൻ ഇവിടെ പ്രതിഷ്ഠിച്ചു എന്നാണ് ഐതിഹ്യം.

ഗണപതി, അയ്യപ്പൻ, നാഗങ്ങൾ

കുംഭമാസത്തിലെ ശിവരാത്രി, ധനുമാസത്തിലെ തിരുവാതിര, കന്നിമാസത്തിലെ ആയില്യപൂജ.

രാവിലെ - 5.30 മുതൽ 10.00 വരെ
വൈകുന്നേരം - 5.30 മുതൽ 7.30 വരെ
ഗ്രഹണദിവസങ്ങളിൽ ദർശന സമയത്തിന് മാറ്റമുണ്ടാകാം.



</doc>
<doc id="307140" url="https://ml.wikipedia.org/wiki?curid=307140" title="വാസ്‌വോ എക്‌സ് വാസ്‌വോ">
വാസ്‌വോ എക്‌സ് വാസ്‌വോ

അമേരിക്കൻ ഫോട്ടോഗ്രാഫറും പ്രതി‍ഷ്ഠാപന കലാകാരനുമാണ് വാസ് വോ എക്‌സ് വാസ് വോ. രാജസ്ഥാനിൽ താമസിച്ച് കലാപ്രവർത്തനം നടത്തുന്നു. ഫോട്ടോഗ്രാഫും ശിൽപ്പങ്ങളും മറ്റും ഒന്നിച്ചു ചേർന്ന ഇൻസ്റ്റലേഷനുകളാണ് ഇദ്ദേഹത്തിന്റെ സൃഷ്ടികൾ.
അമേരിക്കയിലെ വിസ്കോൺസിൻ സ്വദേശിയായ വാസ് വോ 2001 ലാണ് രാജസ്ഥാനിലെ ഉദയ്പൂരിൽ താമസമായത്. 2014 ൽ കൊച്ചി മുസിരിസ് ബിനാലെയോടൊപ്പം നടത്തിയ കൊളാറ്ററൽ പ്രദർശനത്തിൽ പങ്കെടുത്തു. മട്ടാഞ്ചേരിയിൽ മിൽ ഹാൾ കോംപൗണ്ടിലായിരുന്നു 'സ്ലീപ്പിങ് ത്രൂ ദി മ്യൂസിയം' എന്ന കലാസൃഷ്ടി വാസ് വോ പ്രദർശിപ്പിച്ചത്. ഫോട്ടോ ഹാൻഡ് കളർ ചെയ്യുന്ന രാജേഷ് സോനി, മിനിയേച്ചർ രൂപങ്ങളുണ്ടാക്കുന്ന ആര‍്‍. വിജയ്, ലിത്തോഗ്രാഫർ സുബ്രത് കുമാർ ബെഹ്റ, ടെറാകോട്ട കലാകാരൻ ശ്യാം ലാൽ കുംഭാർ എന്നിവരുമൊത്തുള്ള സഹവർത്തിത രചനയാണ് 'സ്ലീപ്പിങ് ത്രൂ ദി മ്യൂസിയം'.

കയറ്റിറക്കു തൊഴിലാളികൾ കൂടുതൽ കൂലി ചോദിച്ചതിൽ പ്രതിഷേധിച്ച് ടെറാക്കോട്ടയിലുള്ള കലാസൃഷ്ടിയുടെ ഒരുഭാഗം എറിഞ്ഞുടച്ചു. ഇതിന്റെ വീഡിയോ അദ്ദേഹം യൂ ട്യൂബിൽ പോസ്റ്റ് ചെയ്യുകയും ചെയ്തു. 



</doc>
<doc id="307151" url="https://ml.wikipedia.org/wiki?curid=307151" title="ഉമർ (ടെലിവിഷൻ പരമ്പര)">
ഉമർ (ടെലിവിഷൻ പരമ്പര)

ഇസ്‌ലാമിലെ രണ്ടാം ഖലീഫയും പ്രവാചകൻ മുഹമ്മദിന്റെ പ്രധാന അനുചരരിൽ (സ്വഹാബ) ഒരാളുമായ ഖലീഫ ഉറിന്റെ ജീവിതം ആസ്പദമാക്കി അറബ് ടെലിവിഷൻ ചാനലായ നിർമിച്ചു ചെയ്ത ഒരു ടെലിവിഷൻ പരമ്പരയാണ് ഉമർ അറേബ്യൻ ടെലിവിഷൻ ചരിത്രത്തിലെ ഏറ്റവും വലുതും ചെലവേറിയതുമായ ഈ പരമ്പര മുപ്പത് എപ്പിസോഡുകളായാണ് തയ്യാറാക്കപ്പെട്ടിട്ടുള്ളത്. സൗദി അറേബ്യൻ ടെലികാസ്റ്റ് കമ്പനിയായ മിഡില് ഈസ്റ്റ് ബ്രോഡ്കാസ്റ്റിംഗ് സെന്ററും (MBC) ഖത്തർ ടെലിവിഷനും സംയുക്തമായാണ് ഈ പരമ്പര നിർമിച്ചിരിക്കുന്നത്. 10രാജ്യങ്ങളിൽ നിന്നുള്ള മുപ്പതിനായിരത്തോളം അഭിനേതാക്കളും നൂറു കണക്കിന് അണിയറ പ്രവർത്തകരും ഹോളിവുഡ് സിനിമകളിലെയടക്കം (അവതാർ, അലക്സാണ്ടർ)സാങ്കേതിക പ്രവർത്തകരുടെ സഹായത്താൽ ചിത്രീകരിച്ച യുദ്ധ രംഗങ്ങളും ഉൾപെട്ട പരമ്പര ഏകദേശം ഒരു വർഷമെടുത്താണ് ചിത്രീകരണം പൂർത്തിയാക്കിയത്. ചരിത്രത്തിൽ പ്രതിപാദിച്ച രീതിയിൽ ആനയെ ഉപയോഗിച്ചുള്ള യുദ്ധ രംഗങ്ങൾ ചിത്രീകരിച്ചത് ഇന്ത്യയിലാണ്. 200 മില്ല്യൺ സഊദി റിയാൽ (333 കോടി രൂപക്ക് മുകളിൽ) ചിലവഴിച്ചാണ് ചിത്രം നിർമ്മിച്ചത്.

സ്വീകാര്യമയ ചരിത്ര പ്രമാണങ്ങൾ വെച്ച് കൊണ്ട് തയ്യാറാക്കിയ പരമ്പരയുടെ ഉള്ളടക്കവുമായി ബന്ധപ്പെട്ടുള്ള ആധികാരികത സുഭദ്രമാണ്. പ്രമുഖ പണ്ഡിതരുടെയും ഇസ്ലാമിക ചരിത്രകാരന്മാരുടെയും പിന്തുണയോടെയാണ് രചന നിർവ്വഹിച്ചിട്ടുള്ളത്. യുസുഫുൽ ഖറദാവി, അക്റം ദിയാഉൽ ഉമരി, സൽമാനുൽ ഔദ, അബ്ദുൽ വഹാഹ് അത്തരീരി, അലി സ്വല്ലാബി, സഅദുൽ അതീദി എന്നിവരാണ് ആധാകരികതയും ചരിത്രപ്രമാണങ്ങളും പരിശോധിച്ച പണ്ഡിതന്മാർ. മുഹമ്മദ് നബിയുമായി ബന്ധപ്പെട്ട സന്ദർഭങ്ങൾ ഉണ്ടെങ്കിലും സിനിമയിൽ അദ്ദേഹത്തെ ചിത്രീകരിച്ചിട്ടില്ല. എന്നാൽ പ്രവാചകാനുചരന്മാരെ ചിത്രീരിക്കുന്നതുമായി ബന്ധപ്പെട്ട് ഈ പരമ്പര വിവാദങ്ങൾക്കും കാരണമായി. ബിംബാരാധനയെയും, വീരാരാധനയെയും ഹീറോ സങ്കല്പങ്ങളെയും പാടെ നിരാകരിക്കുന്ന ഇസ്ലാം, പ്രവാചകന്റെയും അവിടുത്തെ അനുയായികളുടെയും രൂപങ്ങൾ വരച്ചുണ്ടാക്കുന്നത് പോലും വിലക്കിയിയെന്നിരിക്കെ ഉമറിനെ ചിത്രീകരിക്കുന്നത് വിശ്വാസ വ്യതിയാനങ്ങളിലേക്കുള്ള ഒരു വഴിയായി മാറും എന്നു ഒരു വിഭാഗം പണ്ഡിതർ വാദിക്കുകയുണ്ടായി. സഊദി അറേബ്യ ഗ്രാൻറ് മുഫ്തി, അൽ അസ്ഗർ യൂണിവേഴ്സിറ്റി, മുഹമ്മദ് സാലിഹ് അൽ മുനജ്ജിദ്, സാലിഹ് അൽ ഫൗസാൻ, അബ്ദുൽ അസീസ് ബിൻ ഫഹദ്, അബ്ദുല്ലാഹിബ്നു സൈദ് അന്നഹ്യാൻ, സാലിഹ് അൽ മഗാസ്മി തുടങ്ങിയവർ എതിർപ്പ് പ്രകടിപ്പിച്ചു. എന്നാൽ യൂസുഫുൽ ഖറദാവി, സൽമാനുൽ ഔദ, അലി അസ്സല്ലാബി, ആദിൽ അൽ കൽബാനി, മുഹമ്മദ് അൽ ദിദോ, അബ്ദുൽ വഹാബ് അൽ തുറൈരി പോലുള്ള പണ്ഡിതർ പരമ്പരയെ അനുകൂലിക്കുകയാണ് ഉണ്ടായത്. കാല ഘട്ടത്തിന്റെ പുതിയ സങ്കേതങ്ങളിലൂടെ പുതിയ തലമുറക്ക് ഇസ്ലാമിൻറെ ചരിത്രഖ്യായിക തയ്യാറാക്കുകയും അതുവഴി ഇസ്ലാമിക പ്രബോധന രംഗത്ത് ഇത്തരം മാധ്യമങ്ങൾ പ്രയോജനപ്പെടുത്തേണ്ടതിന്റെ അനിവാര്യതയും സൂചിപ്പിച്ചു കൊണ്ടാണ് പലരും ചിത്രത്തെ അനുകൂലിച്ചിരിക്കുന്നത്. .

ഉമർ പരമ്പരയുടെ പൂർണ്ണരൂപത്തിലുള്ള മലയാളം ഡബ്ബിങ് പുറത്തിറങ്ങിയിട്ടുണ്ട്. മലപ്പുറം എ.ജെ.എൻ ക്രിയേൽനാണ് ഇത് തയ്യാറാക്കിയിട്ടുള്ളത്. തെരഞ്ഞെടുത്ത ഭാഗങ്ങൾ ഉൾപ്പെടുത്തി മൂന്ന് മണിക്കൂർ ഫിലിമും മലയാളത്തിൽ വന്നിട്ടുണ്ട്. കോഴിക്കോട് സമീക്ഷ പിക്ചേഴ്സ് ആണിത് പുറത്തിറക്കിയത്.



</doc>
<doc id="307156" url="https://ml.wikipedia.org/wiki?curid=307156" title="കൊറ്റി ഹക്കീം വധക്കേസ്">
കൊറ്റി ഹക്കീം വധക്കേസ്

കണ്ണൂർ പയ്യന്നൂരിലെ കൊറ്റി ജുമാ മസ്ജിദ് ജീവനക്കാരനായിരുന്ന ഹക്കീമിനെ 2014 ഫെബ്രുവരി 10 തീയതി കൊന്നു കത്തിച്ച നിലയിൽ കണ്ടെത്തിയ സംഭവമാണ് ഹക്കീം വധക്കേസ്. കൊറ്റി ജുമാമസ്ജിദ് പള്ളിവളപ്പിൽ തന്നെയുള്ള മഹദുലുൽ ഉലും മദ്രസയ്ക്ക് പിറകിലുള്ള തോടിന്റെ കരയിലാണ് പൂർണ്ണമായും കത്തിയ നിലയിൽ മൃതദേഹം കണ്ടെത്തിയത്. തെളിവ് നശിപ്പിക്കാൻ പരിസരത്ത് മുളക് പോടീ വിതറിയതായി കാണപ്പെട്ടിരുന്നു. മൃതദേഹത്തിന് കുറച്ചകലെയായി കണ്ടെത്തിയ ഷർട്ടും കഷ്ണങ്ങളാക്കിയ മൊബൈൽ ഫോണും മറ്റും കണ്ടാണ്‌ കൊല്ലപ്പെട്ടത് ഹക്കീമാണെന്ന് തിരിച്ചറിഞ്ഞത്. അസാധാരണമായ വിധത്തിൽ നടന്ന കൊലപാതകം നാട്ടുകാരെ ഭീതിയിലാഴ്ത്തിയിരുന്നു.

തലേന്ന് രാത്രി പള്ളിയിൽ നിന്ന് യോഗം കഴിഞ്ഞിറങ്ങിയ ശേഷമാണ് ഹക്കീം കൊല്ലപ്പെടുന്നത്. ഹക്കീമിന്റെ കൈയിലുണ്ടായിരുന്ന കണക്കുപുസ്‌തകവും മദ്രസയ്‌ക്കകത്തു വച്ചിരുന്നുവെന്നു പറയപ്പെടുന്ന പള്ളിയുടെ വരവുചെലവു കണക്കുകളും കത്തിക്കുകയോ കടത്തിക്കൊണ്ടുപോവുകയോ ചെയ്‌തിട്ടുണ്ടെന്നും കണ്ടെത്തുകയുണ്ടായി
പോലീസ് ശക്തമായി അന്വേഷിച്ചിട്ടും കേസിന് പുരോഗതി ഉണ്ടായില്ല. കൊലയാളികളെ കുറിച്ചുള്ള തെളിവുകൾ കിട്ടിയെന്നു ഇടയ്ക്കു വാർത്തകൾ വന്നുവെങ്കിലും അറസ്റ്റുകൾ ഒന്നും ഉണ്ടായില്ല
പോലീസ് അന്വേഷിച്ചിട്ടും കേസിന് തുമ്പോന്നും ലഭിക്കാതായതോടെ ജനങ്ങൾ ആക്ഷൻ കമ്മിറ്റി രൂപീകരിച്ചു. പള്ളി കമ്മിറ്റിയുമായി ബന്ധമുള്ള ഒരു രാഷ്ട്രീയ പാർട്ടിയുടെ ഇടപെടെലാണ് അന്വേഷണം ശരിയായി നടക്കതതെന്നും കേസ് സി.ബി.ഐ ക്ക് വിടണമെന്നുമായിരുന്നു ആക്ഷൻ കമ്മിറ്റി ഉന്നയിച്ച ആവശ്യം. ഈ കാര്യം ഉന്നയിച്ചു വിവിധ തരത്തിലുള്ള ശക്തമായ സമരത്തിലാണ് ആക്ഷൻ കമ്മിറ്റി
ശക്തമായ നിയമ പോരാട്ടവും നടക്കുന്നുണ്ട്. വിവിധ രാഷ്ട്രീയ പാർട്ടികളും സമരവുമായി രംഗത്തുണ്ട്.


</doc>
<doc id="307158" url="https://ml.wikipedia.org/wiki?curid=307158" title="മല്ലി മസ്താൻ ബാബു">
മല്ലി മസ്താൻ ബാബു

പർവ്വതാരോഹണ രംഗത്തെ നിരവധി നേട്ടങ്ങൾക്കുടമയായിരുന്നു മല്ലി മസ്താൻ ബാബു. സെവൻ സമ്മിറ്റ്‌സ് (ഏഴു ഭൂഖണ്ഡങ്ങളിലെ ഉയരം കൂടിയ കൊടുമുടികൾ) ഏറ്റവും കുറഞ്ഞ സമയം കൊണ്ട് താണ്ടിയ ആളാണ് മസ്താൻ. 2006 ജനവരി 19 നും ജൂലൈ 10 നും ഇടയിലുള്ള 172 ദിവസങ്ങൾക്കിടെയാണ് അദ്ദേഹം ഈ ഗിന്നസ് റെക്കോഡ് സ്വന്തമാക്കിയത്.
1970, സപ്തംബർ മൂന്നിന് ആന്ധ്രാ സംസ്ഥാനത്തെ നെല്ലൂരിൽ ഒരു സാധാരണ കുടുംബത്തിൽ ജനിച്ചു. സൈനിക സ്കൂളിൽ പഠിക്കവെ കണ്ട എവറസ്റ്റ് കീഴടക്കൽ ശ്രമത്തിൽ മരണപ്പെട്ട ഉദയകുമാറിന്റെ പ്രതിമ കണ്ടത് അദ്ദേഹത്തെ പർവ്വതാരോണത്തിലേക്ക് ആകർഷിച്ചു. ഐ.ഐ.എം കൊൽക്കത്ത, ഐ.ഐ.ടി ഖരഖ്പുർ, എൻ.ഐ.ടി ജംഷഡ്പുർ എന്നീ വിവിധ സ്ഥാപനങ്ങളിൽ നിന്നായി എംബിഎയും എംടെക്കും ഉൾപ്പെടെയുള്ള ബിരുദങ്ങൾ നേടി. 1998 മുതൽ 2000 വരെ സത്യം കമ്പ്യൂട്ടേഴ്സിൽ ജോലി ചെയ്തു. 

സെവൻ സമ്മിറ്റ്‌സ് എന്നറിയപ്പെടുന്ന വിൻസം മാസിഫ് (അന്റാർട്ടിക്ക), അകൊൻകാഗ്വ (തെക്കേ അമേരിക്ക), കിളിമാഞ്ചാരോ (ആഫ്രിക്ക), കുസിയാസ്‌കൂ (ഓസ്‌ട്രേലിയ), എവറസ്റ്റ് (ഏഷ്യ), എൽബ്രസ് (യൂറോപ്പ്), മക്കിൻലി (ഉത്തര അമേരിക്ക) എന്നീ കൊടുമുടികൾ ഒരു ആഴ്ചയിലെ വ്യത്യസ്ത ദിവസങ്ങളിൽ കീഴടക്കിയ ഏക വ്യക്തിയാണ് മല്ലി മസ്താൻ. സെവൻ സമ്മിറ്റ്‌സ് പൂർത്തിയാക്കുന്ന ആദ്യ ഇന്ത്യക്കാരനായിരുന്നു.
ലാറ്റിനമേരിക്കയിലെ ആൻഡസ് പർവ്വതനിര കയറുന്നതിനിടെ 2015 മാർച്ച് 24-ന് വഴി പരിശോധിക്കാനായി ഒറ്റയ്ക്ക് പോയ ഈ മല്ലിയുടെ മൃതദേഹം ഏപ്രിൽ 4 ന് കണ്ടെത്തി.


</doc>
<doc id="307163" url="https://ml.wikipedia.org/wiki?curid=307163" title="പൂക്കോട്ടൂർ">
പൂക്കോട്ടൂർ

മലപ്പുറം ജില്ലയിൽ പൂക്കോട്ടൂർ ഗ്രാമ പഞ്ചായത്തിലെ പത്താം വാർഡ് ഉൾകൊള്ളുന്ന പ്രദേശമാണ് പൂക്കോട്ടൂർ.നാഷനൽ ഹൈവേ 213 ൽ പള്ളിപ്പടിക്കും പിലാക്കലിനുമിടയിലാണ് പൂക്കോട്ടൂർ സ്ഥിതി ചെയ്യുന്നത്.
പൂക്കോട്ടൂർ പോസ്റ്റ് ഓഫീസ്, കേരള ഗ്രാമീണ ബാങ്ക്, പൂക്കോട്ടൂർ സർവീസ് സഹകരണ ബാങ്ക് ,ജി.എൽ.പി.എസ്. പൂക്കോട്ടൂർ ന്യു, ജി.എം.എൽ.പി.എസ്. പൂക്കോട്ടൂർ, മാവേലി സ്റ്റോർ എന്നിവ സ്ഥിതി ചെയ്യുന്നത് ഇവിടെയാണ്. നഫീസയാണ് വാർഡ് മെമ്പർ.1921 ലെ പൂക്കോട്ടൂർ യുദ്ധം നടന്നത് ഈ പ്രദേശത്ത് വെച്ചാണ്.

1921 ഓഗസ്റ്റ് 26ന് മലബാർ കലാപത്തിന്റെ ഭാഗമായി മലപ്പുറം ജില്ലയിലെ പൂക്കോട്ടൂരിൽ വെച്ച് മുസ്‌ലിം കലാപകാരികളും ബ്രിട്ടീഷ് സൈന്യവും തമ്മിൽ നടന്ന ചരിത്ര പ്രസിദ്ധമായ ഒരു പോരാട്ടമാണ് പൂക്കോട്ടൂർ യുദ്ധം. ഇന്ത്യൻ സ്വാതന്ത്രസമര ചരിത്രത്തിലെ ഏക യുദ്ധം എന്നു ഈ യുദ്ധത്തെ വിശേഷിപ്പിക്കാറുണ്ട്. 1857-ലെ ഒന്നാം ഇന്ത്യൻ സ്വാതന്ത്ര്യ സമരത്തിനു ശേഷം ബ്രിട്ടീഷ് സാമ്രാജ്യം നേരിടേണ്ടി വന്ന ഏറ്റവും വലിയ സായുധ പോരാട്ടം പൂക്കോട്ടൂർ യുദ്ധമായിരുന്നു എന്ന് ബ്രിട്ടീഷുകാർ രേഖപ്പെടുത്തിയിട്ടുണ്ട്.




</doc>
<doc id="307170" url="https://ml.wikipedia.org/wiki?curid=307170" title="കെ. വി. പത്രോസ്">
കെ. വി. പത്രോസ്

കേരളത്തിലെ കമ്യൂണിസ്റ്റ് പ്രസ്ഥാനത്തിന്റെ സ്ഥാപക നേതാക്കളിൽ ഒരാളാണ് ശ്രീ. കെ. വി. പത്രോസ്. തിരുവിതാംകൂർ കൊച്ചി കമ്യൂണിസ്റ്റ് പാർട്ടിയുടെ ആദ്യത്തെയും രണ്ടാമത്തെയും സെക്രട്ടറിയായിരുന്നു ശ്രീ പത്രോസ്. കേരളത്തിലെ കമ്യൂണിസ്റ്റ് പ്രസ്ഥാനത്തിന്റെ വളർച്ചയെ നയിച്ച ഒരു നേതാവാണെങ്കിലും അജ്ഞാതമായ കാരണങ്ങളാൽ അദ്ദേഹം വിസ്മൃതിയിൽ ആണ്ടു പോയി. 


</doc>
<doc id="307185" url="https://ml.wikipedia.org/wiki?curid=307185" title="ടി.എച്ച്.പി. ചെന്താരശ്ശേരി">
ടി.എച്ച്.പി. ചെന്താരശ്ശേരി

കേരളത്തിലെ ചരിത്രകാന്മാരിൽ പ്രമുഖനാണ് ടി.എച്ച്.പി. ചെന്താരശ്ശേരി(തിരുവൻ ഹീര പ്രസാദ് ചെന്താരശ്ശേരി, ജനനം - 29 ജൂലൈ 1928). ഇന്ത്യയിലെ ജാതി വ്യവസ്തയെക്കുറച്ച് ആഴത്തിലുള്ള പഠനം അദ്ദേഹത്തിന്റെ കൃതികളിൽ കാണാം. കേരള ചരിത്രത്തിലെ മഹാനായ അയ്യങ്കാളിയുടെ സമര ജീവിതത്തെക്കുറിച്ചുള്ള കൃതി ശ്രദ്ധേയം. ഡോ.ബി.ആർ. അംബേദ്കറെ കുറിച്ചും സമഗ്രമായ രചനകൾ അദ്ദേഹത്തിന്റെതായുണ്ട്. മൂന്ന് ഇംഗ്ലീഷ് പുസ്തകങ്ങളുൾപ്പെടെ നാല്പതോളം കൃതികൾ രചിച്ചുണ്ട്.

പത്തനംതിട്ട തിരുവല്ല ഓതറയിൽ എണ്ണിക്കാട്ടു തറവാട്ടിൽ ജനിച്ചു. ഇപ്പോള് തിരുവനന്തപുരം പട്ടത്ത് സ്ഥിരതാമസം. സാധുജന പരിപാലന സംഘത്തിന്റെ തിരുവല്ല മേഖലാ സെക്രട്ടറിയായിരുന്ന കണ്ണൻ തിുരവനും അണിഞ്ചൻ അണിമയും മാതാപിതാക്കൾ. തിരുവല്ല ഓതറ പ്രൈമറി സ്കൂൾ, ചെങ്ങന്നൂർ ഗവ. ഹൈസ്കൂൾ, കോട്ടയം കാരാപ്പുഴ എന്.എസ്സ്.എസ്സ് ഹൈസ്കൂൾ, ചങ്ങനാശ്ശേരി സെന്റ്.ബെർക്ക്മെൻസ് കോളേജ്,തിരുവനന്തപുരം മാർ ഇവാനിയസ് കോളേജ്,തിരുവനന്തപുരം എം.ജി. കോളേജ് എന്നിവിടങ്ങളിൽ വിദ്യാഭ്യാസം. എ.ജി. ഓഫീസിൽ അക്കൌണ്ട് വിഭാഗത്തിൽ സേവനം അനുഷ്ഠിച്ചു. ചരിത്രം,നോവൽ,ജീവചരിത്രം എന്നീ വിഭാഗങ്ങളിൽ രചനകളുണ്ട്.



</doc>
<doc id="307188" url="https://ml.wikipedia.org/wiki?curid=307188" title="പൊതുതാൽപര്യ ഹർജി">
പൊതുതാൽപര്യ ഹർജി

സാമ്പത്തികമായോ മറ്റു വിധത്തിലോ വ്യക്തി പരമായ നേട്ടം എന്ന താൽപര്യമില്ലാതെ സമൂഹത്തിലെ പൊതുവായ ഒരു നന്മ ഉദ്ദേശിച്ചോ നീതി നിഷേധിക്കപ്പെട്ട ഒരു കാര്യത്തിനോ വിഭാഗത്തിന് വേണ്ടിയോ ഒരു വ്യക്തി കോടതിയിൽ നൽകുന്ന വ്യവഹാരങ്ങളെയാണ് പൊതുവേ പൊതുതാൽപര്യ ഹർജി എന്ന വാക്ക് കൊണ്ട് അർത്ഥമാക്കുന്നത്. സഹജീവികളോടുള്ള സ്നേഹവും സാമൂഹ്യമായ കർത്തവ്യ ബോധവുമാണ് ഇത്തരം വ്യക്തികളെ ഇതിനു പ്രേരിപ്പിക്കുന്നത്. ഇന്ത്യൻ നീതി ഭരണ വ്യവസ്ഥ ഇത്തരം വ്യവഹാരങ്ങളെ അംഗീകരിക്കുകയും പ്രോത്സാഹിപ്പിക്കുകയും ചെയ്യുന്നുണ്ട്. പോസ്റ്റുകാർഡിൽ അയച്ച ഒരു പരാതിയിന്മേൽ വരെ അന്വേഷിച്ചു നടപടിയെടുത്ത ചരിത്രവും പൊതുതാൽപര്യ ഹർജികളുടെ ചരിത്രത്തിലുണ്ടായിട്ടുണ്ട്. പല സാമൂഹ്യ പ്രവർത്തകരും പൊതുതാൽപര്യ ഹർജികളിലൂടെ പ്രശസ്തരായവരാണ്. നവാബ്‌ രാജേന്ദ്രൻ അത്തരത്തിലൊരാളാണ്. കെ. കരുണാകരൻ മുഖ്യമന്ത്രിയായ സമയത്ത് നിരന്തര ഹർജികളിലൂടെ അദ്ദേഹം പോരാടുകയുണ്ടായി.


</doc>
<doc id="307217" url="https://ml.wikipedia.org/wiki?curid=307217" title="ഡീ-എക്സ്റ്റിംക്ഷൻ">
ഡീ-എക്സ്റ്റിംക്ഷൻ

വംശനാശം സംഭവിച്ച ഏതെങ്കിലും ഒരു ജീവിവർഗ്ഗത്തെ തിരിച്ച് കൊണ്ടുവരുന്ന പ്രക്രിയയെയാണ് ഡീ-എക്സിംക്ഷൻ () അല്ലെങ്കിൽ ഉയിർപ്പിന്റെ ജീവശാസ്ത്രം (), ജീവിവർഗ്ഗ പുനരുജ്ജീവനം () എന്നുള്ള വാക്കുകൾ കൊണ്ട് അർത്ഥമാക്കുന്നത്. ഇതുവഴി വംശനാശം സംഭവിച്ച ഒരു ജീവിയേയോ ആ ജീവിയെപ്പോലെ തന്നെതോന്നിപ്പിക്കുന്ന ഒരു ജീവിയേയോ പുനരുജ്ജീവിപ്പിക്കാൻ സാധിക്കും. ക്ലോണിംഗാണ് ഇതിനായി ഏറ്റവും കൂടുതൽ നിർദ്ദേശിക്കപ്പെടുന്ന മാർഗ്ഗം, അതുപോലെ തന്നെ മറ്റൊരു മാർഗ്ഗമാണ് സെലക്ടീവ് ബ്രീഡിംഗ് അല്ലെങ്കിൽ നിയന്ത്രിത ബീജസങ്കലനം. ഈ രീതികളിലൂടെ വംശനാശ ഭീഷണി നേരിടുന്ന ജീവിവർഗ്ഗങ്ങളെ വംശനാശത്തിൽ നിന്നും രക്ഷപെടുത്താനും കഴിയും. 

എന്നാൽ ഈ രീതികൾ വളരെയധികം വിമർശനങ്ങൾ ഏറ്റുവാങ്ങിയിട്ടുള്ളവയാണ്. ഇതിന്റെ വിമർശകർ മുഖ്യമായും എതിർക്കുന്നത് ഒരിക്കൽ വംശനാശം സംഭവിച്ച ജീവികളെ വീണ്ടും ഉയിർപ്പിക്കുന്നത്; അവയുടെ ഇപ്പോഴത്തെ ആവാസ വ്യവസ്ഥയ്ക്കുണ്ടാക്കുന്ന ഭീഷണിയും നശിച്ചുപോയ ഒരു ആവാസവ്യവസ്ഥ മൊത്തമായും പുനരുജ്ജീവിപ്പിക്കാൻ കഴിയില്ല എന്ന വസ്തുതയുമാണ്.

പുനരുജ്ജീവനം സാധ്യമെന്നു വിചാരിക്കുന്ന ജീവികളിൽ ചിലത് ഇവയാണ്.



</doc>
<doc id="307225" url="https://ml.wikipedia.org/wiki?curid=307225" title="ഹൈദരാബാദ് രാജ്യം">
ഹൈദരാബാദ് രാജ്യം

ഇന്ത്യയിൽ നിലവിലുണ്ടായിരുന്ന ഒരു രാജ്യമായിരുന്നു ഹൈദരാബാദ് രാജ്യം. ഹൈദരാബാദ് ആയിരുന്നു തലസ്ഥാനം. 17നൂറ്റാണ്ടിൽ സ്ഥാപിക്കപ്പെട്ട ഈ രാജ്യം 1948ൽ ബലപ്രയോഗത്തിലൂടെ ഇന്ത്യയിൽ കൂട്ടിച്ചേർക്കപ്പെട്ടു.

ഗോൾക്കൊണ്ട ഭരിച്ചിരുന്നത് സുൽത്താൻ ഖിലി കുത്തബ് മുൽക് സ്ഥാപിച്ച കുത്തബ് ഷാഹി രാജവംശം ആയിരുന്നു. മുമ്പേ ബാഹ്മനി സുൽത്താനത്തിന്റെ ആശ്രിതാവസ്ഥയിലായിരുന്ന ഈ വംശം 1512-ൽ സ്വാതന്ത്ര്യം പ്രഖ്യപിക്കുകയായിരുന്നു. 1591-ലാണ് കുത്തബ് ഷാഹി രാജവംശത്തിലെ ഭരണകർത്താവായിരുന്ന മുഹമ്മദ് ഖിലി കുത്തബ് ഷാ, മൂസി നദിത്തടത്തിൽ ഹൈദരബാദ് നഗരം സ്ഥാപിക്കുന്നത്. ഗോൾക്കൊണ്ടയിൽ നിന്നിങ്ങോട്ടുള്ള ഈ പുനരധിവാസത്തിന് പിന്നിലുള്ള കാരണം പഴയ ആസ്ഥാനത്തുണ്ടായിരുന്ന ജലക്ഷാമമത്രേ. 1591-ൽ തന്നെ അദ്ദേഹം നഗരത്തിന്റെ പ്രതീകമായ ചാർമിനാർ എന്ന സ്മാരകത്തിന്റെ നിർമ്മാണത്തിന് ഉത്തരവിടുകയും ചെയ്തു. അക്കാലത്തുണ്ടായ ഒരു വലിയ പടരുന്ന മഹാമാരി തടഞ്ഞ ജഗദീശ്വരനോടുള്ള നന്ദിസൂചകമായി അദ്ദേഹത്തിന്റെ ഈ സ്മാരകനിർമ്മാണത്തേ വിലയിരുത്തപ്പെടുന്നു. 

പതിനാറും പതിനേഴും നൂറ്റാണ്ടുകളിൽ കുത്തബ് ഷാഹി വംശത്തിന്റെ പ്രതാപവും സമ്പൽസമൃദ്ധിയും വർദ്ധിച്ചതോടൊപ്പം ഹൈദരബാദ് ഊർജ്ജസ്വലമായ വജ്രവ്യാപാരത്തിന്റെ കേന്ദ്രമായി മാറി. ലോക പ്രസിദ്ധ വജ്രങ്ങളായ ദരിയ-യെ നൂർ, ഹോപ് വജ്രം, പിന്നെ എലിസബത്ത് രാജ്ഞിയുടെ കിരീടത്തിലെ വജ്രമായ കോഹിനൂർ എന്നിവ ഗോൾക്കൊണ്ടയിലെ വജ്ര ഘനികളിൽ നിന്നുള്ളവയാണ്. ഈ രാജവംശത്തിന്റ സംഭാവനയിലൂടെയായിരുന്നു ഹൈദരാബാദിലെ ഇന്തോ-പേർഷ്യനും ഇന്തൊ-ഇസ്ലാമികവുമായ സാഹിത്യവും സംസ്കാരവും പുഷ്ഠിപ്പെടുന്നത്. ചില സുൽത്താൻമാർ പ്രാദേശികമായ തെലുങ്ക് സംസ്കാരത്തിന്റെയും രക്ഷാധികാരികളായിരുന്നു. പതിനാറാം നൂറ്റാണ്ടിൽ ഗോൾക്കൊണ്ടയിലെ അധികം വരുന്ന ജനസംഖ്യയെ മുഴുവൻ കൊള്ളിക്കുമാറ് വളർന്ന ഹൈദരാബാദ്, ഒടുവിൽ കുത്തബ് ഷാഹി ഭരണകർത്താക്കളുടെ തലസ്ഥാനമായി മാറി. നഗരം അതിലെ പൂന്തോട്ടങ്ങൾക്കും (ബാഘുകൾ) സുഖപ്രദമായ കാലവസ്ഥയ്ക്കും വളരെ പ്രസിദ്ധവുമായിത്തീർന്നു.

മുഗൾ ചക്രവർത്തിയായിരുന്ന ഔറംഗസേബ് 1687-ൽ ഹൈദരാബാദ് കീഴടക്കി. ഹ്രസ്വമായിരുന്ന മുഗൾ ഭരണകാലത്തു നഗരത്തിന്റെ സമ്പൽസമൃദ്ധി ക്ഷയിക്കുകയായിരുന്നു. ഉടനെ തന്നെ നഗരത്തിലെ മുഗൾ-നിയുക്ത ഗവർണ്ണർമാർ കൂടുതൽ സ്വയംഭരണാവകാശം നേടി. 1724-ൽ, മുഗൾ ചക്രവർത്തി നിസാം-ഉൽ-മുൽക് (ദേശത്തിന്റെ ഗവർണ്ണർ) എന്ന പദവി നൽകിയാദരിച്ച അസഫ് ജാ I പ്രതിയോഗിയായ ഒരുദ്ധ്യോഗസ്ഥനെ കീഴ്പ്പെടുത്തി ഹൈദരാബാദിനു മേൽ അധികാരം സ്ഥാപിച്ചു. അങ്ങനെ ആരംഭിച്ച അസഫ് ജാഹി വംശത്തിന്റെ ഭരണം, ബ്രിട്ടനിൽ നിന്നും ഇന്ത്യയ്ക്കു സ്വാതന്ത്ര്യം ലഭിച്ച് ഒരു വർഷം കഴിയുന്നത് വരെ ഹൈദരാബാദിൽ തുടർന്നു. അസഫ് ജായുടെ പിൻഗാമികളാണ് പിന്നീട് ഭരിച്ചിരുന്ന ഹൈദരബാദിലെ നിസാമുമാർ. ഏഴ് നിസാമുമാരുടെ ഭരണത്തിൻ കീഴിൽ ഹൈദരാബാദിൽ സാംസ്കാരികമായും സാമ്പത്തികമായും വളർച്ച ഉണ്ടായി. രാജ്യത്തിന്റെ തന്നെ യഥാക്രമമായ തലസ്ഥാനമായി ഹൈദരാബാദ് മാറുകയും, പഴയ തലസ്ഥാനമായ ഗോൾക്കൊണ്ട മുഴുവനായും അവഗണിക്കപ്പെടുകയും ഉണ്ടായി.നിസാം സാഗർ, തുംഗഭദ്ര, ഒസ്മാൻ സാഗർ, ഹിമായത്ത് സാഗർ തുടങ്ങിയ വലിയ ജലസംഭരണികൾ പണി കഴിക്കപ്പെട്ടു. നാഗാർജുന സാഗറിനായുള്ള ഭൂമി അളക്കലും മറ്റും ആ കാലഘട്ടത്തിൽ തന്നെ തുടങ്ങിയിരുന്നെങ്കിലും പണി മുഴുവനാക്കിയത് 1969-ൽ ഇന്ത്യൻ സർക്കാരാണ്. നിസാമുമാരുടെ ധനൈശ്വര്യങ്ങളുടെ പ്രത്യക്ഷത്തിലുള്ള തെളിവാണ് നിസാമുമാരുടെ രത്നങ്ങൾ (ജ്വുവൽസ് ഒഫ് ദി നിസാംസ്).

1947-ൽ ബ്രിട്ടീഷുകാരിൽ നിന്നുമുള്ള ഇന്ത്യയുടെ സ്വാതന്ത്ര്യത്തിന്റെ വ്യവസ്ഥകൾക്കുള്ളിൽ, അന്നത്തെ നിസാം ഹൈദരാബാദിന് സ്വാതന്ത്ര്യമോ അല്ലെങ്കിൽ പുതിയതായി ഉണ്ടാക്കിയ പാകിസഥാനിലേക്കു ചേരാനുള്ള അനുമതിയോ നൽകണമെന്ന് ആവശ്യപ്പെട്ടു. ഇന്ത്യയാകട്ടെ ഹൈദരാബാദിനു മേലെ സാമ്പത്തിക ഉപരോധം പ്രയോഗത്തിൽ വരുത്തി, ഇന്ത്യൻ യൂണിയനുമായി ഒരു സ്തംഭനാവസ്ഥാ ഉടമ്പടി ഒപ്പ് വയ്ക്കുവാൻ നിർബന്ധിതമാക്കുകയും ചെയ്തു. അങ്ങനെ 1948 സെപ്റ്റംബർ 17-ന്, ഇന്ത്യയ്ക്കു സ്വാതന്ത്ര്യം ലഭിച്ചിട്ട് ഒരു വർഷത്തിലേറെ കഴിഞ്ഞ ശേഷം, ഇന്ത്യൻ യൂണിയനുമായി ചേരുന്നതിനുള്ള കരാറിൽ നിസാം ഒപ്പ് വച്ചു. 

1956 നവംബർ 1-നു, ഭാഷാധിഷ്ഠിതമായി ഇന്ത്യയിലെ സംസ്ഥാനങ്ങളെ പുഃനസംഘടിപ്പിച്ചപ്പോൾ, ഹൈദാബാദ് രാജ്യത്തിലെ ഭൂപ്രദേശങ്ങളെ പുതുതായി രൂപവൽക്കരിച്ച സംസ്ഥാനങ്ങളായ ആന്ധ്രാ പ്രദേശിലും, ബോംബെ രാജ്യത്തിലേക്കും (ഇന്നത്തെ മഹാരാഷ്ട്ര സംസ്ഥാനം), കർണാടകത്തിലേക്കുമായി വിഭജനം ചെയ്യപ്പെട്ടു. ഹൈദരാബാദ് നഗരത്തിലും പരിസരപ്രദേശങ്ങളിലും തെലുങ്ക് സംസാരിക്കുന്ന സമൂഹമായത് കൊണ്ട് ആന്ധ്രാ പ്രദേശിലേക്കാണ് ചേർക്കപ്പെട്ടത്. അങ്ങനെ ഹൈദരാബാദ്, പുതിയ സംസ്ഥാനമായ ആന്ധ്രാപ്രദേശിന്റെ തലസ്ഥാനമായിത്തീർന്നു.


</doc>
<doc id="307226" url="https://ml.wikipedia.org/wiki?curid=307226" title="മദ്രാസ് പ്രവിശ്യ">
മദ്രാസ് പ്രവിശ്യ

ബ്രിട്ടീഷ് ഇന്ത്യയുടെ ഭാഗമായിരുന്ന ഒരു പ്രസിഡൻസിയാണ് മദ്രാസ് പ്രവിശ്യ അഥവാ മദ്രാസ് പ്രസിഡൻസി അഥവാ പ്രസിഡൻസി ഒഫ് ഫോർട്ട് സെന്റ് ജോർജ്. മദ്രാസ് പ്രൊവിൻസ് എന്നും അറിയപ്പെട്ടിരുന്നു. ഇന്നത്തെ തമിഴ്നാട് മുഴുവനായും ആന്ധ്രപ്രദേശിന്റെ തെക്കേ ഭാഗവും (ഇപ്പോൾ സീമാന്ധ്ര എന്നറിയപ്പെടുന്ന പ്രദേശം, വടക്കൻ ആന്ധ്ര അന്ന് ഹൈദരാബാദ് രാജ്യത്തിന്റെ ഭാഗമായിരുന്നു) കർണാടക സംസ്ഥാനത്തിന്റെ പല ഭാഗങ്ങളും കേരളത്തിലെ മലബാറും ഉൾപ്പെട്ട വിശാലമായ പ്രവിശ്യയായിരുന്നു ഇത്. മലബാർ ഈ പ്രവിശ്യയിലെ ഒരു ജില്ലയായിരുന്നു.


</doc>
<doc id="307341" url="https://ml.wikipedia.org/wiki?curid=307341" title="അർദ്ധസൈനികവിഭാഗം">
അർദ്ധസൈനികവിഭാഗം

ഘടനയും പരിശീലനവും പ്രവർത്തനവും ഒരു സാധാരണ സൈനിക വിഭാഗത്തിന്റെ പോലെ ആയിരിക്കുകയും എന്നാൽ ഒരു രാഷ്ടത്തിന്റെ ഔദ്യോഗിക സേനയുമായി ബന്ധമില്ലാതിരിക്കുകയും ചെയ്യുന്ന സൈനിക അർദ്ധ സൈനിക വിഭാഗങ്ങളെയാണ്‌ പാരാമിലിട്ടറി എന്ന പദത്താൽ അർത്ഥമാക്കുന്നത്.

വിവിധ രാജ്യങ്ങളിൽ ഔദ്യോഗികമായും അനൌദ്യോഗികമായും വിവിധ തരത്തിലുള്ള പാരാമിലിട്ടറികളുണ്ട്. 

Depending on the standards used, "paramilitaries" may include:


In the United Kingdom, the term is often restricted to armed groups involved in the Northern Ireland Troubles, such as the Ulster Volunteer Force or the Provisional Irish Republican Army.





</doc>
<doc id="307346" url="https://ml.wikipedia.org/wiki?curid=307346" title="എയർബോൺ ഫോഴ്സ്">
എയർബോൺ ഫോഴ്സ്

യുദ്ധ സമയങ്ങളിൽ കാരിയർ യുദ്ധ വിമാനങ്ങളിൽ നിന്നോ കാരിയർ ഹെലിക്കോപ്റ്ററുകളിൽ നിന്നോ ശത്രു നിരകൾക്ക് പിന്നിൽ എയർ ഡ്രോപ്പ് ചെയ്യാൻ പരിശീലനം ലഭിച്ച സൈനിക വിഭാഗത്തെയാണ് എയർബോൺ ഫോഴ്സ് അല്ലെങ്കിൽ എയർബോൺ ഡിവിഷൻ എന്ന് വിശേഷിപ്പിക്കുന്നത്. ഇത്തരം പട്ടാളക്കാരെ പാരാട്രൂപ്പർ എന്ന് വിളിക്കുന്നു. ലോകത്തെ മിക്ക പ്രധാന രാജ്യങ്ങളുടെ കര നാവിക സൈന്യങ്ങൾക്ക് ഇത്തരം വിഭാഗങ്ങളുണ്ട്. പൊതുവെ ലഘുവായ ആയുധങ്ങൾ വഹിക്കുന്നവരാണ് ഈ സൈനികർ. രണ്ടാം ലോകമഹായുദ്ധത്തിൽ സഖ്യ കക്ഷികളുടെ മുന്നേറ്റത്തിന് ഇത്തരം സൈനിക വിഭാഗം പ്രത്യേക പങ്ക് വഹിച്ചിരുന്നു.


</doc>
<doc id="307347" url="https://ml.wikipedia.org/wiki?curid=307347" title="പാരാട്രൂപ്പർ">
പാരാട്രൂപ്പർ

എയർഡ്രോപ്പ് ചെയ്യാൻ പരിശീലനം ലഭിച്ച എയർ എയർബോൺ ഡിവിഷനുകളിലെ സൈനികളെ കുറിക്കാൻ ഉപയോഗിക്കുന്ന പദമാണ് പാരാട്രൂപ്പർ. പ്രത്യേകയിനം പാരച്യൂട്ട് സഹായത്തോടെയാണ് ഇവർ എയർ ഡ്രോപ്പ് ചെയ്യുന്നത്. യുദ്ധങ്ങളിലെ വേഗതയേറിയ മുന്നേറ്റങ്ങൾക്കും മിന്നലാക്രമാണങ്ങൾക്കും ഒഴിച്ചുകൂടാനാവാത്ത ഒരു വിഭാഗമാണ്‌ പാരാട്രൂപ്പർ. കാട്ടുതീ പോലെയുള്ള പ്രകൃതി ദുരന്തങ്ങൾ അണക്കുന്നതിനും കപ്പൽ അപകടങ്ങളിലെ രക്ഷാപ്രവർത്തനങ്ങൾക്കും ഉപയോഗിക്കാൻ പരിശീലനം ലഭിച്ച പാരാട്രൂപ്പർമാരും നിലവിലുണ്ട്.


</doc>
<doc id="307349" url="https://ml.wikipedia.org/wiki?curid=307349" title="എയർഡ്രോപ്പ്">
എയർഡ്രോപ്പ്

സൈനികമോ സൈനികേതരമോ ആയ വിമാനങ്ങളിൽ നിന്ന് വസ്തുക്കൾ ഒരു പ്രത്യേക മേഖലയിൽ പാരച്യൂട്ട് സഹായത്തോടെ നിക്ഷേപിക്കുന്നതിനെയാണ് എയർഡ്രോപ്പ് എന്ന പദം അർത്ഥമാക്കുന്നത്. ഈ വസ്തുക്കൾ മരുന്നുകൾ പോലുള്ള ചരക്കുകളോ സൈനികരോ ആയുധങ്ങളോ ബോംബുകളോ എന്തുമാവാം. രണ്ടാം ലോക യുദ്ധകാലത്താണ് എയർഡ്രോപ്പിംഗ് വ്യാപകമായി ഉപയോഗിക്കാൻ തുടങ്ങിയത്. ഭൂകമ്പം പോലുള്ള പ്രകൃതി ദുരന്തങ്ങളിൽ റോഡുകൾ അടക്കം തകർന്നു ഒറ്റപ്പെട്ട പ്രദേശങ്ങളിൽ ഭക്ഷണവും മരുന്നുകളും എത്തിക്കുന്നതിന് എയർഡ്രോപ്പിംഗ് മാത്രമാണ് മാർഗം.


</doc>
<doc id="307353" url="https://ml.wikipedia.org/wiki?curid=307353" title="സ്പെഷ്യൽ ഫോഴ്സ്">
സ്പെഷ്യൽ ഫോഴ്സ്

പ്രതികൂലമായ സാഹചര്യങ്ങളെ തരണം ചെയ്തു വേഗതയേറിയ ആക്രമണങ്ങൾക്കായി പ്രത്യേകമായ തീവ്ര ട്രയിനിങ്ങിലൂടെ പരിശീലിപ്പിച്ചെടുക്കുന്ന പ്രത്യേക വിഭാഗം സൈനികരെയാണ് പൊതുവേ സ്പെഷൽ ഫോഴ്സ് അല്ലെങ്കിൽ സ്പെഷൽ ഓപറേഷൻ ഫോഴ്സെസ് എന്നറിയപ്പെടുന്നത്. 

രണ്ടാം ലോക മഹായുദ്ധകാലത്താണ് ഇത്തരം സൂപ്പർ സൈനികരുടെ ഉത്ഭവം. സാധാരണ സൈനികരിൽ നിന്ന് ഉയർന്ന യുദ്ധപാടവവും കഴിവും പ്രകടിപ്പിക്കുന്ന സൈനികരെയാണ് പ്രധാനമായും ഈ വിഭാഗത്തിലേക്ക് തിരഞ്ഞെടുക്കുന്നത്. അതിനാൽ സാധാരണ സൈനികരെക്കാൾ മികവുറ്റ പോരാട്ട വീര്യവും കഴിവും ഇത്തരം സൈനികർക്കുണ്ടാവും. സാധാരണ സൈനികരെക്കൾ മികവുറ്റ ആയുധങ്ങളാണ് ഇത്തരം സൈനികർ ഉപയോഗിക്കുന്നതും. സൈനികേതരമായ ഓപ്പറേഷനുകൾക്കും സീക്രട്ട് മിഷനുമൊക്കെ ഇത്തരം വിഭാഗത്തെയാണ്‌ അയക്കറുള്ളത്. സാധാരണ സൈനിക നീക്കങ്ങളിലും മറ്റു സൈനികരോടൊപ്പം ചേർന്ന് ഇത്തരം വിഭാഗങ്ങൾ പ്രവർത്തിക്കാറുണ്ട്.

ലോകത്തെ മിക്കവാറും രാഷ്ട്രങ്ങൾക്കും സ്പെഷൽ ഓപറേഷൻ ഫോഴ്സ് നിലവിലുണ്ട്. കര സൈന്യത്തിനും നാവിക സൈന്യത്തിനും വേറെ വേറെ സ്പെഷൽ ഫോഴ്സ് ഉള്ള രാജ്യങ്ങളുമുണ്ട്. സോവിയറ്റ് യൂണിയന്റെ സ്പെറ്റ്സ് നാറ്റ്സ്, അമേരിക്കയുടെ നേവി സീൽ, ബ്രിട്ടന്റെ എസ്.എ.എസ് (സ്പെഷൽ എയർ സർവീസ്) എന്നിവ പേരുകേട്ട സ്പെഷൽ ഫോഴ്സ് വിഭാഗങ്ങളാണ്. ഇന്ത്യയുടെ പ്രധാന സ്പെഷൽ ഫോഴ്സ് വിഭാഗമാണ് "സ്പെഷൽ ഫ്രോണ്ടിയർ സർവീസ്"


</doc>
<doc id="307354" url="https://ml.wikipedia.org/wiki?curid=307354" title="ബെൽഗാം ജില്ല">
ബെൽഗാം ജില്ല

കർണാടക സംസ്ഥാനത്തിന്റെ വടക്കുഭാഗത്തായി സ്ഥിതിചെയ്യുന്ന ഒരു ജില്ലയാണ്‌ ബെൽഗാം ജില്ല (കന്നഡ: ಬೆಳಗಾವಿ ಜಿಲ್ಲೆ "ബെളഗാവി ജില്ല", മറാത്തി: बेळगांव ). 2011-ലെ സെൻസസ് കണക്കുകൾ പ്രകാരം ഇവിടത്തെ ജനസംഖ്യ 4,778,439 ആണ്, കർണാടക സംസ്ഥാനത്തിലെ ഏറ്റവും കൂടുതൽ ജനസംഖ്യയുള്ള ജില്ലകളിൽ രണ്ടാം സ്ഥാനത്താണ് ബെൽഗാം. 

13,415 ച.കി.മീ വിസ്തീർണ്ണമുള്ള ഈ ജില്ലയുടെ ആസ്ഥാനം ബെൽഗാം ആണ്‌. കിഴക്ക് ബാഗൽക്കോട്ട് ജില്ല, വടക്കും പടിഞ്ഞാറും മഹാരാഷ്ട്ര, തെക്ക് പടിഞ്ഞാറ് ഗോവ, തെക്ക് ഉത്തര കന്നഡ ജില്ല, ധാർവാഡ് ജില്ല എന്നിവയുമാണ് ബെൽഗാം ജില്ലയുടെ അതിർത്തികൾ. 

ബെൽഗാം നഗരത്തിന്റെ ആദ്യനാമം സംസ്കൃതത്തിൽ 'വേണുഗ്രാമ' എന്നായിരുന്നു. കാദംബ രാജവംശത്തിന്റെ ആദ്യകാലതലസ്ഥാനമായിരുന്ന ഹലസി പട്ടണത്തിൽ ധാരാളം ചരിത്ര സ്മാരകങ്ങൾ സ്ഥിതി ചെയ്യുന്നു, .

സ്വാതന്ത്ര്യസമരക്കാലത്ത് ഇംഗ്ലീഷ് ഈസ്റ്റ് ഇന്ത്യാ കമ്പനിക്കെതിരെ കലാപം നയിച്ച കിത്തൂരിലെ റാണി ചെന്നമ്മ (1778–1829) ബെൽഗാമിലാണ് ജനിച്ചത്

1956-ലാണ്‌ ഭാഷാടിസ്ഥാനത്തിൽ സംസ്ഥാനങ്ങൾ രൂപവത്കരിച്ചപ്പോൾ ഈ പ്രദേശം മൈസൂർ സംസ്ഥാനത്തിൽ ഉൾപ്പെടുത്തി. ജില്ലയിൽ കർണാടക സംസാരിക്കുന്നവർക്കാണ് ഭൂരിപക്ഷമെങ്കിലും നഗരങ്ങളിൽ ഭൂരിഭാഗം ജനങ്ങളും മറാത്തക്കാരാണ്, ഈ പ്രദേശത്തിനു വേണ്ടി കർണാടകവും മഹാരാഷ്ട്രയുമായി അതിർത്തിത്തർക്കം നിലനിൽക്കുന്നു. .


</doc>
<doc id="307360" url="https://ml.wikipedia.org/wiki?curid=307360" title="ഭോലു">
ഭോലു

ഇന്ത്യൻ റെയിൽവേയുടെ ഭാഗ്യമുദ്രയാണ് () ഭോലു എന്ന ആനക്കുട്ടി. ഇതിനെ ഭോലു എന്ന ഗാർഡ് ആന എന്നും വിളിക്കുന്നു. ഈ ആനയുടെ കാർട്ടൂൺ ചിത്രം ഒരു പച്ച സിഗ്നൽ വിളക്കും പിടിച്ചു കൊണ്ടു നിൽക്കുന്ന രൂപത്തിലാണ് ചിത്രീകരിച്ചിട്ടുള്ളത്. ഇന്ത്യൻ റെയിൽവേ 150-ാം വാർഷികം ആഘോഷിച്ച വേളയിൽ 2002 ഏപ്രിൽ 22-നാണ് ഭോലുവിനെ ആ ആഘോഷത്തിന്റെ ഭാഗ്യമുദ്രയായി പ്രഖ്യാപിച്ചത്. പിന്നീട് 2003-ൽ ഭോലുവിനെ റെയിൽവേയുടെ തന്നെ സ്ഥിരം ഭാഗ്യമുദ്രയായി തീരുമാനിക്കുകയായിരുന്നു. ഈ ചിഹ്നത്തെ ഒരു നാണയത്തിന്റെ പുറകുവശത്തായിട്ടാണ് സജ്ജീകരിച്ചിരുന്നത്.


</doc>
<doc id="307366" url="https://ml.wikipedia.org/wiki?curid=307366" title="ജയന്ത ഹസാരിക">
ജയന്ത ഹസാരിക

ആസ്സാമീസ് ഗായകനും ഗാനരചയിതാവുമാണ്ജയന്ത ഹസാരിക. (20 സപ്തം: 1943 – 15 ഒക്ടോ: 1977) .നിരവധി ചലച്ചിത്രഗാനങ്ങൾക്ക് അദ്ദേഹം സംഗീതസംവിധാനം നിർവ്വഹിയ്ക്കുകയും ചെയ്തിട്ടുണ്ട്. ഗായകനായിരുന്ന ഭൂപൻ ഹസാരികയുടെ ഇളയ സഹോദരനുമാണ് ജയന്ത.

ആസ്സാമിലെ സംഗീതപാരമ്പര്യമുണ്ടായിരുന്ന ഒരു കുടുംബത്തിൽ ജനിച്ച ജയന്ത സ്കൂൾ വിദ്യാഭ്യാസത്തിനു ശേഷം കൊൽക്കത്തയിലേയ്ക്ക് താമസം മാറ്റുകയും ചില ഗാനങ്ങൾ എച്ച്. എം.വിയ്ക്കു വേണ്ടി റിക്കാർഡു ചെയ്യുകയുമുണ്ടായി. നാട്ടിൽ തിരിച്ചെത്തിയ ജയന്ത സഹോദരനായ ഭൂപനോടൊപ്പം നിരവധി ചിത്രങ്ങൾക്ക് സംഗീതസംവിധാനം നിർവ്വഹിച്ചു.



</doc>
<doc id="307375" url="https://ml.wikipedia.org/wiki?curid=307375" title="മൊഗാദിഷു യുദ്ധം, 1993">
മൊഗാദിഷു യുദ്ധം, 1993

അമേരിക്കൻ സേനയും സോമാലിയൻ യുദ്ധപ്രഭു മുഹമ്മദ്‌ ഫറാ ഐദിദിന്റെ മിലീഷ്യയും തമ്മിൽ സോമാലിയൻ തലസ്ഥാനമായ മൊഗാദിഷുവിൽ വെച്ചു നടന്ന പോരാട്ടമാണ് 1993ലെ മൊഗാദിഷു യുദ്ധം എന്ന് അറിയപ്പെടുന്നത്. മുഹമ്മദ്‌ ഫറാ ഐദിദിന്റെ പ്രധാനപ്പെട്ട രണ്ടു അനുയായികളെ പിടിക്കാൻ അമേരിക്കൻ സേന ഒരു സർപ്രൈസ് റെയ്ഡിന് പദ്ധതിയിട്ടു. എന്നാൽ മുഹമ്മദ്‌ ഫറാ ഐദിദിന്റെ മിലീഷ്യ അമേരിക്കയുടെ രണ്ടു ബ്ലാക്ക് ഹോക്ക് ഹെലിക്കോപ്പ്റ്ററുകൾ വെടി വെച്ചിട്ടതോടെ യുദ്ധ ഗതി മാറി മറിഞ്ഞു. മൊഗാദിഷു നഗരത്തിൽ കുടുങ്ങിയ അമേരിക്കൻ സൈനികരെ രക്ഷിച്ചെടുക്കാനുള്ള ശ്രമത്തിനിടയിൽ നിരവധി അമേരിക്കൻ സൈനികർ കൊല്ലപ്പെടുകയും പരിക്കേൽക്കുകയും ചെയ്തു. ഒരു അമേരിക്കൻ പൈലറ്റിനെ തടവുകാരനായി പിടിച്ച ഐദിദ്‌ മിലീഷ്യ അമേരിക്ക അറസ്റ്റ് ചെയ്ത ഐദിദിന്റെ സംഘാംഗങ്ങളെ പകരം വിട്ടു കൊടുക്കാൻ ഡിമാന്റ് ചെയ്തു. ഈ സംഭവം നടക്കുമ്പോൾ സുഡാനിലുണ്ടായിരുന്ന ഉസാമ ബിൻ ലാദന്റെ അൽ ഖായിദയുടെ സഹായം മിലീഷ്യക്ക്‌ കിട്ടിയെന്നും പറയപ്പെടുന്നുണ്ട്. ഈ സംഭവത്തോടെ സോമാലിയയിലെ സൈനിക പ്രവർത്തനങ്ങൾ അവസാനിപ്പിക്കാൻ അമേരിക്ക നിർബന്ധിതമായി.

 എന്ന പ്രശസ്ത ഹോളീവുഡ് സിനിമക്ക് ഇതിവൃത്തമായത് ഈ സംഭവമായിരുന്നു


</doc>
<doc id="307380" url="https://ml.wikipedia.org/wiki?curid=307380" title="വീഡിയോ സ്‌പെക്ട്രൽ കമ്പാരറ്റർ">
വീഡിയോ സ്‌പെക്ട്രൽ കമ്പാരറ്റർ

കൈയക്ഷരപരിശോധനയ്ക്കായി ഉപയോഗിക്കുന്ന ഉപകരണമാണ് വീഡിയോ സ്‌പെക്ട്രൽ കമ്പാരറ്റർ. കൈയെഴുത്ത്, അക്ഷരങ്ങളുടെ ചരിവ്, വലിപ്പം, എഴുത്തിന്റെ ഒഴുക്ക്, വേഗത, വാക്കുകളുടെയും അക്ഷരങ്ങളുടെയും അകലം, കൂട്ടിച്ചേർക്കൽ, എഴുതാനുപയോഗിച്ച സമ്മർദ്ദം, മഷിയുടെ സ്വഭാവം തുടങ്ങിയ നിരവധി ഘടകങ്ങൾ അതീവസൂക്ഷ്‌മമായി പരിശോധിക്കാൻ ഈ ഉപകരണത്തിനു കഴിയും. അമേരിക്കൻ നിർമ്മിതമാണ്, ഒരുകോടിയിലേറെ രൂപ വിലവരുന്ന ഈ ഉപകരണം.
കമ്പ്യൂട്ടർ, ക്യാമറകൾ, കളർ ചാർജ് ഡിവൈസുകൾ, ഊർജ്ജസ്രോതസ്സുകൾ എന്നിവയടങ്ങിയതാണ് ഈ ഉപകരണം. വിസിബിൾ, ഇൻഫ്രാറെഡ്, ലൂമിനസെൻസ്, അൾട്രാവയലറ്റ്, കോക്‌സിക്കൽ, ട്രാൻസ്‌മിറ്റഡ് തുടങ്ങിയ വിവിധ തരംഗദൈർഘ്യമുള്ള പ്രകാശകിരണങ്ങൾ ഉപയോഗിച്ചാണ് രേഖകളുടെ പരിശോധന നടത്തുന്നത്.
വ്യാജകരാറുകൾ, ചെക്കുകൾ, ആത്മഹത്യാകുറിപ്പുകൾ, ഉടമ്പടികൾ, പാസ്‌പോർട്ട് തിരുത്തൽ, കള്ളനോട്ട്, വിൽപ്പത്രം, വ്യാജരേഖകൾ തുടങ്ങി നിരവധി കേസുകളിൽ ഫോറൻസിക് ലാബിലെ ഡോക്യുമെന്റ്‌സ് വിഭാഗം ഈ ഉപകരണത്തിൽ കൈയക്ഷര പരിശോധന നടത്താറുണ്ട്.


</doc>
<doc id="307384" url="https://ml.wikipedia.org/wiki?curid=307384" title="മൈക്രോ യൂണിറ്റ്‌സ് ഡവലപ്‌മെന്റ് റീഫിനാൻസ് ഏജൻസി">
മൈക്രോ യൂണിറ്റ്‌സ് ഡവലപ്‌മെന്റ് റീഫിനാൻസ് ഏജൻസി

ഭാരതത്തിലെ ചെറുകിട സംരംഭകർക്ക് 10 ലക്ഷംരൂപവരെ വായ്പ നൽകാൻ ലക്ഷ്യമിട്ട് ആരംഭിച്ചിട്ടുള്ള സർക്കാർ ബാങ്കിങ്ങ് സ്ഥാപനമാണ് മുദ്ര ബാങ്ക് അഥവ മൈക്രോ യൂണിറ്റ്‌സ് ഡവലപ്‌മെന്റ് റീഫിനാൻസ് ഏജൻസി. രാജ്യത്തെ മൈക്രോ ഫിനാൻസ് സ്ഥാപനങ്ങളുടെയും നിയന്ത്രണം മുദ്ര ബാങ്കിൽ അധിഷ്ടിതമായിരിക്കും. 
2015 ഏപ്രിൽ 8 നായിരുന്നു ഇവയുടെ ഉദ്ഘാടനം പ്രധാനമന്ത്രി നരേന്ദ്ര മോദി നിർവഹിച്ചത്. പ്രധാൻ മന്ത്രി മുദ്ര യോജന പദ്ധതിയുടെ കീഴിൽ നനമന്ത്രി അരുൺ ജെയ്റ്റ്‌ലി 2015 ബജറ്റിൽ പ്രഖ്യാപിച്ച മുദ്ര ബാങ്കിന്റെ മൂലധനം 20,000 കോടി രൂപയാണ് . 
നിലവിൽ ചെറുകിട വ്യവസായ വികസന സബ്സിഡിയറിയറിയായി സിഡ്ബിയുടെ കീഴിൽ ആരംഭിച്ചിട്ടുള്ള ഈ സ്ഥാപനം ഭാവിയിൽ സ്വതന്ത്ര പദവിയോടെ സൂഷമ സാമ്പത്തിക സ്ഥാപനങ്ങളുടെ നിയന്ത്രണ സംവിധാനമായി പ്രവർത്തിക്കുന്ന തരത്തിലാണ് വിഭാവനം ചെയ്തിരിക്കുന്നത്.
പ്രാഥമിക ഘട്ടത്തിൽ താഴെ പറയുന്ന 3 തരം വായ്പ്പകളാണ് മുദ്ര ബാങ്ക് അനുവദിക്കുന്നത്.


</doc>
<doc id="307387" url="https://ml.wikipedia.org/wiki?curid=307387" title="കഞ്ചിക്കോട്">
കഞ്ചിക്കോട്

കേരളത്തിലെ പാലക്കാട് ജില്ലയിലെ പുതുശ്ശേരി പഞ്ചായത്തിൽ സ്ഥിതിചെയ്യുന്ന വ്യസായിക പട്ടണമാണ് കഞ്ചിക്കോട്.പാലക്കാട് പട്ടണത്തിൽ നിന്ന് 12 കിലോമീറ്ററും,കോയമ്പത്തൂരിൽ നിന്നും ദേശീയപാതയിലൂടെ 33 കിലോമീറ്ററും
ദൂരത്തിൽ കഞ്ചിക്കോട് സ്ഥിതിചെയ്യുന്നു.വാളയാർ ചെക്ക്പോസ്ടിനടുത്താണ് കഞ്ചിക്കോട് സ്ഥിതി ചെയ്യുന്നത്. കേരളത്തിലെ പ്രധാന വ്യവസായികപ്രദേശങ്ങളിൽ ഒന്നാണ് കഞ്ചിക്കോട്.ഇന്ത്യൻ ടെലിഫോൺ ഇൻഡസ്ട്രീസ്(ഐ.ടി.ഐ), 
ഇൻസ്ട്രുമെന്റേഷൻ ലിമിറ്റഡ് (ഐ.എൽ.പി),ഫ്ലൂയിഡ് കൻട്രോൾ റിസർച്ച് ഇൻസ്റ്റിറ്റ്യൂട്ട്(എഫ്.സി.ആർ.ഐ)കാർബൊറണ്ടം ഇന്റർനാഷണൽ, പെപ്സി ,പി.പി.എസ് സ്റ്റീൽ (കേരള)പ്രൈവറ്റ് ലിമിറ്റഡ് ,യുണൈറ്റഡ് ബ്രൂവറീസ്,
എമ്പീ ടിസ്ടിലറീസ്,മാരികോ,ഭാരത് എർത്ത് മൂവേഴ്സ് ലിമിറ്റഡ്,രബ്ഫില ഇന്റർനാഷണൽ,ആര്യ വൈദ്യ ഫാർമസി തുടങ്ങിയ വ്യവസായ സ്ഥാപനങ്ങളുടെ പ്രവർത്തന യുണിറ്റുകൾ കഞ്ചിക്കോടുണ്ട്. കൂടാതെ ഒരു കേന്ദ്രീയ വിദ്യാലയം ,ഫയർ സ്റേഷൻ ,റയിൽവേ സ്റേഷൻ ,പെട്രോൾ പമ്പുകൾ,ഭക്ഷണശാലകൾ,എ.ടി.എം സംവിധാനങ്ങൾ തുടങ്ങിയവയും ഇവിടെ നിലകൊള്ളുന്നു.പുതുതായി തുടങ്ങുന്ന റയിൽവേ കൊച്ച് ഫാക്ടറി ,കേരളത്തിനനുവദിച്ച ഐ.ഐ.ടി എന്നിവയും കഞ്ചിക്കൊടാണ് വരാൻ പോകുന്നത് .പാലക്കാടുനിന്നും കോയമ്പത്തൂർക്കുള്ള കെ.എസ്.ആർ.ടി.സി ബസ് സേവനങ്ങളും വാളയാർ,ചിറ്റൂർ,മലമ്പുഴ എന്നിവിടങ്ങളിലേക്കുള്ള ലോക്കൽ ബസ് സേവനങ്ങളും ലഭ്യമാണ്.കഞ്ചിക്കോട് മലമ്പുഴ
നിയമസഭാമണ്ടലത്തിന്റെയും പാലക്കാട് ലോകസഭാമണ്ടലത്തിന്റെയും ഭാഗമാണ്.


</doc>
<doc id="307393" url="https://ml.wikipedia.org/wiki?curid=307393" title="മിഷൻ ഇന്ദ്രധനുസ്">
മിഷൻ ഇന്ദ്രധനുസ്

അടുത്ത അഞ്ചുവർഷത്തിനുള്ളിൽ ഭാരതത്തിലെ 90 ശതമാനം കുട്ടികളിലും പ്രതിരോധ കുത്തിവയ്പ്പ് ലക്ഷ്യമിട്ട് കേന്ദ്ര സർക്കാർ ആരംഭിച്ച പദ്ധതിയാണ് മിഷൻ ഇന്ദ്രധനുസ്. 2014 ഡിസംബർ 25 ന് കേന്ദ്ര ആരോഗ്യ വകുപ്പ് മന്ത്രി ജെ.പി. നഡ്ഡയാണ് പദ്ധതിക്ക് തുടക്കം കുറിച്ചത്. യൂണിസെഫിന്റെയും ലോകാരോഗ്യ സംഘടനയുടെയും പിന്തുണയുള്ള പദ്ധതിയുടെ ആദ്യ ഘട്ടം ജൂലൈ അവസാനംവരെ നീണ്ടുനിൽക്കും. ഡിഫ്തീരിയ‍‍, വില്ലൻചുമ, ടെറ്റനസ്, പോളിയോ, ക്ഷയം, അഞ്ചാംപനി, മഞ്ഞപ്പിത്തം എന്നീ രോഗങ്ങളെ ചെറുക്കാനുള്ള മരുന്നുകളാണ് പദ്ധതി പ്രകാരം നൽകുന്നത്. കുട്ടികൾക്കു പുറമെ ഗർഭിണികൾക്കും പ്രതിരോധ കുത്തിവയ്പ്പ് നടത്തും. നേരത്തെ പ്രതിരോധ കുത്തിവയ്പ്പ് നടത്തിയപ്പോൾ വിട്ടുപോയ കുട്ടികളെയും ഉൾപ്പെടുത്തിയിട്ടുണ്ട്. രണ്ടാം ഘട്ടത്തിൽ വടക്കുകിഴക്കൻ സംസ്ഥാനങ്ങളിലെ 33ഉം മഹാരാഷ്ട്രയിലെ 10 ഉം ഉൾപ്പെടെ 201 ജില്ലകളിൽ ഇത് നടപ്പാക്കുന്നു.
പ്രസവാനന്തരം ശിശുക്കൾക്ക് പ്രതിരോധ കുത്തിവെപ്പ് നിലവാരം 65 ശതമാനത്തിൽ താഴെയുള്ള 201 ജില്ലകളിലാണ് കേന്ദ്ര സർക്കാർ ഊർജ്ജിത കുത്തിവെപ്പ് പ്രചാരണ പരിപാടി നടത്തുന്നത്. കേരളത്തിൽനിന്ന് മലപ്പുറം, കാസർകോട് ജില്ലകളിലാണ് ഇന്ദ്രധനുസ് പദ്ധതി നടപ്പാക്കുന്നത്. 


</doc>
<doc id="307396" url="https://ml.wikipedia.org/wiki?curid=307396" title="റോക്കറ്റ് പ്രോപ്പൽഡ് ഗ്രനേഡ്">
റോക്കറ്റ് പ്രോപ്പൽഡ് ഗ്രനേഡ്

തോളിൽ വെച്ച് വിക്ഷേപിക്കാൻ പറ്റുന്ന ടാങ്ക് വേധ എക്സ്പ്ലോസീവ് വാർഹെഡ് ഉള്ള ചെറിയ ഇനം റോക്കറ്റുകളാണ് റോക്കറ്റ് പ്രോപ്പല്ലെഡ് ഗ്രനേഡ് അല്ലെങ്കിൽ ആർ.പി.ജി (RPG) എന്നറിയപ്പെടുന്നത്. മുന്നിലായി ഹൈ എക്സ്പ്ലോസീവ് ആന്റി ടാങ്ക് (HEAT) എന്ന സ്ഫോടക വസ്തുക്കൾ നിറച്ച വാർഹെഡ്, പിറകിലായി റോക്കറ്റ് പ്രോപ്പെല്ലിംഗ് സിസ്റ്റം എന്നീ രീതിയിലാണ് ഇവയുടെ ഘടന. ഇവ വിക്ഷേപിക്കാൻ ഇവക്കായി നിർമ്മിക്കപ്പെട്ട ലോഞ്ചറുകളും ആവശ്യമാണ്‌. ലോഞ്ചറുകളിൽ വിക്ഷേപണ ശേഷം വീണ്ടും ആർ.പി.ജി റീലോഡ് ചെയ്ത് ഉപയോഗിക്കാം. ചില ആർ.പി.ജികൾ ഒറ്റതവണ ഉപയോഗിക്കാൻ മാത്രം രൂപകൽപ്പന ചെയ്യപ്പെടുന്നതാണ്. ഒരുതവണത്തെ ഉപയോഗത്തോടെ ഉപയോഗ ശൂന്യമാവുന്ന ലോഞ്ചറുകൾ ഉപേക്ഷിക്കേണ്ടി വരും. ഇത്തരം ആർ.പി.ജികൾക്ക് പ്രശസ്തി കുറവാണ്. ലൈറ്റ് ഇന്ഫെന്ററി ആയുധങ്ങളിൾ ഒരു പ്രധാനപ്പെട്ട ആയുധമാണ് ആർ.പി.ജി. സാധാരണയായി ടാങ്കുകളും കവചിത വാഹനങ്ങളും ലക്‌ഷ്യമിട്ടാണ് ഇത്തരം ആയുധങ്ങളെങ്കിലും മനുഷ്യരെ ലക്‌ഷ്യം വെച്ചുള്ള ആർ.പി.ജികളും നിലവിലുണ്ട്. 

ലോകത്തെങ്ങുമുള്ള പോർനിലങ്ങളിൽ ഒഴിച്ച് കൂടാനാവാത്ത ആയുധമാണ് ആർ.പി.ജി. ലോകത്തെ വിവിധ രാജ്യങ്ങൾ രൂപകൽപ്പന ചെയ്ത മോഡലുകൾ നിലവിലുണ്ടെങ്കിൽ സോവിയറ്റ് യൂണിയൻ രൂപകൽപ്പന ചെയ്ത ആർ.പി.ജിയാണ് ലോകത്ത് ഏറ്റവും കൂടുതൽ ഉപയോഗിക്കുന്നത്. ഇവയിൽ തന്നെ ആർ.പി.ജി 7 (RPG 7) എന്നറിയപ്പെടുന്ന മോഡലാണു ലോകത്ത് ഏറ്റവും കൂടുതൽ ഉപയോഗിക്കുന്നത്.

നാസി ജെർമനിയിലാണ് ഇന്ന് ഉപയോഗിക്കുന്ന ആർ.പി.ജികളുടെ ആദ്യ രൂപം പിറവിയെടുക്കുന്നത്. 


</doc>
<doc id="307407" url="https://ml.wikipedia.org/wiki?curid=307407" title="പെയർ ബോണി">
പെയർ ബോണി

വിഷി ഫ്രാൻസിൽ ഫ്രഞ്ചു ഗെസ്റ്റപോയുടെ തലവന്മാരിൽ ഒരാളായിരുന്നു പെയർ ബോണി(25 ജനവരി 1895- 26 ഡിസമ്പർ 1944). രണ്ടാം ലോകമഹായുദ്ധത്തിനുശേഷം ഫ്രഞ്ചു വിചാരണക്കോടതി ദേശദ്രോഹക്കുറ്റത്തിന് വധശിക്ഷ നല്കി. പാട്രിക് മോഡിയാനോയുടെ പല നോവലുകളിലും ബോണിയേയും സഹചാരി ലഫോൺടിനേയും പറ്റി അനേകം പരാമർശങ്ങളുണ്ട്. ലാ റൂൺട് ഡു നൂയി(The night watch)) എന്ന നോവലിലെ ഫിൽബർട്ട് എന്ന കഥാപാത്രം ബോണിയെ ആധാരമാക്കിയുള്ളതാണെന്ന് അനുമാനിക്കപ്പെടുന്നു.. 

ബോർദോയിലെ കർഷകകുടുംബത്തിൽ ജനിച്ച പെയർ ബോണി, ഇരുപതാമത്തെ വയസ്സിൽ പട്ടാളത്തിൽ ചേർന്ന്, ഒന്നാം ലോകമഹായുദ്ധത്തിൽ പങ്കെടുത്തു. യുദ്ധാനന്തരം ബോർദോയിലെ പട്ടാളക്കാമ്പിൽ ഗുമസ്ഥനായി ജോലി തുടർന്നു.1919-ൽ പോലീസിൽ ചേർന്നു.19922 മുതൽ 1935 വരെ പാരീസിൽ ആയിരുന്നു സേവനമനുഷ്ഠിച്ചത്. 
കാര്യപ്രാപ്തിയുള്ള ഓഫീസർ എന്ന പേരു നേടി. ഉദ്യോഗക്കയറ്റങ്ങൾ ഉയർന്ന പദവിയിലെത്തിച്ചു. വ്യാജരേഖകൾ ഹാജരാക്കിയതിനും അഴിമതിനടത്തിയതിനും 1935-ൽ ജയിൽവാസമനുഭവിച്ചു, ജോലിയിൽ നിന്ന് പിരിച്ചു വിടപ്പെട്ടു. പിന്നീട് അഞ്ചു വർഷക്കാലത്തോളം പത്രപ്രവർത്തകനായും ഡിറ്റക്റ്റീവായും ജോലി നോക്കി. 

ജർമൻ ഗസ്റ്റപ്പോയുടെ കീഴിലായിരുന്ന ഫ്രഞ്ച് ഗെസ്റ്റപ്പോയുടെ പ്രധാനജോലി നാസികൾക്കെതിരായുള്ള എല്ലാ നീക്കങ്ങളും തൽക്ഷണം നിശിതമായി അടിച്ചമർത്തുക എന്നതായിരുന്നു.. ഇരുളിന്റെ മറവിൽ ആരേയും രായ്ക്കുരാമാനം ഇല്ലാതാക്കാനുള്ള അധികാരം(Nacht und Nebel(German) Night and Fog Decree(english) ഗസ്റ്റപ്പോക്ക് ഉണ്ടായിരുന്നു. ഈ അധികാരം വിഷി വാഴ്ചക്കാലത്ത് ബോണി-ലഫോൺട് സംഘത്തിന് കുപ്രസിദ്ധി നേടിക്കൊടുത്തു.. വിഷിഭരണകൂടത്തിലും നാസി അധികാരികൾക്കിടയിലും ബോണിക്കും ലഫോൺടിനും അടുത്ത സമ്പർക്കമുണ്ടായിരുന്നതായി പറയപ്പെടുന്നു.. ബോണി-ലഫോൺട് സംഘത്തിന്റെ പ്രധാന നോട്ടപ്പുള്ളികൾ ഡിഗാളിന്റെ നേതൃത്വം അംഗീകരിച്ച ഫ്രഞ്ചു പ്രതിരോധഗ്രൂപ്പ് ആയിരുന്നു., . ഫ്രഞ്ചു ഗസ്റ്റപ്പോയുടെ ആസ്ഥാനമായിരുന്നു ലൂരിസ്റ്റൺ റോഡിലെ തൊണ്ണൂറ്റിമൂന്നാം നമ്പർ കെട്ടിടം. കാബിൻ( ഫ്രഞ്ചിൽ കർനാഗ്) എന്ന പേരിലും അറിയപ്പെട്ടിരുന്ന ഈ കെട്ടിടത്തിൽ മനുഷ്യോചിതമല്ലാത്ത മർദ്ദനമുറകൾ നടന്നിരുന്നു. . ഈ കെട്ടിടത്തിന്റെ പേർപ്പലക നീക്കം ചെയ്ത് പുതിയതൊന്നു സ്ഥാപിക്കാൻ പിന്നീട് ശ്രമം നടന്നു.. 
1944 ഡിസമ്പറിൽ ബോണിയും ലഫോൺടുമടക്കം സംഘത്തിലെ പന്ത്രണ്ടു പേർ വിചാരണ ചെയ്യപ്പെട്ടു. കുറ്റപത്രത്തിന് നൂറ്റിയറുപത്തിനാലു പേജുകളുണ്ടായിരുന്നു. ഡിസമ്പർ ഇരുപത്തിയാറിന് ബോണിയും ലഫോൺടും വധശിക്ഷക്കു വിധേയരാക്കപ്പെട്ടു..


</doc>
<doc id="307410" url="https://ml.wikipedia.org/wiki?curid=307410" title="പി.എസ്. കരുണാകരൻ">
പി.എസ്. കരുണാകരൻ

കേരളീയനായ ചിത്രകാരനും ചിത്രകലാദ്ധ്യാപകനുമായിരുന്നു പി.എസ്. കരുണാകരൻ(8 ഏപ്രിൽ 2015). ഇന്ത്യയിലും വിദേശത്തുമായി നിരവധി ചിത്ര പ്രദർശനങ്ങൾ നടത്തിയിട്ടുണ്ട്. 
വടക്കുമ്പാട് കാളിയിൽ കുന്നുമ്മൽവീട്ടിൽ പരേതരായ എം ശങ്കരൻകുട്ടി വൈദ്യരുടെയും ചിറക്കരയിലെ കല്യാണിക്കുട്ടിഅമ്മയുടെയും മകനായി 1937 ഡിസംബറിൽ ജനിച്ചു. 1954ൽ സി.വി. ബാലൻനായരുടെ കീഴിൽ സ്കൂൾ ഓഫ് ആർട്സിൽ പഠനം ആരംഭിച്ച കരുണാകരൻ മദ്രാസ് കോളജ് ഓഫ് ഫൈനാർട്സിൽ ഗ്രാഫിക്സിലും ലിത്തോഗ്രഫിയിലും പരിശീലനം നേടി. പിന്നീട് കേരള സ്കൂൾ ഓഫ് ആർട്സിൽ ഇൻസ്ട്രക്ടറും പ്രിൻസിപ്പലുമായി. ജലച്ചായചിത്രരചനയിൽ വേറിട്ട ശൈലിക്കുടമയായ ഇദ്ദേഹം ദേശീയ അന്തർദേശീയ വാണിജ്യ എക്‌സിബിഷനുകളിലെ കവാടങ്ങളുടെ കലാസംവിധാനം നിർവഹിച്ചിട്ടുണ്ട്. ലളിതകലാ അക്കാദമിയുടെ ഫെല്ലോഷിപ്പ് അടക്കം നിരവധി പുരസ്കാരങ്ങൾ ലഭിച്ചിട്ടുണ്ട്.


</doc>
<doc id="307424" url="https://ml.wikipedia.org/wiki?curid=307424" title="മാമുഷി">
മാമുഷി

മാമുഷി അഥവാ ജാപ്പനീസ് മാമുഷി ജപ്പാൻ,കൊറിയ,ചൈന പ്രദേശങ്ങളിൽ കാണപ്പെടുന്ന ഒരിനം കുഴിമണ്ഡലിയാണ്. മാമുഷിയുടെ ജനുസ്സിൽ നാലിനങ്ങൾ ഉണ്ട്.

ജപ്പാനിലെ ഏറ്റവും വിഷമുള്ള പാമ്പുകളിൽ ഒന്നാണിത് . ഒരു വർഷത്തിൽ 2000–3000 ജനങ്ങൾക്ക് ജപ്പാനിൽ മാമുഷിയുടെ കടിയേൽക്കുന്നു.കടിയേൽക്കുന്നവർക്ക് ഒരാഴ്ചയോളം ചികിത്സ ആവശ്യമാണ്‌. വർഷത്തിൽ പത്തോളം പേർ ജപ്പാനിൽ ഇതിന്റെ കടിയേറ്റ് മരിക്കുന്നു. 


</doc>
<doc id="307433" url="https://ml.wikipedia.org/wiki?curid=307433" title="നൃപൻ ഹസാരിക">
നൃപൻ ഹസാരിക

ആസ്സാമീസ് ഗായകനും ഗാനരചയിതാവുമാണ് നൃപൻ ഹസാരിക.ഗായകരായിരുന്ന ഭൂപൻ ഹസാരികയുടെയും ജയന്ത ഹസാരികയുടേയും ജ്യേഷ്ഠസഹോദരനുമാണ് നൃപൻ.


</doc>
<doc id="307435" url="https://ml.wikipedia.org/wiki?curid=307435" title="ഹൈപ്പർ തൈറോയ്ഡിസം">
ഹൈപ്പർ തൈറോയ്ഡിസം

സ്ത്രീകൾ നേരിടുന്ന ആരോഗ്യ പ്രശ്‌നങ്ങളിൽ പ്രധാനമാണ് ഹൈപ്പോതൈറോയ്ഡിസം. നാൽപത് വയസ്സിന് മുകളിലുള്ള സ്ത്രീകളിലാണ് സാധാരണയായി ഇത് കണ്ടുവരുന്നത്. ഗർഭകാലവുമായി ബന്ധപ്പെട്ടാണ് സ്ത്രീകളിൽ ഹൈപ്പോതൈറോയ്ഡ് പ്രശ്‌നങ്ങൾ പലപ്പോഴും തലപൊക്കുക.

ശരീരത്തിലെ പ്രധാനപ്പെട്ട ഗ്രന്ഥികളിലൊന്നാണ് തൈറോയ്ഡ് ഗ്രന്ഥി. ശരീരത്തിലെ ഉപാപചയ പ്രവർത്തനങ്ങളെ മുഴുവൻ നിയന്ത്രിക്കുന്നത് തൈറോയ്ഡ് ഹോർമോണിന്റെ ഉൽപാദനമാണ് ഇവയുടെ ധർമം. തൈറോക്‌സിൻ, കാൽസിടോണിൻ എന്നീ ഹോർമോണുകളാണ് തൈറോയ്ഡ് ഗ്രന്ഥി ഉൽപ്പാദിപ്പിക്കുന്നത്.ശരീരത്തിനാവശ്യമായ ഊർജ്ജം ഉൽപാദിപ്പിക്കുന്ന ജൈവരാസ പ്രവർത്തനങ്ങളെ നിയന്ത്രിക്കുന്നതാണ് തൈറോയ്ഡ് ഹോർമോണിന്റെ പ്രധാനജോലി. ശരീരകോശങ്ങളുടെ വിഘടനയും വളർച്ചയും നിയന്ത്രിക്കുന്നതും നമുക്ക് ഉന്മേഷവും ഊർജസ്വലതയും നൽകുന്നതും തൈറോയ്ഡ് ഹോർമോണുകളാണ്.

ഈ ഹോർമോണുകളുടെ ഉൽപാദനത്തിൽ ഗണ്യമായ കുറവ് വരുമ്പോഴാണ് ഹൈപ്പോതൈറോയ്ഡ് എന്ന അവസ്ഥയുണ്ടാകുന്നത്. തളർച്ച, വിഷാദം, ശരീരോഷ്മാവിലുണ്ടാകുന്ന കുറവ്, അമിതമായി തടി വക്കുക, ചർമ്മം വരണ്ടു പോകുക, മുടികൊഴിച്ചിൽ, മുഖവും കൈകാലുകളും ചീർത്തുവരിക, മണവും രുചിയും മനലസ്സിലാകാൻ സാധിക്കാതെ വരിക, ഹൃദയമിടിപ്പിലുണ്ടാകുന്ന ഗണ്യമായ കുറവ്, മലബന്ധം, ഓർമ്മക്കുറവ്, ശ്രദ്ധയില്ലായ്മ, പരുപരുത്ത ശബ്ദം, ക്രമം തെറ്റിയും അമിത രക്തസ്രാവത്തോടുകൂടിയും ഉണ്ടാകുന്ന ആർത്തവം, പേശികളിലെ വേദന, വന്ധ്യത, ഉയർന്ന കൊളസ്‌ട്രോൾ എന്നിവയെല്ലാം ഹൈപ്പോ തൈറോയ്ഡുമായി ബന്ധപ്പെട്ടുണ്ടാകുന്ന ശാരീരിക പ്രയാസങ്ങളാണ്. 


</doc>
<doc id="307448" url="https://ml.wikipedia.org/wiki?curid=307448" title="ആഞ്ഞു കൊത്തുന്ന അനുഭവങ്ങൾ">
ആഞ്ഞു കൊത്തുന്ന അനുഭവങ്ങൾ

കമൽറാം സജീവ് 1967 ൽ ജനിച്ചു. 1988 മുതൽ കേരള മാധ്യമരംഗത്ത് സജീവം.
നവാബ് രാജേന്ദ്രൻ ഒരു ചരിത്രം (പെൻ ബുക്സ്)
ഇറാഖ്, സദ്ദാം, നവലോകക്രമത്തിൻറെ ഇരകൾ, ആഞ്ഞുകോത്തുന്ന അനുഭവങ്ങൾ, നാലാം എസ്റ്റേറ്റിലെ ചോദ്യങ്ങൾ
വില- 90രൂപ
അവതാരികരവീന്ദ്രൻ

പൊൻകുന്നം വർക്കി, ഫാദർവടക്കൻ,കെ.പി.ആർ. ഗോപാലൻ,പി.വി. കുഞ്ഞിക്കണ്ണൻ,കെ.ഗോപാലൻ, ബാലൻ കെ. നായർ,പി.ആർ. കുറുപ്പ്,പ്രേംജി,ഡോ.സാംബശിവൻ ഡോ.അച്യുതൻ നായർ,ഡോ.ഡി.കെ രാമചന്ദ്രൻ,സൂര്യകാലടി സൂര്യൻ സൂബ്രഹ്മണ്യൻ നമ്പൂതിരിപ്പാട്,കാട്ടുമാടം നാരായണൻ, കല്ലൂർ നമ്പൂതിരിപ്പാട്,ശ്രീദേവി ചങ്ങമ്പുഴ, പാർവതി.സി.എച്ച്. കണാരൻ,മറിയാമ്മ പി.ടി. ചാക്കോ, ശ്രീദേവി അന്തർജനം, ആമിനയുമ്മ സി.എച്ച്. മുഹമ്മദ്കോയ, സൂഭദ്ര ശങ്കരക്കുറുപ്പ്,മാധവിക്കുട്ടി,കാനായി കുഞ്ഞിരാമൻ,ബാലചന്ദ്രൻ ചുള്ളിക്കാട്, സി.വി. ബാലകൃഷ്ണൻ,ടി.വി. കൊച്ചുബാവ,കെ.ജി. ജോർജ്ജ് എന്നിവരുടെ തീക്ഷ്ണമായ ജീവിതാനുഭവങ്ങളിലൂടെ ഒരുയാത്ര.
യാഥാർത്ഥ്യത്തിൻറെ വ്യത്യസ്തമുഖങ്ങൾ

മയക്കത്തിലാണ്ട അഗ്നിപർവകതം
ഏകാന്തതയുടെ തടവുകാരൻ
വേണ്ടിവന്നാൽ വടക്കനച്ചൻ വീണ്ടും വരും 
കാലത്തിൻറെ വഴിയിൽ കാണാതാ താക്കോൽ
സഹനടന്മാരില്ലാതെ അഭിനയിക്കാൻ
കരിന്തിരികത്താതെ കെ.പി.ആർ
കുറുപ്പ് ഇന്നും കരുത്തൻ
ഓരോ അണുവിലൂം ലാളിത്യം 
കണ്ണീർപാടത്തെ തോരാമഴ.
കാരായിത്തറവാട്ടിൽ ഒരു റിബൽ
ഭാഗം കഴിഞ്ഞപ്പോൾ ഉടുമുണ്ട്മാത്രം
പുതിയാപ്പളയെ കണ്ടത് ഒരു കൊല്ലം കഴിഞ്ഞ്
പീഡനങ്ങളുടെ രാഷ്ടീയ വേനൽ
ജാതകം ചേരാത്ത മനപ്പൊരുത്തം
മലയാളിയുടെ മസ്തിഷ്ക രക്ഷകൻ
നെഞ്ചുപൊരിയുന്ന രോഗി നെഞ്ചുപ്പെുമായി ഢോക്ടർ
ആയുസ്സു നീട്ടാൻ ആയുർവേദവും
സൌരസിദ്ധികളുടെ സൂര്യകാലടിമന
അശാന്തർക്ക് അനുകൂലമായി
മന്ത്രവാദം മനഃശക്തി
കപ്പൽച്ഛേതം വന്ന അഴിമുഖങ്ങൾ
വേർപ്പാടിൻറെ പുസ്കം
കാത്തിരിപ്പിൻറെ സൌന്ദര്യം
മരണത്തിലേക്ക് നരച്ചകാത്തിരിപ്പ്
മരണത്തിന് പക്ഷിയുടെ മണം
കാഴ്ചയുടെ നെട്ടലായി മരണംം.
ഈ പുസ്തകത്തിൽ സമാഹരിച്ചിട്ടുള്ളത് മലയാളമനോരമയിൽ വിവിധ പരമ്പരകളിലായി എഡിറ്റ് പേജിലും ഞായറാഴ്ചപ്പതിപ്പിലും ചെയ്ത തെരഞ്ഞെടുത്ത ഫീച്ചറുകളാണ് പ്രതിപാദ്യങ്ങളുടെ ലേഖനങ്ങളാണിവ.

കെ.പി.ആർ ഗോപാലൻ,പി.വി. കുഞ്ഞിക്കണ്ണൻ,പി.ആർ. കുറുപ്പ്, ഫാദർ വടക്കൻ,കെ.ഗോപാലൻ എന്നീ പഴയകാല രാഷ്ടീയ നേതാക്കളുടേയും പൊൻകുന്നം വർക്കി,പ്രേംജി,ബാലൻ.കെ നായർ എന്നിവപുടേയും അന്ത്യവർഷങ്ങളിലെ ജീവിതചര്യകളും മനോഭാവങ്ങളും അനുഭവ സ്മരണകളുമാണ് ഒന്നാം ഭാഗത്തിൽ,
സാമൂഹ്യസാംസ്കാരിക രംഗങ്ങളിൽ നിറഞ്ഞ് നിന്നിരുന്ന ഏതാനും പ്രശസ്തവ്യക്തികളുടെ വിധവകൾ തങ്ങളുടെ പുരുഷന്മാരെക്കുറിച്ചും നഷ്ടപ്പെടുപോയ ദാമ്പത്യത്തെക്കുറിച്ചും ഓർത്തെടുക്കുന്നതാണ് 
രണ്ടാംഭാഗം. 
വൈദ്യശാസ്ത്രത്തിലും ആതുരശുശ്രൂഷയിലും അർപ്പണമനസ്കരായ മൂന്നു പ്രശസ്ത ഭിഷഗ്വരന്മാരെ സംബന്ധിക്കുന്നതാണ് മൂന്നാംഭാഗം.
പുസ്തകത്തിൻറെ നാലാംഭാഗം മന്ത്രവാദസിദ്ധിക്ക് പ്രസിദ്ധങ്ങളും പരശുരാമ നിയുക്തങ്ങളെന്ന് വിശ്വസിക്കപ്പെടുന്നവയുമായ കാട്ടുമാടംമന, കല്ലൂർമന, സൂര്യകാലടിമന എന്നീ മൂന്ന് നമ്പൂതിരിഭലനങ്ങളുടേയും അവരുടെ മന്ത്രവാദശൈലികളുടേയും കുറിച്ചുള്ള കുറിപ്പുകളാണ്.
ബാലചന്ദ്രൻ ചുള്ളിക്കാടിൻറെ ചിലകവിതകൾ, സി.വി ബാലകൃഷ്ണൻറെ ആയുസ്സിൻറെ പുസ്തകം,ടി.വി.കൊച്ചുബാവയുടെ വൃദ്ധസദനം,മാധവിക്കുട്ടിയുടെ ചിലകഥകൾ,കാനായി കുഞ്ഞിരാമൻറെ മലമ്പുഴയിലെ യക്ഷിശില്പം, കെ.ജി.ജോർജിൻറെ ചലച്ചിത്രങ്ങളിലെ മൃത്യുസങ്കല്പനങ്ങൾ എന്നിവയെ മുൻനിർത്തി സർഗാത്മക രചനകളിലേക്ക് നയിക്കുന്ന രചയിതാവിൻറെ പ്രാഗ്ബോധങ്ങളെയും പ്രതീതികളെയും അന്വേഷിക്കുവാനുള്ള ശ്രമങ്ങളാണ് അഞ്ചാം ഭാഗത്തിലെ ലേഖനങ്ങളിൽ.
1 മയക്കത്തിലാണ്ട അഗ്നിപർവതം കാണാനൊരു ലാറ്റിനമേരിക്കൻ ജീനിയസ്സിൻറെ ലുക്കുള്ള മനോഹരനായ കഥാകൃത്ത് പൊൻകുന്നം വർക്കിയുടെ ഏകാന്തജീവിതത്തിലൂടെയുള്ള ഒരു യാത്ര. കഥാകാരനായി അറിയപ്പെട്ട വർക്കിലെ പച്ചമനുഷ്യനെ ലേഖനത്തിൽ കാണാം.
2 ഏകാന്തതയിലെ തടവുകാരൻ സഖാവ് പി.വി കുഞ്ഞിക്കണ്ണൻ എന്ന രക്തത്തിൽ ഹീമോഗ്ലോബിനും മാർക്സിസവും ഒരുപോലെ അലിഞ്ഞുചേർന്ന മാർക്സിസ്റ്റ്നേതാവിൻറെ കനൽവഴിയിലൂടെയുള്ള ജീവിതയാത്രയുടെ ഒരന്വേഷണം.
3 വേണ്ടിവന്നാൽ വടക്കനച്ചൻ വീണ്ടും വരും-1960കളിൽ കേരള കർഷകൻ വിമോചകനെന്നു കണ്ടെത്തിയ ഫാദർ വടക്കനച്ചനുമായുള്ള അഭിമുഖം.
4 കാലത്തിൻറെ വഴിയിൽകാണാതായ താക്കോൽ-നാല്പതുകളിലുംഅൻപതുകളിലുംകോഴിക്കോട്ടെ അറിയപ്പെടുന്നനിരൂപകനും കഴിയും പ്രസംഗകനും ആയിരുന്ന കെ.ഗോപാലൻ എന്ന രാഷ്ടീയക്കാരൻറെ ജീവിതത്തിലെ ചിലനിമിഷങ്ങൾ.
5 സഹനടരില്ലാതെ അഭിനയിക്കാൻ ആൾക്കൂട്ടത്തിൽ തനിയെ എന്ന ചലത്രിത്തിലെ മുത്തച്ഛനെ അവതരിപ്പിച്ച ബാലൻ കെ.നായരുടെ അവസാന നിമിഷങ്ങൾ പകർത്തുന്നു. കഥാപാത്രത്തിന് അറംപറ്റിയതുപോലുള്ള നിസ്സഹായാവസ്ഥ അവതരിപ്പിക്കുന്നു.
6 കരിന്തിരികാത്താതെ കെ.പി.ആർ മൊറാഴയിലെ ബോൾഷെവിക് നായകനായിരുന്ന കെ.പി.ആർ ഇന്ത്യയൊട്ടുക്ക് നടന്ന മഹാപ്രക്ഷോഭത്തിൻറെ സമ്മർദ്ദത്തിലാണ് ബ്രിട്ടീഷ്രാജാവിൻറെ കൊലക്കയറിൽ നിന്ന് രക്ഷപ്പെട്ടത്. അക്കാലത്ത് സാമ്രാജ്യത്തെ ആളുന്ന പ്രതീകമായിരുന്നു ഈ കല്യാശ്ശേരിക്കാരൻ ഒടുവിൽ തൻറെ കൂടി അഭിനിവേശങ്ങളുടേയും പ്രയത്നങ്ങളുടേയും ഫലമായി വളർന്നു വന്ന പ്രസ്ഥാനത്തിൽ നിന്ന് ബഹിഷ്കൃതനായി നാട്ടിലെ വിനീതമായ പാർപ്പിടത്തിൽ അന്തിമവും അനിവാര്യവുമായ വിയോഗത്തിൻറെ ദിനങ്ങളെ സമീപിച്ചുകൊണ്ടിരിക്കെ തൻറെ വിപ്ലവസ്ഥൈര്യവും രാഷ്ട്രീയാവേശവും അണഞ്ഞിട്ടില്ലെന്ന് അദ്ദേഹം അവകാശപ്പെടുന്നുണ്ടെങ്കിലും ഐതിഹാസികമായആ ജീവിതത്തിൻറെ അന്ത്യപരിണതിയെ സംബന്ധിച്ച സംയമിതവും അന്തർലീനവുമായ ഒരുവ്യാകുലത കമൽറാമിൻറെ ലേഖനത്തിൽവായിച്ചെടുക്കാം.
7 കുറുപ്പ് ഇന്നും കരുത്തൻ- രാഷ്ട്രീയം ജീവവായുവായി കരുതിയ പി.ആർ കുറുപ്പ് എന്ന രാഷ്ട്രീയ അതികായൻറെ രാഷ്ട്രീയ ചിന്തകൾ കോർത്തിണക്കിയ ലേഖനം
8 ഓരോ അണുവിലും ലാളിത്യം സാഹിത്യകാരനും നാടകസിനിമാനടനുമായിരുന്ന ഭരത് പ്രേംജിയെ മകൻ പ്രേമചന്ദ്യൻ പരിചയപ്പെടുത്തുന്നു.

1 കണ്ണീർപാടത്തെ തോരാമഴ മലയാളിയുടെ മനംകർന്ന കവിയായ ചങ്ങമ്പുഴ കൃഷ്ണപിള്ളയുടെ ഭാര്യ ശ്രീദേവി ചങ്ങമ്പുഴയുടെ കണ്ണീരിൽ കുതിർന്ന ഓർമ്മകൾ.|
2 കാരായിത്തറവാട്ടിൽ ഒരു റിബൽ-കമ്മ്യൂണിസ്റ്റ് പാർട്ടിയുടെ കരുത്തനായ നേതാവായ സി.എച്ച്കണാരൻറെ ഭാര്യയായ പാർവ്വതി ടീച്ചറുടെ അനുഭവങ്ങൾ
3 ഭാഗം കഴിഞ്ഞപ്പോൾ ഉടുമുണ്ട് മാത്രം. നമ്പൂതിരിയെ മനുഷ്യനാക്കാൻ യത്നിച്ച വി.ടി ഭട്ടതിരിപ്പാടിൻറെ ഭാര്യ ശ്രീദേവി അന്തർജ്ജനം വി ടി യുമായി ബന്ധപ്പെട്ട ഓർമകൾ അയവിറക്കുന്നു.
4 പുതിയാപ്ലയെ കണ്ടത് ഒരു കൊല്ലം കഴിഞ്ഞ് കേരള മുഖ്യമന്ത്രിയും ആഭ്യന്തരമന്ത്രിയും വിദ്യാഭ്യാസമന്തിയും സ്പീക്കറും ഒക്കെ ആയിരുന്ന സി.എച്ച് മുഹമ്മദ് കോയയുടെ സഹധർമ്മിണി ആമിനയുടെ അനുഭവങ്ങൾ
5 പീഡനങ്ങളുടെ രാഷ്ട്രീയവേനൽ -കേരളത്തിലെ ആഭ്യന്തരമന്ത്രിയും പ്രഗല്ഭപ്രതിപക്ഷ നേതാവുമായിരുന്ന പി ടി ചാക്കോയുടെ ഭാര്യ മറിയാമ്മ പി ടി ചാക്കോ പങ്കുവെക്കുന്ന അനുഭവങ്ങൾ
6 ജാതകം ചേരാത്ത മനപ്പൊരുത്തം-മഹാകവി ജി.ശങ്കരക്കുറുപ്പുമായി ബന്ധപ്പെട്ട അനുഭവങ്ങൾ ഭാര്യ സുഭദ്രയുടെ വാക്കുകളിൽ.

മലയാളിയുടെ മസ്തിഷ്കരക്ഷകൻ, നെഞ്ചുപൊരിയുന്ന രോഗി നെഞ്ചുറപ്പുമായി ഡോക്ടർ, ആയുസ്സു നീട്ടാൻ ആയുർവേദവും എന്നീ ലേഖനങ്ങളിൽ ന്യൂറോസർജനായ ഡോ.സാംബശിവൻ,തൊറാസിക് സർജനായ ഡോ അച്യുതൻ നായർ, അലോപ്പതിയിലെന്നതുപോലെ ആയുർവേദത്തിലും വിശാരദനായ ഡോ സി.കെ രാമചന്ദ്രൻ, രോദത്തിൻറെയും ചികിത്സയുടേയും പരിഭ്രമജനമായ പ്രഹേളികകളെ സ്ഥിരപ്രജഞരായി നേരിടുന്ന ഈ ഡോക്ടർമാരുടെ പ്രവർത്തനങ്ങളെ ഹൃദയംഗമമാക്കുന്നത് അവരുടെ മനോഭാവങ്ങളിലും പ്രവൃത്തികളിലും പ്രകടമാകുന്ന കരുണയും ഭ്രതദയയുമാണ് കമൽറാമിൻറെ സൂക്ഷ്മമായ അന്വേഷണങ്ങളും ഒട്ടും വാചാലമല്ലാത്ത വിവരണങ്ങളും വെളിപ്പെടുത്തുന്ന ഡോ.സാംബശിവൻറേയും ഡോ അച്യുതൻ നായരുടേയും ദൃഡപ്രത്യയശീലങ്ങൾക്ക് ആധ്യാത്മികമായ ഒരു ഉന്മുഖത്വം ഉള്ളതുപോലെ അനുഭവപ്പെടും.

സൌരസിദ്ധികളുടെ സൂര്യകാലടിമനഃ കാലടിമനയ്ക്കലെ കാരണവർ സൂര്യൻ സുബ്രഹ്മണ്യൻ നമ്പൂതിരിപ്പാടിൻറെ ഓർമകൾ.
അശാന്തകർക്കു നങ്കൂരമായ് മന്ത്രവാദികളിലെ യുക്തിവാദി എന്നറിയപ്പെടുന്ന കാട്ടുമാടം നാരായണൻ മന്ത്രവാദവുമായി ബന്ധപ്പട്ട അനനുഭവങ്ങൾ അവതരിപ്പിക്കുന്നു. മന്ത്രവാദം മനഃശക്തി- കല്ലൂർ നമ്പൂതിരിമാരുടെ മന്ത്രവാദ ചരിത്രം കല്ലൂർ നാരായണൻ നമ്പൂതിരിയിലൂടെ അറിയിക്കുന്നു.


</doc>
<doc id="307452" url="https://ml.wikipedia.org/wiki?curid=307452" title="ഹു കിൽഡ് കാർക്കരെ? റിയൽ ഫേസ് ഓഫ് ടെററിസം ഇൻ ഇന്ത്യ">
ഹു കിൽഡ് കാർക്കരെ? റിയൽ ഫേസ് ഓഫ് ടെററിസം ഇൻ ഇന്ത്യ

2008 നവംബർ 26ലെ മുംബൈ ഭീകരാക്രമണത്തിൽ മഹാരാഷ്ട്ര എ.ടി.എസ് (ആന്റി ടെററിസ്റ്റ് സ്ക്വാഡ്) തലവനായിരുന്ന ഹേമന്ദ് കാർക്കരെ ദുരൂഹമായി കൊല്ലപ്പെട്ട സംഭവത്തെ സമാന്തരമായ ഒരന്വേഷണത്തിന് വിധേയമാക്കി മഹാരാഷ്ട്ര പോലീസിലെ മുൻ ഐ.ജി. ആയിരുന്ന എസ്.എം. മുഷ്റിഫ് എഴുതിയ ഒരു പുസ്തകമാണ് ഹു കിൽഡ് കാർക്കരെ? : റിയൽ ഫേസ് ഓഫ് ടെററിസം ഇൻ ഇന്ത്യ. ഹേമന്ദ് കാർക്കരെയുടെ വധത്തിനു പിന്നിൽ പാക് ഭീകരരല്ലെന്നും ഹിന്ദുത്വ ഭീകരവാദികളാനെന്നും തെളിവുകൾ നിരത്തി സ്ഥാപിക്കാനാണ് പുസ്തകത്തിൽ മുഷ്റിഫ് ശ്രമിക്കുന്നത്. 

2008 നവംബർ 26ലെ മുംബൈ ഭീകരാക്രമണത്തിൽ പാക് ഭീകരരുടെ വെടിയേറ്റല്ല കർക്കരെ കൊല്ലപ്പെട്ടതെന്നു മുഷിരിഫ് പുസ്തകത്തിൽ സമർഥിക്കുന്നു. അന്നു പാകിസ്താനിൽ നിന്നുള്ള ഭീകരർ മും ബൈ ആക്രമിച്ചു എന്നതു സത്യമാണ്. എന്നാൽ സിഎസ്ടിയി റെയിൽവേ സ്റ്റേഷനിലെയും കാമ ഹോസ്പിറ്റൽ പരിസരത്തെയും സംഭവങ്ങൾ ദുരൂഹമാണെന്നാണു മുഷിരിഫിൻറെ പുസ്തകം സമർത്ഥിക്കുന്നത്. പത്രവാർത്തകളും സാഹചര്യത്തെളിവുകളും അടിസ്ഥാനമാക്കിയാണു മുൻ പൊലീസ് ഉദ്യോഗസ്ഥൻ കൂടിയായ മുഷ്റിഫ് ഇതു സംബന്ധിച്ച തെളിവുകൾ നിരത്തുന്നത്.

താജിലെ ഭീകരർ പാകിസ്താനിലെ കേന്ദ്രവുമായി 41 ഫോൺ സന്ദേശങ്ങൾ കൈമാറിയെന്നാണു വാർത്ത വന്നത്. ട്രൈഡൻറിലെ ഭീകരർ 62ഉം നരിമാൻ ഹൗസിലെ ഭീകരർ 181ഉം ഫോൺ സന്ദേശങ്ങൾ കൈമാറി. എന്നാൽ സിഎസ്ടി ആക്രമിച്ച ഭീകരർ പാകിസ്താനുമായി ഫോൺ സന്ദേശം കൈമാറിയിട്ടില്ല. സിഎസ്ടിയിലെ ഭീകരർ പാകിസ്താനുമായി എന്തുകൊണ്ടു ബന്ധപ്പെട്ടില്ല എന്നാണു പുസ്തകത്തിലൂടെ മുഷിരിഫിൻറെ ഒരു നിരീക്ഷണം. 

കാമാ ഹോസ്പിറ്റലിലെത്തിയ ഭീകരർ സെക്യൂരിറ്റി ജീവനക്കാരോടും മറ്റും മറാഠി ഭാഷയിൽ നിർദ്ദേശം നൽകിയത് മുതൽ പല തെളിവുകളും ഇദ്ദേഹം പുസ്തകത്തിൽ നിരത്തുന്നുണ്ട്‌.

കാർക്കറെയുടെ മരണം കൂടാതെ ഇന്ത്യയിലെ വിവിധയിടങ്ങളിൽ നടന്ന സ്ഫോടനങ്ങൾ പുസ്തകത്തിൽ അദ്ദേഹം ഇഴകീറി പരിശോധിക്കുന്നുണ്ട്.
അതോടൊപ്പം ഇന്ത്യയിലെ കലാപങ്ങളിൽ ഹിന്ദുത്വ ശക്തികൾ നടത്തുന്ന ആസൂത്രണത്തെ കുറിച്ചും ഇന്ത്യയിലെ ആഭ്യന്തര രഹസ്യാന്വേഷണ വിഭാഗമായ ഐ.ബിയുടെ ചെയ്തികളെ കുറിച്ചും വിവിധ അധ്യായങ്ങളിൽ പ്രതിപാദിക്കുന്നുണ്ട്.
മലയാളം ഉൾപ്പെടെ ഇന്ത്യയിലെ എട്ടു ഭാഷകളിലേക്ക് ഈ പുസ്തകം മൊഴിമാറ്റം ചെയ്യപ്പെട്ടിട്ടുണ്ട്.
"രാജ്യത്തെ പിടിച്ചുകുലുക്കിയ മുംബൈ ഭീകരാക്രമണക്കേസിൽ മറാത്തി സംസാരിക്കുന്ന, പാകിസ്താനിൽ നിന്നല്ലാത്ത ഒരു തീവ്രവാദി ഉണ്ടായിരുന്നോ? മുൻ പൊലീസ് ഇൻ‌സ്‌പെക്‌ടർ ജനറൽ എസ് എം മുഷ്‌രിഫ് എഴുതിയ ‘കർക്കരെയെ കൊന്നതാര്’ എന്ന പുസ്തകത്തിലെ ചില വസ്തുതകൾ അന്വേഷിക്കേണ്ടതല്ലേ?" എന്ന് 2010 ഡിസം‌ബർ 1ന് മഹാരാഷ്ട്ര ഹൈക്കോടതി പരാമർശം നടത്തുകയുണ്ടായി.


</doc>
<doc id="307478" url="https://ml.wikipedia.org/wiki?curid=307478" title="അലി സഹോദരന്മാർ">
അലി സഹോദരന്മാർ

ഇന്ത്യൻ സ്വാതന്ത്ര സമരത്തിലും മുസ്‌ലിം പുരോഗമന പ്രവർത്തനങ്ങളിലും പ്രവർത്തിച്ച ദേശീയ നേതാക്കന്മാരായ മൗലാനാ ഷൗകത്ത് അലി, മൗലാനാ മുഹമ്മദ് അലി എന്നീ സഹോദരന്മാരെയാണ് അലി സഹോദരന്മാർ എന്ന് പൊതുവേ അറിയപ്പെടുന്നത്. ഇവർ വിദ്യാഭ്യാസ - മതരംഗങ്ങളിൽ ഒന്നിച്ചു പ്രവർത്തിക്കുകയും മഹാത്മാഗാന്ധിയുമൊത്ത് ഇന്ത്യൻ സ്വാതന്ത്ര്യസമരത്തിൽ പങ്കെടുക്കുകയും ചെയ്തിരുന്നു
ഉത്തരേന്ത്യയിലെ റാംപൂർ സ്റ്റേറ്റിൽ സംസ്കാരസമ്പന്നമായ കുടുംബത്തിലാണ് അലി സഹോദരന്മാരുടെ ജനനം. പിതാവ് അബ്ദുൽ അലിഖാൻ അന്നത്തെ റാംപൂർ നവാബിന്റെ സേവകനായിരുന്നു. മാതാവ് ആബാദി ബാനു ബീഗം സാഹിബ 'ബീ അമ്മാൻ' എന്ന പേരിൽ ധീരതകൊണ്ട് വിഖ്യാതയായ വനിതയായിരുന്നു. മുഗൾ ചക്രവർത്തിമാരുടെ സവിച കുടുംബത്തിൽപ്പെട്ടവരും സംസ്കാര സമ്പന്നയുമായിരുന്നു ആബാദി ബാനു ബീഗം. 27-ാം വയസ്സിൽ വിധവയായിത്തീർന്ന അവർ പുത്രൻമാർക്ക് വേണ്ടത്ര വിദ്യാഭ്യാസം നല്കുന്നതിൽ ശ്രദ്ധകേന്ദ്രീകരിച്ചു. ഇവർ ആദ്യകാലഘട്ടങ്ങളിൽ പുത്രന്മാരുമായി പൊതു പ്രവർത്തനരംഗത്ത് സഹകരിച്ചു പ്രവർത്തിക്കുകയും പല പ്രദേശങ്ങളും സന്ദർശിച്ച് സ്വാതന്ത്ര്യസമരത്തിനു ജനങ്ങളെ പ്രേരിപ്പിക്കുകയും ചെയ്തിരുന്നു


</doc>
<doc id="307481" url="https://ml.wikipedia.org/wiki?curid=307481" title="വൈക്കോ">
വൈക്കോ

വൈക്കോ എന്ന വൈ. ഗോപാൽസാമി (ജനനം: 1944 മേയ് 22) തമിഴ്നാട്ടിലെ പ്രമുഖ രാഷ്ട്രീയ നേതാവും മരുമലർച്ചി ദ്രാവിഡ മുന്നേറ്റ കഴകം പാർട്ടിയുടെ സ്ഥാപകനും ജനറൽ സെക്രട്ടറിയുമാണു്. ശ്രീലങ്കയിലെ തമിഴ് പുലികളുടെയും ശ്രീലങ്കൻ തമിഴരുടെയും അഭിഭാഷകനായും മുല്ലപ്പെരിയാർ പ്രശ്നത്തിൽ അണക്കെട്ട് പുതുക്കിപ്പണിയണം എന്ന കേരളത്തിന്റെ ആവശ്യം എതിർത്തതിനും ഇദ്ദേഹം പ്രസിദ്ധനാണു്.

1944 മേയ് 22൹ മദ്രാസ് സംസ്ഥാനത്തിലെ (ഇപ്പൊഴത്തെ തമിഴ്നാട്) ശങ്കരൻകോവിലിനടുത്തുള്ള കലിംഗപ്പട്ടി ഗ്രാമത്തിൽ ഗോപാൽസാമി എന്ന പേരോടെ വൈക്കോ ജനിച്ചു. പാളയംകോട്ട സെന്റ് സേവ്യർസ് കോളേജിൽനിന്നു് സാമ്പത്തികശാസ്ത്രത്തിൽ ബി.ഏ. ബിരുദവും മദ്രാസ് പ്രസിഡൻസി കോളേജിൽ എം. ഏ. ബിരുദവും വൈക്കോ നേടി. പിന്നീട് മദ്രാസ് ലാ കോളേജിൽനിന്നു് എൽ.എൽ.ബി. ബിരുദവും കൈവരിച്ചു.

1964-ൽ തമിഴ്നാട് ഹിന്ദി വിരുദ്ധ പ്രസ്ഥാനത്തിന്റെ ഭാഗമായി ചെന്നൈ ഗോഖലെ ഹാളിൽ സി.എൻ. അണ്ണാദുരൈയുടെ സാന്നിദ്ധ്യത്തിൽ വച്ചു് നടന്ന ഒരു പൊതുയോഗത്തിലാണു് ആദ്യമായി വൈക്കോ പ്രസംഗിച്ചതു്.
പിന്നീട് 1976 ജനുവരി 30൹അടിയന്തരാവസ്ഥയുടെ ഭാഗമായി തമിഴ് നാട്ടിലെ ദ്രാവിഡ മുന്നേറ്റ കഴകം സർക്കാർ പ്രധാനമന്ത്രി ഇന്ദിരാ ഗാന്ധി പിരിച്ചുവിട്ടതിനെത്തുടർന്ന് ഫെബ്രുവരി 1൹ വൈക്കോയെ മിസ നിയമത്തിന്റെ കീഴിൽ തടവുചെയ്യപ്പെട്ടു.


</doc>
<doc id="307496" url="https://ml.wikipedia.org/wiki?curid=307496" title="ബി. മീനാകുമാരി">
ബി. മീനാകുമാരി

ഇന്ത്യൻ കൗൺസിൽ ഒഫ് അഗ്രികൾച്ചറൽ റിസർച്ചിന്റെ ആദ്യത്തെ വനിതാ ഡെപ്യൂട്ടി ഡയറക്ടർ ജനറലാണ് (ഫിഷറീസ് ) ഡോ. ബി. മീനാകുമാരി. ഫിഷറീസ് ശാസ്ത്രജ്ഞയെന്ന നിലയിൽ രാജ്യത്തും പുറത്തും അറിയപ്പെടുന്ന ഇവർ മത്സ്യ ബന്ധന മേഖലയെക്കുറിച്ച് തയ്യാറാക്കിയ റിപ്പോർട്ട് മത്സ്യതൊഴിലാളികളുടെ പ്രതിഷേധത്തിന് ഇടയാക്കി.
1977ൽ കേരള സർവകലാശാലയിൽ അക്വാട്ടിക് ബയോളജി ആൻഡ് ഫിഷറീസിൽ എം.ഫിലിന് പഠിക്കുമ്പോൾ കൊച്ചി സെൻട്രൽ ഇൻസ്റ്റിറ്റ്യൂട്ട് ഒഫ് ഫിഷറീസ് ടെക്നോളജിയിൽ റിസർച്ച് സയിന്റിസ്റ്റ് ജോലി ലഭിച്ചു. പിന്നീട് പിഎച്ച്.ഡി നേടി. 2000ൽ സ്ഥാപനത്തിന്റെ ഫിഷറീസ് മേധാവിയായും 2008 ൽ ഇൻസ്റ്റിറ്റ്യൂട്ടിന്റെ ഡയറക്ടറുമായി. 2010 ൽ ഐ.സി.എ.ആറിന്റെ ഡപ്യൂട്ടി ഡയറക്ടർ ജനറൽപദവിയിലെത്തിയത്. അന്തർദ്ദേശീയ തലത്തിൽ ശ്രദ്ധിക്കപ്പെടുന്ന നൂറോളം ഗവേഷണ പ്രബന്ധങ്ങൾ അവതരിപ്പിച്ചിട്ടുള്ള ഡോ. മീനാകുമാരിക്ക് ഒട്ടേറെ അവാർഡുകൾ ലഭിച്ചിട്ടുണ്ട്. 

ചാർട്ടേഡ് അക്കൗണ്ടന്റായ സി.എ. കുമാറാണ് ഭർത്താവ്. രണ്ട് പെൺമക്കളുണ്ട്.


</doc>
<doc id="307498" url="https://ml.wikipedia.org/wiki?curid=307498" title="ജീസസ് ക്രൈസ്റ്റ് സൂപ്പർസ്റ്റാർ">
ജീസസ് ക്രൈസ്റ്റ് സൂപ്പർസ്റ്റാർ

ആൻഡ്ര്യൂസ് ലോയ്ഡ് വെബ്ബറും ടിം റൈസും ചേർന്നെഴുതിയ റോക്ക് ഓപ്പറ നാടകമാണ് ജീസസ് ക്രൈസ്റ്റ് സൂപ്പർസ്റ്റാർ. യേശുക്രിസ്തുവിന്റെ അവസാനത്തെ ഏഴ് ദിവസമാണ് നാടകത്തിൽ പറയുന്നത്.
മേരി റോയി നടത്തുന്ന കോട്ടയം കഞ്ഞിക്കുഴിയിലെ ‘പള്ളിക്കുടം’ സ്കൂളിൽ നാടകം അവതരിപ്പിക്കാനിരിക്കെ നാടകം ജില്ലാ ഭരണകൂടം നിരോധിച്ചു. നാടകത്തിൽ കുരിശിൽ തറക്കാൻ കൊണ്ടുപോകുന്നതിന് മുമ്പായി മഗ്ദലനമറിയം യേശുവിനെ ആശ്വസിപ്പിക്കുന്ന രംഗമുണ്ടായിരുന്നു. സുഹൃത്തിനെപോലെ തലയിൽ തലോടി ആശ്വസിപ്പിക്കുന്ന രംഗം തെറ്റായ സന്ദേശം നൽകുമെന്ന് ചൂണ്ടിക്കാട്ടി ഒരുവിഭാഗം കത്തോലിക്ക, സി.എസ്.ഐ വൈദികർ രംഗത്തത്തെിയതിനെ തുടർന്ന്, 1990ൽ കോട്ടയം ജില്ലയിൽ കലക്ടറായിരുന്ന അൽഫോൺസ് കണ്ണന്താനം പ്രദർശനാനുമതി നിഷേധിച്ചു. നാടകം ക്രിസ്തുമതത്തിൻെറ അടിസ്ഥാനവിശ്വാസങ്ങൾക്കെതിരാണെന്നും വിശ്വാസികളുടെ മതവികാരം വ്രണപ്പെടുത്തുമെന്നും 1991ൽ കേരള ഹൈകോടതി ഡിവിഷൻ ബെഞ്ച് നിരീക്ഷിച്ചിരുന്നു. വിലക്കിനെതിരെ ഫാ. എബ്രഹാം വെള്ളംതടത്തിൽ 2004ൽ നൽകിയ ഹരജിയും ഹൈകോടതി ഡിവിഷൻ ബെഞ്ച് തള്ളി. തുടർന്ന് 2004ൽ ഫാദർ‌ സുപ്രീം കോടതിയെ സമീപിച്ചു. 2015 ൽ ഈ വിലക്ക് സുപ്രീംകോടതി നീക്കി. സ്കൂളിലെ വിദ്യാർഥികൾക്ക് മാത്രമായി നാടകം അവതരിപ്പിക്കാൻ സുപ്രീംകോടതി പ്രത്യേക ഉത്തരവിലൂടെ അനുമതി നൽകിയിരുന്നു. 


</doc>
<doc id="307500" url="https://ml.wikipedia.org/wiki?curid=307500" title="രാമലിംഗ രാജു">
രാമലിംഗ രാജു

സത്യം കമ്പ്യൂട്ടർ സർവീസസ് സ്ഥാപകനും അതിന്റെ മുൻ ചെയർമാനുമായിരുന്നു ബി. രാമലിംഗ രാജു. 

അദ്ദേഹവും ഏതാനും കമ്പനി ഉദ്യോഗസ്ഥരും അക്കൗണ്ട് പുസ്തകങ്ങളിൽ ക്രമക്കേടുകാട്ടി സത്യം കമ്പ്യൂട്ടേഴ്‌സ് സർവീസസ് ലിമിറ്റഡ് നടത്തിയ 7,136 കോടി രൂപയുടെ തട്ടിപ്പ് കോർപ്പറേറ്റ് മേഖലയിൽ ചലനങ്ങൾ ഉണ്ടാക്കിയിരുന്നു. 

ആയിരക്കണക്കിന് ജീവനക്കാരും വിദേശത്ത് ശാഖകളുമുണ്ടായിരുന്ന കമ്പനിയുടെ തട്ടിപ്പ് വിദേശത്തും ചലനങ്ങളുണ്ടാക്കിയിരുന്നു. ലാഭം പെരുപ്പിച്ച് കാട്ടിയതിനെത്തുടർന്ന് ഓഹരിവിപണിയിൽ സത്യം കമ്പ്യൂട്ടേഴ്‌സിന്റെ ഓഹരിവില കുതിച്ചുയർന്നിരുന്നു. തട്ടിപ്പ് പുറത്തുവന്നതോടെ ഓഹരിവില കുത്തനെ ഇടിയുകയും നിക്ഷേപകർക്ക് കോടിക്കണക്കിന് രൂപ നഷ്ടപ്പെടുകയും ചെയ്തു. 

ഇന്ത്യയിലെ ഒന്നാംനിര ഐ.ടി. സേവനദാതാക്കളായിരുന്ന സത്യം കമ്പ്യൂട്ടർ സർവീസസിലെ തട്ടിപ്പ് 2009 ജനവരി ഏഴിനാണ് പുറത്തുവന്നത്. 


</doc>
<doc id="307506" url="https://ml.wikipedia.org/wiki?curid=307506" title="കൊണ്ടോട്ടി പഴയങ്ങാടി ജുമാ മസ്ജിദ്">
കൊണ്ടോട്ടി പഴയങ്ങാടി ജുമാ മസ്ജിദ്

കേരളത്തിലെ പുരാതനമായ ഒരു മുസ്ലിം ആരാധനാലയമാണ് കൊണ്ടോട്ടി പഴയ ജുമാഅത്ത് പള്ളി. കൊണ്ടോട്ടിയുടെ ഹൃദയഭാഗത്ത് സ്ഥിതി ചെയ്യുന്ന ഈ പള്ളിക്ക് ഏകദേശം 700 വർഷം പഴക്കമുള്ളതായി കണക്കാക്കപെടുന്നു.

കൊണ്ടോട്ടിയുടെ ആത്മീയ സാംസ്കാരിക രാഷ്ട്രീയ രംഗങ്ങളിൽ നിർണ്ണായക സ്വാധീനം ചെലുത്തിയ പഴങ്ങാടി പള്ളി ഇന്നത്തെ രീതിയിൽ നിർമിച്ചത് 18 നൂറ്റാണ്ടിലാണ്.കൊണ്ടോട്ടി എന്നാ പേരിനു കാരണമായത് ഈ പള്ളിയാണ്.പോർച്ചുഘീസ്‌ ആധിപത്യ കാലത്ത് കൊണ്ടോട്ടിയുടെയും പരിസര പ്രദേശങ്ങളിലെയും ജനങ്ങൾ ആരാധന കർമങ്ങൾക്ക് ആശ്രയിച്ചിരുന്നത് തിരൂരങ്ങാടി പള്ളിയായിരുന്നു.കൊണ്ടോട്ടിയിൽ നിന്നും ഏറെ ദൂരെയുള്ള തിരൂരങ്ങാടി പള്ളിയിലേക്ക് കാൽനടയായിട്ടായിരുന്നു പോയികൊണ്ടിരുന്നത് .ഒരിക്കൽ ജുമുഅ പള്ളിക്കകത്തെത്തിയപ്പോഴേക്കും അവസാനിച്ചിരുന്നു . തിരൂരങ്ങാടി പള്ളിയിലെ ഖാസി ഇതു കണ്ടു പറഞ്ഞു. 'ഈന്തിൻ പട്ടകൊണ്ടെങ്കിലും നിങ്ങൾക്ക്‌ അവിടെ ഒരു പള്ളി പണിതുകൂടെയെന്ന്‌ 'ഖാസിയുടെ ചോദ്യം ഇവിടെ ഒരു പള്ളി നിർമ്മിക്കാനുള്ള പ്രചോദനമാകുകയായിരുന്നു.തുടർന്ന് കൊണ്ടോട്ടിയിലെ പ്രമാണിയായിരുന്ന തലയൂർ മൂസത്‌ പള്ളിക്കായി സ്ഥലം വാഗ്ദാനം ചെയ്തു.എന്നാൽ കാടുമൂടിയ ആ പ്രദേശം പള്ളി നിർമ്മാണത്തിന് അനുയോജ്യമായിരുന്നില്ല .ഇതേ തുടർന്ന് സ്ഥലത്തെ സമ്പന്നർ ജനങ്ങൾക്ക്മുമ്പാകെസ്വർണ്ണ നാണയങ്ങൾ കാടിലേക്ക് വലിച്ചെറിഞ്ഞു .സ്വർണ്ണ നാണയങ്ങൾ സ്വന്തമാക്കാൻ നാട്ടുകാർ വെട്ടു കത്തിയും കോടലിയുമായി കാടിലേക്കിറങ്ങി കാട് വെട്ടി തെളിച്ചു .ഇങ്ങനെ കാട് വെട്ടിയുണ്ടാക്കിയ പ്രദേശം 'കൊണ്ടുവെട്ടി ' എന്നറിയപ്പെട്ടു .കാലക്രമേണ കൊണ്ടുവെട്ടി ലോപിച്ച് കൊണ്ടോട്ടി ആയി എന്നാണ് ചരിത്രം. പള്ളി സ്ഥാപിച്ചതിനു ശേഷം ജനങ്ങൾ പള്ളിക്ക് ചുറ്റും താമസമാരംഭിക്കുകയും കൊണ്ടോട്ടി ഒരു ചെറു നഗരമായി വളരുകയും ചെയ്തു. അക്കാലത്തെ മലബാറിലെ പ്രമുഖ പണ്ഡിതനായ സൈനുദീൻ മഖ്ദൂം അന്ത്യവിശ്രമം ഇവിടെയാണ്‌.

കേരളത്തിലെ പഴക്കമേറിയ പള്ളികളിലൊന്നായ പഴങ്ങാടി പള്ളി അതിന്റെ ശില്പ ചാതുര്യതിന്നും പേര് കേട്ടതാണ്.കേരളത്തിന്റെ തനത് വാസ്തു വൈദ്യഗ്ധ്യവും മുഗൾ പേർഷ്യൻ രീതിയുടെയും സമന്വയം ഇവിടെ കാണാൻ സാധിക്കും .കേരളത്തിലെ പഴയ നാല് കെട്ടുകളെയും ഓർമിപ്പിക്കുന്ന പള്ളിയുടെ കെട്ടിടവും മിനാരങ്ങളും ഇതിന്റെ തെളിവാണ്.ഇതിന്റെ ഉൾവശം ഭൂരിഭാഗവും തേക്കിൻ തടികൾ കൊണ്ടാണ് നിർമിച്ചിട്ടുള്ളത് .കാലക്രമേണ ഏറെ പുനരുദ്ധാരണങ്ങൾ വേണ്ടി വന്നെങ്കിലും ഇന്നും അത് പഴയ പ്രൗഡിയോടെ നിലകൊള്ളുന്നു 


</doc>
<doc id="307518" url="https://ml.wikipedia.org/wiki?curid=307518" title="ഖുത്ബുദ്ദീൻ ഐബക്ക്">
ഖുത്ബുദ്ദീൻ ഐബക്ക്

ദൽഹിയിലെ ദില്ലി സുൽത്താനത്തിന് തുടക്കമിട്ട ദില്ലിയിലെ മംലൂക്ക് രാജവംശത്തിറെ ഒന്നാമത്തെ സുൽത്താനായിരുന്നു ഖുത്ബുദ്ദീൻ ഐബക്ക്. 1192മുതൽ 1206വരെ മുഹമ്മദ് ഗോറിയുടെ പ്രധിനിധിയായും ഗോറിയുടെ മരണ ശേഷം സുൽത്താനെന്ന പദവിയിലും ഖുത്ബുദ്ദീൻ ഐബക്ക് ദൽഹി ഭരിച്ചു. ഉന്നതമായ ഔദാര്യശീലം കാരണം അദ്ദേഹം 'ലഖ്ബഖ്ശ്(ലക്ഷങ്ങൾ ദാനം ചെയ്യുന്നവൻ)' എന്ന പേരിൽ അറിയപ്പെട്ടു. ദൽഹിയിൽ അദ്ദേഹം പണികഴിപ്പിച്ച ഖുവ്വത്തുൽ ഇസ്ലാം പള്ളിയുടെ മിനാരമാണ് പ്രസിദ്ധമായ ഖുത്ബ് മിനാർ


</doc>
<doc id="307521" url="https://ml.wikipedia.org/wiki?curid=307521" title="ഗിയാസുദ്ദീൻ ബാൽബൻ">
ഗിയാസുദ്ദീൻ ബാൽബൻ

ദില്ലിയിലെ മംലൂക്ക് രാജവംശത്തിലെ ഏറ്റവും പ്രഗൽഭനും ശക്തനുമായ സുൽത്താനായിരുന്നു ഗിയാസുദ്ദീൻ ബാൽബൻ. 1266മുതൽ 1286വരെ അദ്ദേഹം ദൽഹി ഭരിച്ചു. ഖുത്ബുദ്ദീൻ ഐബക്കിനെയും ഇൽത്തുമിഷിനെയും പോലെ ഒരു അടിമയായാണ് ബാൽബനും ജീവിതമാരംഭിച്ചത്. മംഗോളീയറിൽ നിന്ന് ഇൽത്തുമിഷ് വിലക്ക് വാങ്ങിയ ബാൽബൻ വെള്ളം കോരുന്ന ജോലിയാണ് ആദ്യം ലഭിച്ചത്. സുൽത്താന റസിയയുടെ കാലത്ത് ബാൽബനെ നായട്ടുകാരനായി നിയമിച്ചു. നാസിറുദ്ദീൻ മഹമൂദ് സുൽത്താനായപ്പോൾ ബാൽബൻ അദ്ദേഹത്തിന്റെ മന്ത്രിയായി. 1249ൽ ബാൽബന്റെ മകളെ സുൽത്താൻ വിവാഹം ചെയ്തതോടെ ബാൽബന്റെ പദവി ഉയർന്നു. 1266ൽ നാസിറുദ്ദീൻ മഹമൂദിന്റെ മരണശേഷം ബാൽബൻ സുൽത്താൻ ആയിത്തീർന്നു.


</doc>
<doc id="307526" url="https://ml.wikipedia.org/wiki?curid=307526" title="സൈനുദ്ദീൻ മഖ്ദൂം രണ്ടാമൻ">
സൈനുദ്ദീൻ മഖ്ദൂം രണ്ടാമൻ

പതിനാറാം നൂറ്റാണ്ടിൽ കോഴിക്കോട് രാജ്യംത്ത് (ഇന്നത്തെ ഇന്ത്യ രാജ്യത്തെ കേരള സംസ്ഥാനത്തിലെ കോഴിക്കോട് ജില്ല) ജീവിച്ച അതിപ്രഗൽഭനായ ഒരു മുസ്‌ലിം പണ്ഡിതനും, ഖാദിരിയ്യ സരണിയിലെ ആത്മീയജ്ഞാനിയും , സാമൂഹിക പരിഷ്കർത്താവും ഗ്രന്ഥകാരനുമാണ് സൈനുദ്ദീൻ മഖ്ദൂം രണ്ടാമൻ എന്ന സൈനുദ്ദീൻ മഖ്ദൂം അൽ സ്വഗീർ . പൂർണനാമം "അഹ്മദ് സൈനുദ്ദീനു ബ്നു മുഹമ്മദിൽ ഗസ്സാലി ബ്നു സൈനുദ്ദീനു ബ്നു അലിയ്യു ബ്നു അഹ്മദ്". കേരളത്തിലെ ആദ്യത്തെ ചരിത്ര ഗ്രന്ഥം എന്നറിയപ്പെടുന്ന തുഹ്ഫത്തുൽ മുജാഹിദീൻ (പോരാളികൾക്കുള്ള പാരിതോഷികം) എന്ന ഗ്രന്ഥത്തിന്റെ ഉടമ ഇദ്ദേഹമാണ്. അക്രമികളായ പോർച്ചുഗീസുകാർക്കെതിരെ മുസ്‌ലിങ്ങളെ വിശുദ്ധ സമരത്തിന്‌ (ജിഹാദ്) ആഹ്വാനം ചെയ്തുകൊണ്ടാണ് ഈ ഗ്രന്ഥം രചിക്കപ്പെട്ടത്‌.

സൈനുദ്ദീൻ മഖ്ദൂം ഒന്നാമൻ എന്ന പേരിൽ അറിയപ്പെടുന്ന "സൈനുദ്ദീൻ ഇബ്‌നു അലി ഇബ്‌നു അഹമ്മദ് അൽ മഹ്ബരിയുടെ" മൂന്നാമത്തെ മകനായ ശൈഖ് മുഹമ്മദ്‌ അൽ ഗസ്സാലിയുടെ പുത്രനായി എ.ഡി. 1531ൽ വടക്കേ മലബാറിലെ മാഹിക്കടുത്ത ചോമ്പാലിലാണ് സൈനുദ്ദീൻ മഖ്ദൂം രണ്ടാമന്റെ ജനനം. ചോമ്പാലിലെ വലിയകത്ത് തറകെട്ടി എന്ന തറവാട്ടുകാരിയായിരുന്നു മാതാവ്. വടക്കേ മലബാർ ഖാദിയായിരുന്ന മുഹമ്മദ്‌ അൽ ഗസ്സാലി ആയിരുന്നു പിതാവ്. സൈനുദ്ദീൻ മഖ്ദൂം രണ്ടാമന്റെ ജനന മരണത്തെ കുറിച്ചും, മക്കൾ, പത്നി എന്നിവരെ കുറിച്ചും വ്യത്യസ്തമായ അഭിപ്രായങ്ങളാണ് ചരിത്രകാരന്മാർ രേഖപ്പെടുത്തിയിട്ടുള്ളത്.ഖുർആൻ, പ്രാഥമിക അറിവുകൾ എന്നിവ എന്നിവയെ കുറിച്ച് മഖ്ദൂമിനു ആദ്യഅറിവു പകർന്നു നൽകിയത് ഇദ്ദേഹമായിരുന്നു. മുഹമ്മദ് അൽ ഗസ്സാലി മഖ്ദൂമിന്റെ ചെറുപ്പത്തിലെ മരണപ്പെട്ടു. പിതൃ സഹോദരനായ പൊന്നാനി ദർസിലെ മുഖ്യാധ്യാപകൻ മഖ്ദൂം അബ്ദുൽ അസീസിന്റെ സംരക്ഷണയിലാണ് സൈനുദ്ദീൻ മഖ്ദൂം രണ്ടാമൻ വളർന്നത്‌. അദ്ദേഹം തന്നെയായിരുന്നു പ്രഥമ ഗുരുനാഥൻ. മൗലാനാ ഇസ്മാഈൽ ബാദുക്കലി (ബട്ക്കൽ) , അസീസ് മഖ്ദൂം എന്നിവരിൽ നിന്നും പഠനം പൂർത്തിയാക്കിയ ശേഷം മഖ്ദൂം സ്വഗീർ ഉപരിപഠനത്തിന് മക്കയിലേക്ക് പോയി. മക്കയിലെ ഹറമിൽ , ശൈഖ് മുഹമ്മദ് ഇബ്നു അഹമദ് റംലി, ശൈഖ് അബ്ദു റഊഫുല് മക്കിയ്യി തുടങ്ങിയ പ്രശസ്ത പണ്ഡിതന്മാർക്ക് കീഴിൽ അദ്ദേഹം 10വർഷം പഠനം നടത്തി. ശാഫിഈ മദ്ഹബിലെ പ്രശസ്ത കർമ ശാസ്ത്ര ഗ്രന്ഥമായ തുഹ്ഫയുടെ രചയിതാവ് ഇബിനു ഹജറിൽ ഹൈതമിയായിരുന്നു അദ്ദേഹത്തിന്റെ പ്രധാന ഗുരുനാഥൻ.
ആത്മീയ പാതയിൽ സുപ്രസിദ്ധ സൂഫി വര്യൻ ശൈഖ് മുഹമ്മദുല് സിദ്ദീഖി ബകരിയിൽ നിന്നും ഖാദിരിയ്യ സരണിയും ആത്മീയ ബഹുമതിയായ ഖിർക്കയെന്ന സ്ഥാന വസ്ത്രവും പന്ത്രണ്ടോളം തവണ കരസ്ഥമാക്കിയ മഖ്ദൂം സ്വഗീർ അറബി, ഉറുദു, പേര്ഷ്യന് ഭാഷകളിലും വ്യുല്പത്തി നേടിയിരുന്നു. കര്മ്മശാസ്ത്രത്തിലും , നബി ചര്യയിലും അഗാധ ജ്ഞാനം നേടിയിരുന്ന ഇദ്ദേഹത്തെ മുഹദ്ദിസ് ആയിട്ടാണ് മെക്കയിലെ പണ്ഡിതന്മാർ കണക്കാക്കിയിരുന്നത്. 

മക്കയിൽ നിന്നും വിദ്യാഭ്യാസം പൂര്ത്തിയാക്കി പൊന്നാനിയിലേക്ക് തിരിച്ചെത്തിയ മഖ്ദൂം രണ്ടാമൻ പൊന്നാനി വലിയ പള്ളിയിൽ മുദരിസായി അധ്യാപനം ആരംഭിച്ചു. പൊന്നാനി ദർസ് ലോക പ്രശസ്ത കലാലയമായി മാറുന്നത് ഈ കാലയളവിലായിരുന്നു. പ്രസംഗത്തിലും രചനയിലും ഒരു പോലെ വിളങ്ങി നിന്നിരുന്ന മഖ്ദൂം മലബാർ കീഴടക്കാനെത്തിയ പോര്ചുഗീസുകാര്ക്കെതിരെ സാമൂതിരിയെ സഹായിക്കുകയും പറങ്കികൾക്കെതിരെ പ്രാദേശിക മുസ്ലിങ്ങളെയും ,ഇതര മുസ്ലിം രാജാക്കന്മാരുടെയും കൂട്ടായ്മ ഉണ്ടാക്കുവാൻ യത്നിക്കുകയും ചെയ്തു . മുഗള് ചക്രവര്ത്തി അക്ബര് ഷാ, ബീജാപ്പൂര് സുല്ത്താന് ആദില് ഷാ, തുര്ക്കി സുല്ത്താന് പോര്ച്ചുഗീസുകാര്ക്കെതിരെ ആഗോള കൂട്ടായ്മക്കായ് പരിശ്രമിച്ചു. കുഞ്ഞാലി രണ്ടാമനടക്കമുള്ള പറങ്കി വിരുദ്ധരായ മുരീദന്മാർക്കു മാർഗ്ഗ നിർദ്ദേശങ്ങൾ പകർന്നു നൽകാനും മഖ്ദൂം രണ്ടാമൻ മുൻപന്തിയിലുണ്ടായിരുന്നു.
ചാലിയം കോട്ട സാമൂതിരിയുടെ നേതൃത്വത്തിൽ ഉപരോധിച്ച് കീഴടക്കിയ അസുലഭ മുഹൂർത്തത്തിന് സാക്ഷിയായ പ്രമുഖനാണ് സൈനുദ്ദീൻ മഖദൂം രണ്ടാമൻ. വിദ്യാഭ്യാസത്തിനു വേണ്ടിയുള്ള ദീർഘകാലത്തെ സഞ്ചാരങ്ങൾക്കു ശേഷം കേരളത്തിൽ തിരിച്ചെത്തിയ അദ്ദേഹം തൻറെ സാമൂഹ്യ രംഗപ്രവേശനത്തിൻറെ ആദ്യം ഘട്ടം മുതൽ തന്നെ പറങ്കികൾക്കെതിരെയുള്ള പ്രതിരോധ നീക്കങ്ങൾക്ക് ആദർശ പിൻബലമേകിയിട്ടുണ്ട്. മാത്രമല്ല, സാമൂതിരിക്ക് വേണ്ടി ഇന്ത്യയിലെയും വിദേശത്തെയും മുസ്ലിം ഭരണാധികാരികളുമായി നയതന്ത്ര ബന്ധങ്ങൾ പുലർത്തിയിരുന്നതും അദ്ദേഹമായിരുന്നു.

മികച്ച രചയിതാവായ സൈനുദ്ധീൻ മഖ്ദൂ രാണ്ടാമന്റെ തൂലികയിൽ നിന്നും നിരവധി ലോക പ്രശസ്ത ഗ്രന്ഥങ്ങൾ ജന്മം പൂണ്ടിട്ടുണ്ട് ഫത്ഹുല് മുഈന് എന്ന ശാഫിഈ കര്മ്മ ശാസ്ത്ര ഗ്രന്ഥം നിരവധി ഭാഷകളിലേക്കു വിവര്ത്തനം ചെയ്യപ്പെട്ടിട്ടുണ്ട്. ഇന്നും കൈറോയിലടക്കം നിരവധി ഇസ്ലാമിക യൂണിവേഴ്സിറ്റികളിൽ പഠന വിഷയമാണീ ഗ്രന്ഥം . ഇംഗ്ലീഷ്, ഫ്രഞ്ച്, സ്പാനിഷ്, ഉര്ദു തുടങ്ങി മിക്ക ലോക ഭാഷകളിലേക്കും വിവർത്തനം ചെയ്യപ്പെട്ട വിശ്വ പ്രസിദ്ധമായ തുഹ്ഫതുല് മുജാഹിദീന് എന്ന ചരിത്ര ഗ്രന്ഥത്തിന്റെയും രചയിതാവും ഇദ്ദേഹമാണ്. അഹ്കാമുന്നികാഹ്, മന്ഹജുല് വാളിഹ്, ഫതാവല് ഹിന്ദിയ്യ തുടങ്ങി മറ്റ് നിരവധി ഗ്രന്ഥങ്ങള് ഇദ്ദേഹത്തിന്റേതായിട്ടുണ്ട് 

വിശ്രുത പണ്ഡിതൻ , ധീര രാജ്യസ്നേഹി , മഹാ സാമൂഹ്യ പരിഷ്കർത്താവ്, ചരിത്രകാരൻ എന്നീ നിലകളിൽ പ്രശോഭിച്ചു നിന്ന സൈനുദ്ദീൻ മഖ്ദൂം അൽ സ്വഗീർ 1583 / 84 ഇൽ മാഹിക്കടുത്ത ചോമ്പാലിൽ വെച്ചു നിര്യാതനായി.മഖ്ദൂം സഗീറിൻറെ ജനനം രേഖപ്പെടുത്താത്ത പലരും മരണം രേഖപ്പെടുത്തിയിട്ടുണ്ടെങ്കിലും വ്യത്യസ്താഭിപ്രായമാണ് രേഖപ്പെടുത്തിയിട്ടുള്ളത്. ഈജിപ്ഷ്യൻ ചരിത്രകാരനായ ശൈഖ് മുഹമ്മദ് അബ്ദുൽ മനഇം അന്നുമൈരി തൻറെ ത്വരീഖതുൽ ഇസ്ലാം ഫിൽ ഹിന്ദ് എന്ന ഗ്രന്ഥത്തിൽ പറഞ്ഞത് മഖ്ദൂം സഗീർ ഹിജ്‌റ 
991ൽ മരണപ്പെട്ടു എന്നാണ്. ഓറിയൻറലിസ്റ്റ് ചരിത്രകാരനായ ജോർജ് സൈദാൻ തൻറെ ത്വരീഖു അദബില്ലുഗത്തിൽ അറബിയിൽ രേഖപ്പെടുത്തിയത് മഖ്ദൂം സഗീറിൻറെ മരണം 978ലാണെന്നാണ്. അദേയവസരം സൈനുദ്ദീൻ മഖ്ദൂം അഖീറിൻറെ പുത്രനും പ്രമുഖ പണ്ഡിതനുമായ അല്ലാമാ അഹ്മദ് ബാവാ മഖ്ദൂം മരണ തീയതി കൃത്യമായി ദൈവത്തിനറിയാം എന്നാണ് പറയുന്നത്. മാഹിക്കടുത്തുള്ള ചോമ്പാല കുഞ്ഞിപ്പള്ളി എന്ന ആരാധനാലയ ശ്മശാനത്തിലാണ് അദ്ദേഹത്തിന്റെ ഖബർ സ്ഥിതിചെയ്യുന്നത്.


 , , 

</doc>
<doc id="307530" url="https://ml.wikipedia.org/wiki?curid=307530" title="മാടായി നിയമസഭാമണ്ഡലം">
മാടായി നിയമസഭാമണ്ഡലം

1956 ൽ കേരളം രൂപീകൃതമായതിനുശേഷം 1957 ൽ നടന്ന ആദ്യതിരഞ്ഞെടുപ്പിൽ നിലനിന്നിരുന്ന ഒരു നിയമസഭാമണ്ഡലമായിരുന്നു മാടായി നിയമസഭാമണ്ഡലം.
മാടായി, മാട്ടൂൽ, കല്ല്യാശ്ശേരി, പാപ്പിനിശ്ശേരി, ചെറുകുന്ന്, കണ്ണപുരം, കുഞ്ഞിമംഗലം, എഴോം, കടന്നപ്പള്ളി, പാണപ്പുഴ എന്നീ പഞ്ചായത്തുകൾ മാടായി നിയമസഭാമണ്ഡലത്തിന്റെ ഭാഗമായിരുന്നു. 1957ലെ ഒന്നാം കേരള നിയമ സഭയിൽ മാടായി മണ്ഡലത്തെ പ്രതിനിധീകരിച്ചത് സ്വാതന്ത്ര സമര സേനാനിയും കമ്മ്യൂണിസ്റ്റ് നേതാവുമായ കെ.പി.ആർ. ഗോപാലൻ ആയിരുന്നു. 1970ൽ എം.വി.രാഘവനും ഈ മണ്ഡലത്തെ പ്രതിനിധീകരിച്ചിട്ടുണ്ട്. പുനസംഘടനയെ തുടർന്ന് പിന്നീട് ഈ മണ്ഡലം ഇല്ലാതായി. ഈ മണ്ഡലത്തിലുല്പ്പെട്ട പഞ്ചായത്തുകൾ അഴീക്കോട്, പയ്യന്നൂർ മണ്ഡലങ്ങളുടെ ഭാഗമായിതീർന്നു.



</doc>
<doc id="307533" url="https://ml.wikipedia.org/wiki?curid=307533" title="മാടായി കലാപം">
മാടായി കലാപം

1970 മേയ് മാസത്തിൽ കണ്ണൂർ ജില്ലയിലെ പഴയ മാടായി നിയമസഭാമണ്ഡലത്തിൽ നടന്ന ഉപതിരെഞ്ഞെടുപ്പിന്റെ ഭാഗമായി ഉടലെടുത്ത ഇടവിട്ട അക്രമ സംഭവങ്ങൾ സെപ്റ്റംബർ മാസത്തോടെ ഒരു കലാപമായി മാറി. ഈ കലാപമാണ് മാടായി കലാപം എന്നറിയപ്പെടുന്നത്. മുസ്‌ലിം ലീഗ് സി.പി.ഐ (എം) കക്ഷികൾ തമ്മിലാണ് പ്രധാനമായും സംഘർഷങ്ങൾ അരങ്ങേറിയത്. സംഘർഷം നേരിയ തോതിൽ സാമുദായിക മാനം കൈവരിച്ചിരുന്നു. മാടായി പഞ്ചായത്തിലാരംഭിച്ച അക്രമ സംഭവങ്ങൾ വളപട്ടണം മുതൽ രാമന്തളി വരെ വ്യാപിക്കുകയായിരുന്നു. മുസ്‌ലിം ലീഗ് സ്വാധീന പ്രദേശമായ മാട്ടൂൽ, മാടായി പ്രദേശത്തുള്ളവരെ പുറത്തേക്ക് വിടാതെ വ്യാപകമായ ഉപരോധം കലാപസമയത്തുണ്ടായി. ഈ പ്രദേശത്തെ ഭൂമി ഘടന അപ്രകാരമായിരുന്നു. രണ്ടുപേരുടെ മരണം അടക്കം വ്യാപകമായ അക്രമ സംഭവങ്ങളും കൊള്ളയും കലാപത്തിന്റെ ഭാഗമായി നടന്നു. എട്ടിക്കുളത്തെ പള്ളി മുക്രിയായ മുട്ടോൻ കൊച്ചന്റെ പാറക്കൽ അഹമ്മദ് (78) എന്ന വയോധികൻ, ഇരിണാവിൽ വെച്ചു കൊല്ലപ്പെട്ട മുസ്‌ലിം ലീഗ് പ്രാദേശിക നേതാവായ വളപട്ടണം മഹമൂദ് എന്നിവരാണ് ഈ കലാപത്തിൽ കൊല്ലപ്പെട്ടവർ. മഹമൂദിന്റെ കൊലപാതകത്തിൽ ഗൂഡാലോചനയിൽ എം.വി.രാഘവൻ ഉൾപ്പെടെ പ്രതിയായിരുന്നു



</doc>
<doc id="307535" url="https://ml.wikipedia.org/wiki?curid=307535" title="ബാലിദ്വീപ്‌ (യാത്രാവിവരണം)">
ബാലിദ്വീപ്‌ (യാത്രാവിവരണം)

പ്രശസ്ത സഞ്ചാര സാഹിത്യകാരനും ജ്ഞാനപീഠ പുരസ്കാരം,കേന്ദ്ര സാഹിത്യ അക്കാദമി പുരസ്കാരം, കേരള സാഹിത്യ അക്കാദമി പുരസ്കാരം ജേതാവുമായ എസ് കെ പൊറ്റെക്കാട്ടിന്റെ ഒരു യാത്രാവിവരണമാണ് ബാലിദ്വീപ്‌. 1953 ലാണ് അദ്ദേഹം ബാലിദ്വീപ്‌ സന്ദർശിച്ചത്. അദ്ദേഹം അവിടെ കണ്ട കാഴ്ചകളും, അദ്ദേഹത്തിന്റെ സഞ്ചാര വിവരണങ്ങളും , ബാലിദ്വീപിന്റെയും അവിടത്തെ ജനതയെയും പറ്റിയുള്ള രസകരമായ ചരിത്രവും ആചാരങ്ങളും ഈ പുസ്തകത്തിൽ അദ്ദേഹം പങ്കുവയ്ക്കുന്നു. 

ബാലിദ്വീപുകളുടെ പൂർവ്വചരിത്രത്തോടോട് കൂടിയാണ് ആദ്യത്തെ അദ്ധ്യായം തുടങ്ങുന്നത്. ജാവദ്വീപിൽ നിന്നും കപ്പൽ മാർഗ്ഗമാണ് ഗ്രന്ഥകർത്താവ് ബാലിയിൽ എത്തിയത്. ബാലിയിലെ അദ്ദേഹത്തിന്റെ ആദ്യത്തെ ദിവസം അദ്ദേഹത്തിന് നിരാശയുണ്ടാക്കുന്നതായിരുന്നു. ബാലിയിലെ സംസ്കാരം കാണിക്കുന്ന ഒന്നും അദേഹത്തിന്റെ ഹോട്ടലിൽ നിന്നോ അല്ലാതെയോ അദ്ദേഹത്തിന് കാണുവാൻ കഴിഞ്ഞില്ല.
ബാലിദ്വീപിലെ പഴയ സാംസ്‌കാരിക കേന്ദ്രങ്ങൾ കാണുവാൻ എന്നാഗ്രഹിച്ച അദ്ദേഹത്തിന് താംബ എന്നൊരു കൂട്ടുകാരനെ ലഭിക്കുന്നു. മാത്രമല്ല പണ്ഡിറ്റ്‌ നരേന്ദ്രദേവ് ശാസ്ത്രി എന്നൊരു സംസ്കൃത പണ്ഡിതൻ അദ്ദേഹത്തിന് മറ്റൊരു താമസയിടം ശരിയാക്കുന്നു. ബാലിയിൽ പണ്ട് നടന്ന പുപ്പൂത്താൻ(മരണം കൈവരിക്കാനുള്ള സമരം) എന്ൻ സംഭവത്തെ പറ്റി അദ്ദേഹം വിവരിക്കുന്നു. ബാലി പിടിച്ചടക്കാൻ വന്ന ഡച്ചു പടയെ ചെറുക്കാൻ കഴിയാതെ വന്നപ്പോൾ സ്വന്തം നാടിനെ ഒരു നാട്ടുരാജാവ് തന്റെ പ്രജകളേയും കൂടി ഡച്ചു പടയെ ആക്രമിക്കുകയും മരണം കൈവരിക്കുകയും ചെയുന്ന ചരിത്രം വളരെ നന്നായിട്ട് അവതരിപ്പിച്ചിരിക്കുന്നു. ചെറുപ്പം മുതൽക്കേ തലച്ചുമടെടുത്ത് ശീലിക്കുന്ന ബാലി വനിതകളെയും അദ്ദേഹം പരാമർശിക്കുന്നു.

ഗ്രന്ഥകർത്താവ് ബൽജിയൻ ചിത്രകാരനായ ലെമെയൂറിനെ പരിചയപ്പെടുന്നു.തുടർന്ന് അദ്ദേഹം ഉബൂദിലേക്ക് താമസം മാറുന്നു. നാടൻ കലകളുടെ കേദാരമായിരുന്നു ഉബൂദ്. അവിടെ അദ്ദേഹം ചെക്കോര്ദ്ദെ അഗൂന്ഗ് എന്ന ഒരു ക്ഷത്രിയന്റെ കൂടെയാണ്താമസിച്ചത്. അദ്ദേഹം ഗ്രന്ഥകർത്താവിൽ നിന്നും ഇന്ത്യയിലെ ഹിന്ദുസംസ്കാരത്തെ പറ്റി ചോദിച്ച് അറിയുന്നു. ഉൾനാട്ടിലെ ഒരു ഉത്സവം കാണുവാൻ വേണ്ടി അദ്ദേഹം ചെക്കോര്ദ്ദെയോടൊപം പുറപ്പെടുന്നു. യാത്ര ദുർഘടം പിടിച്ചത് ആയിരുന്നുവെങ്കിലും അവിടത്തെ കാഴ്ചകൾ അദ്ദേഹത്തെ രസിപ്പിച്ചു.കേരളത്തിലെ ഒരു ഉത്സവം പോലെയാണ് അദ്ദേഹത്തിന് തോന്നിയത്. അദ്ദേഹം ബാലിദ്വീപിലെ മതവിശ്വസത്തെ പറ്റിയും അവിടത്തെ ക്ഷേത്രങ്ങളെ പറ്റിയും വിവരിക്കുന്നു. ബാലിയിലെ ജനതയുടെ മതവിശ്വാസം വളരെ ശക്തമായിരുന്നു. ഒരാൾ മതം മാറിയാൽ അദ്ദേഹം മരിച്ചതിനു തുല്യമായിരുന്നു എന്ന് അദ്ദേഹം പറയുന്നു. പിന്നീടു വളരെ മനോഹരമായ ലെഗോന്ഗ് നൃത്തത്തെ പറ്റിയും മറ്റു വേറിട്ട നൃത്തരീതികളെയും വിവരിക്കുന്നു.

പ്രത്യേകം തിരെഞ്ഞെടുത്ത വിത്തുകൾ പുരോഹിതൻ പുണ്യാഹം തളിച്ചതിന് ശേഷം മാത്രമേ അവ വിതക്കുകയുള്ളു. കാളപ്പൂടും കൊയ്ത്തും വലിയ ആഘോഷത്തോടെ നടത്തിയിരുന്നു. ബാലിദ്വീപിലെ പുതുവർഷാഘോഷങ്ങൾ മെച്ചാരു എന്ന ദിവസമാണ് നടത്തുനത്. അന്ന് നടക്കുന്ന കോഴിയങ്കങ്ങളും , പിശാചുക്കളെ ഓടിക്കാൻ വേണ്ടി നടത്തുന്ന കൂളിവേട്ടയെപ്പറ്റിയും പിറ്റേന്ന് ആചരിക്കുന്ന നിശ്ശബ്ദ ദിനമായ ഞെപ്പിയെ പറ്റിയും ഗ്രന്ഥകാരൻ വിശദീകരിക്കുന്നു.
കേരളത്തിൽ നടന്നുവരുന്ന കാവടിയാട്ടം, പോലെ ദൈവങ്ങളെ പ്രീതിപെടുത്തുവാൻ നടുത്തുന്ന ബറോങ് നൃത്തനാടകത്തെക്കുറിച്ചും അശ്വസാംഗ്യങ് നൃത്തത്തെ പറ്റിയും അദ്ദേഹം വിവരിക്കുന്നു. ബാലിദ്വീപിൽ നടന്നു വന്നിരുന്ന ജാതി വ്യവസ്ഥ കേരളത്തിലെ പോലെ ആയിരുന്നു. മാത്രവുമല്ല പല ജാതിയിലുള്ളവർ പരസ്പരം സംസാരിക്കേണ്ട ഭാഷയിലും വ്യതസ്തത ഉണ്ടായിരുന്നു . ബാലിയിലെ യുവവ്ക്കളും യുവതികളും വിവാഹം കഴിക്കുന്ന രീതി തീർത്തും വിചിത്രമായിരുന്നു. ഗ്രന്ഥകർത്താവ് അത് വളരെ രസകരമായി അവതരിപ്പിച്ചിട്ടുണ്ട്. ബാലിയിലെ ആൺകുട്ടികൾക്കും പെൺകുട്ടികൾക്കും ചെറുപ്പം മുതൽക്കേ എല്ലാ കാര്യങ്ങളില്ലും മാതാപിതാക്കന്മാർ സ്വാതന്ത്ര്യം അനുവദിച്ചുകൊടുത്തിടുണ്ട്. ബാലിദ്വീപ്‌കാർ അവരുടെ മുഖ്യാഹരധാന്യത്തെ വളരെ ഭക്തിയോടെ ആരാധിക്കുന്നു.

ബാലിയെ "കൈതൊഴിലിന്റെ കലവറ" എന്നു ഗ്രന്ഥ കർത്താവ് വിശേഷിപ്പിക്കുന്നു. അദ്ദേഹം അവിടെ കരംഗാസം എന്ന സ്ഥലം സന്ദർശിക്കുകയും അവിടെ ബക്കീർഭായി എന്ന ഒരു കടയുടമയുടെ ആതിഥ്യം സ്വീകരിക്കുന്നു. അവിടെ ഉജ്ജുന്ഗ് എന്ന ജലസൗധവും , തീർത്ഥഗംഗ എന്ന സ്ഥലവും സന്ദർശിക്കുന്നു.
തീർത്ഥഗംഗയിലെ കുളങ്ങളിൽ സ്നാനം ചെയ്താൽ സകല രോഗങ്ങളും ശമിക്കുമെന്നു അവിടത്തെ ജനങ്ങൾ വിശ്വസിക്കുന്നു. തിരിച്ച ഡെൻപസാറിലേക്ക് എത്തിയ അദ്ദേഹം ഒരു ശവഘോഷയാത്ര കാണുന്നു. തുടർന്ന് ബാലിയിലെ ശവമടക്ക് രീതി അദ്ദേഹം വിവരിക്കുന്നു. തുടർന്ന് ഒരു ദിവസം സിംഗരാജായിൽ ചിലവഴിച്ചിട്ട് ബാലിദ്വീപിനോട്‌ "ത്യാങ് പാമിത്ത്"(പോയി വരട്ടെ ) എന്ന് പറഞ്ഞു കൊണ്ട് ഗ്രന്ഥ കർത്താവ് വിട വാങ്ങുന്നു.

ഗ്രന്ഥകർത്താവായ എസ് കെ പൊറ്റെക്കാട്ടിന്റെ യാത്രാവിവരണങ്ങൾ കൗതുകമേറിയതാണ് . അദേഹം പല സ്രോതസ്സിൽ നിന്നും ശേഖരിച്ച അറിവ് ഈ പുസ്തകത്തിലൂടെ അദേഹം പകരുന്നു. അദേഹം സന്ദരിച്ച സമയത്ത് അവിടെ ആധുനികത പച്ച പിടിക്കുന്നതേ ഉള്ളു.അത് കൊണ്ടാണേ അദ്ദേഹത്തിന് പല പ്രാചീന ആചാരങ്ങളും കാണുവാൻ കഴിഞ്ഞത്. എന്നാൽ ഇന്ന് അവ അവിടെ കാണണം എന്നില്ല. ബാലിയിലെ ജനതയെ വിട്ടകന്നപ്പോൾ താൻ സൗമ്യതയെയും സൌന്ദര്യത്തെയും മനുഷ്യ സ്നേഹത്തേയും വിട്ടകന്നു പോവുന്നത് പോലെയാണ് എന്നാണ് ഗ്രന്ഥകർത്താവിന് തോന്നിയത്. അത്രയ്ക്ക് മനോഹരമായിരുന്നു ബാലിയിലെ നെൽപ്പാടങ്ങളും ജലസ്രോതസ്സുകളും . ബാലിയിലെ ഹിന്ദു ജനതയുടെ എണ്ണം കുറവായിരുന്നത് കൊണ്ട് അദ്ദേഹത്തിന് പ്രത്യേക സ്വീകരണം പലയിടത്തുനിന്നും ലഭിച്ചിരുന്നു. ഇത് അദ്ദേഹത്തിന്റെ യാത്ര കുറിപ്പിൽ നിന്നും വ്യക്തമാകുന്നു. ബാലിയിലെ ജാതിവ്യവസ്തയും ചില സ്ഥലങ്ങളും കേരളത്തെ പോലെയാണ്. ഈ പുസ്തകത്തിൽ നിന്നും ബാലി ദ്വീപിലെ ജനതയെ പറ്റിയുള്ള ഒരു ചിത്രം ലഭിക്കുന്നു. അവരുടെ വിചിത്രമായ ആചാരങ്ങൾ ഏറെ കൗതുകമേറിയതാണ്. വിവിധ നൃത്തങ്ങളെ പറ്റിയുള്ള വിവരണങ്ങളും, അവിടെ നടന്ന പുപ്പൂത്താൻ എന്ന കൂട്ട ആത്മഹത്യയെ പറ്റിയും ,അവരുടെ വിവാഹ ആചാര രീതികളെ പറ്റിയുമുള്ള വിവരണങ്ങൾ വളരെ നന്നായി അദേഹം വിശദീകരിക്കുന്ന്നു. ആർക്കും മടുപ്പ് വരാത്ത വിധമാണ് ഈ പുസ്തകം ഗ്രന്ഥകർത്താവ് എഴുതിയത്. 


</doc>
<doc id="307536" url="https://ml.wikipedia.org/wiki?curid=307536" title="രാമന്തളി ശുഹദാക്കൾ">
രാമന്തളി ശുഹദാക്കൾ

കണ്ണൂർ ജില്ലയിലെ ഏഴിമലയോട് ചേർന്ന് കിടക്കുന്ന രാമന്തളിയിൽ 1524ൽ പോർച്ചുഗീസുകാരുമായി എറ്റുമുട്ടി രക്തസാക്ഷ്യം വരിച്ച പതിനേഴ്‌ പേരെയാണ് രാമന്തളി ശുഹദാക്കൾ എന്ന പേരിൽ അറിയപ്പെടുന്നത്. കേരളത്തിലെമ്പാടും മുസ്‌ലിം സമൂഹത്തിന് നേരെ പോർച്ചുഗീസുകാർ അക്രമണമഴിച്ചു വിടുക പതിവായിരുന്നു.

അന്ന് കേരളത്തിലെ തുറമുഖങ്ങളിലൊന്നായ എഴിമലയുടെ വടക്കേ താഴ്വരയിൽ താവളമടിച്ച പോർച്ചുഗീസുകാർ രാമന്തളിയിൽ താമസിച്ചിരുന്ന മുസ്‌ലിങ്ങളുടെ പള്ളികൾ ആക്രമിച്ചു തകർത്തു. മുസ്‌ലിം വിഭാഗത്തിൽ പെട്ട ഒരു പെൺകുട്ടിയെ തട്ടിക്കൊണ്ടു പോയ സംഭവമുണ്ടായി. ഈ പെൺകുട്ടിയെ രക്ഷപ്പെടുത്താൻ പോർച്ചുഗീസുകാരുമായി ഏറ്റുമുട്ടാൻ പോയ യുവാക്കളായിരുന്നു ഈ പതിനെഴുപേർ. എന്നാൽ തോക്കുകളും പീരങ്കികളും കൈവശമുണ്ടായിരുന്ന പോർച്ചുഗീസുകാരുമായുണ്ടായ എറ്റുമുട്ടലിൽ പതിനേഴു പേരും കൊല്ലപ്പെട്ടു. പെൺകുട്ടി രക്ഷപ്പെട്ടു എന്നും കൊല്ലപ്പെട്ടു എന്നും അഭിപ്രായമുണ്ട്. പതിനേഴു പേരുടെയും മൃതശരീരങ്ങൾ പോർഗീസുകാർ ഒരു കിണറ്റിലിട്ടു മൂടി. ചില പറങ്കികളും പോരാട്ടത്തിൽ കൊല്ലപ്പെട്ടതായി അഭിപ്രായമുണ്ട്.

ഇപ്പോഴും ഈ പ്രദേശത്ത് നിന്നും പോരാട്ടത്തിന്റെ അവശേഷിപ്പുകൾ കണ്ടെടുക്കുന്നതായി റിപ്പോർട്ടുകൾ ഉണ്ട്.

ഇന്നത്തെ രാമന്തളി ജുമാ മസ്ജിദിനോട് ചേർന്ന് ഈ പതിനേഴുപെരുടെയും ഖബറുകൾ സ്ഥിതിചെയ്യുന്നു. അന്നത്തെ എറ്റുമുട്ടലിനുപയോഗിച്ച ആയുധങ്ങളും പോർച്ചുഗീസുകാരുടെ പീരങ്കി ഷെല്ലുകളും ഈ പള്ളിയിൽ സൂക്ഷിച്ചിട്ടുണ്ട്.
രാമന്തളി ശുഹദാക്കൾ


</doc>
<doc id="307542" url="https://ml.wikipedia.org/wiki?curid=307542" title="കന്നുകാലിപ്പാലം">
കന്നുകാലിപ്പാലം

കരുവാറ്റ പഞ്ചായത്തിൽ ദേശിയ പാത 47 സ്ഥിതി ചെയ്യുന്ന ഒരു ചെറിയ പാലം ആണ് കന്നുകാലിപ്പാലം.കനോലി സായിപ്പ് നിര്മിച്ച ഈ പാലം കനോലി പാലം എന്നറിയപ്പെട്ടിരുന്നു ഇതി ലോപിച്ചാണ് കന്നുകാലിപ്പാലം ആയതു. ഇതിനു സമീപം ആണ് കരുവാറ്റ ഗുരു മന്ദിരം സ്ഥിതി ചെയ്യുന്നത്


</doc>
<doc id="307543" url="https://ml.wikipedia.org/wiki?curid=307543" title="കുമാരപുരം പബ്ലിക്‌ ലൈബ്രറി, കരുവാറ്റ">
കുമാരപുരം പബ്ലിക്‌ ലൈബ്രറി, കരുവാറ്റ

കരുവാറ്റ പഞ്ചായത്തിൽ പ്രവർത്തിക്കുന്ന ഒരു വായനശാലയാണ് കുമാരപുരം പബ്ലിക്‌ ലൈബ്രറി.


</doc>
<doc id="307560" url="https://ml.wikipedia.org/wiki?curid=307560" title="വിപിൻ വിജയ്">
വിപിൻ വിജയ്

മലയാളചലച്ചിത്രസംവിധായകനാണ് വിപിൻ വിജയ്. 2010ൽ പുറത്തിറങ്ങിയ 'ചിത്രസൂത്രം' എന്ന മലയാളചലച്ചിത്രവും നിരവധി ഹ്രസ്വ ചിത്രങ്ങളും സംവിധാനം ചെയ്തിട്ടുണ്ട്. 
കോഴിക്കോട് സ്വദേശിയായ വിപിൻ വിജയ് കൊൽക്കത്തയിലെ സത്യജിത് റായ് ഫിലിം ആൻഡ് ടെലിവിഷൻ ഇൻസ്റ്റിറ്റിയൂട്ടിൽനിന്നാണ് ബിരുദാനന്തരബിരുദം നേടി. ജർമനിയിലെ ഒബെർഹൗസനിൽ നടന്ന 61ാമത് അന്താരാഷ്ട്ര ഹ്രസ്വചലച്ചിത്രമേളയിൽ വിപിൻ വിജയ്‌യുടെ റെട്രോസ്‌പെക്ടിവ് പ്രദർശിപ്പിച്ചു.


</doc>
<doc id="307561" url="https://ml.wikipedia.org/wiki?curid=307561" title="എമിലി ഷെങ്കൽ">
എമിലി ഷെങ്കൽ

നേതാജി സുഭാഷ് ചന്ദ്രബോസിന്റെ സഹയാത്രികയും ഭാര്യയുമായിരുന്നു എമിലി ഷെങ്കൽ(26 ഡിസംബർ 1910 – മാർച്ച് 1996). ഓസ്ട്രിയൻ സ്വദേശിയായിരുന്നു. 
1910 ഡിസംബർ 26-ന് വിയന്നയിൽ ഒരു കത്തോലിക്ക കുടുംബത്തിൽ ജനിച്ചു. . എമിലിയുടെ പിതാവിന് മകളെ പഠിപ്പിക്കുവാൻ താല്പര്യമുണ്ടായിരുന്നില്ല. വൈകി പഠനം തുടങ്ങിയ എമിലിയുടെ പുരോഗതിയിൽ തൃപ്തനാവാതെ പിതാവ് എമിലിയെ കന്യാസ്ത്രീ ആക്കുവാനായി ഒരു മഠത്തിൽ ചേർത്തു. നാലു വർഷം അവിടെ കഴിഞ്ഞുവെങ്കിലും ഒരു കന്യാസ്ത്രീ ആകുവാൻ താല്പര്യമില്ലാതെ എമിലി സ്കൂളിലേക്ക് മടങ്ങി, തന്റെ ഇരുപതാം വയസ്സിൽ സ്കൂൾ വിദ്യാഭ്യാസം പൂർത്തിയാക്കി. അപ്പോഴേക്കും ദി ഗ്രേറ്റ് ഡിപ്രഷൻ എന്നറിയപ്പെട്ട സാമ്പത്തികമാന്ദ്യം യൂറോപ്പിൽ ആരംഭിച്ചിരുന്നു. തന്മൂലം എമിലി കുറച്ചു വർഷങ്ങൾ തൊഴിൽ രഹിതയായി കഴിഞ്ഞു.
ഡോ. മാഥൂർ എന്ന പൊതു സുഹൃത്താണ് എമിലിയെ സുഭാഷ് ചന്ദ്ര ബോസിന് പരിചയപ്പെടുത്തിയത്. ബോസ് ‘’ദി ഇന്ത്യൻ സ്ട്രഗിൾ’’ എന്ന പുസ്തകം എഴുതിക്കൊണ്ടിരുന്ന കാലമായിരുന്നു അത്. എഴുത്തിൽ തന്നെ സഹായിക്കുവാൻ ഷോർട്ട് ഹാൻഡും ഇംഗ്ലീഷ് ഭാഷാപരിചയവും ഉണ്ടായിരുന്ന എമിലിയെ ബോസ് നിയമിച്ചു. അധികം വൈകാതെ പ്രണയത്തിലായ അവർ 1937-ൽ ഹിന്ദുമതാചാരപ്രകാരം വിവാഹിതരായി. എന്നാൽ ഈ വിവാഹത്തിന് പുരോഹിതനോ സാക്ഷികളോ നിയമപ്രകാരമുള്ള രേഖകളോ ഉണ്ടായിരുന്നില്ല. ഇന്ത്യയിലേക്ക് മടങ്ങിയ ബോസ്സ് പിന്നീട് 1941 ഏപ്രിലിലും 1943 ഫെബ്രുവരിയിലും നാസി ജർമ്മനിയിലെത്തി.

ബെർലിനിൽ ബോസിന് താമസിക്കുവാൻ ഒരു ആഡംബര വസതി ഒരുക്കിയിരുന്നു. അദ്ദേഹത്തെ സേവിക്കുവാൻ ബട്ട്ലർ, പാചകക്കാരൻ, തോട്ടക്കാരൻ തുടങ്ങിയ സൗകര്യങ്ങൾ എസ് എസ്സ് ഒരുക്കിയിരുന്നു. എമിലി അദ്ദേഹത്തോടൊപ്പം അവിടെ താമസം തുടങ്ങി. എന്നാൽ ജർമ്മൻ ഉദ്യോഗസ്ഥർക്ക് എമിലിയെ അത്ര പഥ്യമായിരുന്നില്ല. യുദ്ധക്കെടുതികളുടെ കാലത്ത് ഒരു സുഖജീവിതം തേടി ബോസിനൊപ്പം കൂടിയ ഒരാൾ എന്ന നിലക്കാണ് പലരും എമിലിയെ കണ്ടത്. ബോസും എമിലിയും വിവാഹിതരായിരുന്നു എന്നവർ കരുതിയില്ല.
1942 നവംബറിൽ എമിലി ഒരു പെൺകുഞ്ഞിന് ജന്മം നൽകി. 1943 ഫെബ്രുവരിയിൽ എമിലിയേയും മകളേയും വിട്ട് ബോസ് ഒരു ജർമ്മൻ അന്തർവാഹിനിയിൽ ജപ്പാന്റെ അധീനതയിലായിരുന്ന തെക്കുകിഴക്കൻ ഏഷ്യയിലെത്തി. അവിടെ ജപ്പാന്റെ സഹായത്തോടെ ഇന്ത്യൻ നാഷണൽ ആർമിയും ആസാദ് ഹിന്ദ് എന്ന പേരിൽ സ്വതന്ത്ര ഇന്ത്യക്കായി ഒരു താൽക്കാലിക ഭരണകൂടവും സ്ഥാപിച്ചു. 1945 ഓഗസ്റ്റ് 18-ന് തായ്‌വാനിലെ തായ്പേയിൽ ഉണ്ടായ ഒരു വിമാനാപകടത്തിൽ ബോസ് കൊല്ലപ്പെട്ടുവെന്ന് കരുതപ്പെടുന്നു.

എമിലിയും മകളും യുദ്ധത്തെ അതിജീവിച്ചു. വിവാഹശേഷമുള്ള 9 വർഷത്തിനിടയിൽ മൂന്നുവർഷം മാത്രമേ എമിലിയും ബോസും ഒരുമിച്ച് കഴിഞ്ഞുള്ളൂ. യുദ്ധത്തിനു ശേഷം എമിലി ഒർ ട്രങ്ക് ഓഫീസിൽ ജോലി ചെയ്ത് തന്റെ മാതാവും മകളുമടങ്ങുന്ന കുടുംബം പുലർത്തി. സുഭാഷ് ചന്ദ്ര ബോസിന്റെ സഹോദരൻ ശരത്ചന്ദ്ര ബോസ് എമിലിയേയും മകളേയും ഓസ്റ്റ്രിയയിൽ സന്ദർശിച്ചിരുന്നു. ബോസിന്റെ കുടുംബം അവരെ സ്വീകരിച്ചിരുന്നുവെങ്കിലും എമിലി ഒരിക്കലും ഇന്ത്യ സന്ദർശിച്ചില്ല. പിൽക്കാലത്തും ബോസുമായുള്ള ബന്ധത്തെക്കുറിച്ച് സംസാരിക്കുവാൻ എമിലി താല്പര്യം കാണിച്ചില്ല. 1996-ൽ അവർ അന്തരിച്ചു.


</doc>
<doc id="307568" url="https://ml.wikipedia.org/wiki?curid=307568" title="വിളയിൽ ഫസീല">
വിളയിൽ ഫസീല

പ്രസിദ്ധയായ മാപ്പിളപ്പാട്ട് ഗായികയാണ് വിളയിൽ ഫസീല. വി.എം. കുട്ടിയോടൊത്ത് നിരവധി സ്റ്റേജ് പരിപാടികളും അവതരിപ്പിച്ചു. വിളയിൽ വത്സല എന്നറിയപ്പെട്ടിരുന്ന ഇവർ പിന്നീട് ഇസ്ലാം മതം സ്വീകരിച്ച് വിളയിൽ ഫസീല എന്ന പേർ സ്വീകരിക്കുകയായിരുന്നു. 
മലപ്പുറം ജില്ലയിലെ ഏറനാട് താലൂക്കിലെ മുതുവല്ലൂർ പഞ്ചായത്ത് സ്വദേശിയാണ്. 'മുഹമ്മദ് മുസ്തഫ' എന്ന ചിത്രത്തിൽ പി.ടി. അബ്ദു റഹ്മാന്റെ രചനയായ 'അഹദേവനായ പെരിയോനേ...' എന്ന ഗാനം എം.എസ്. വിശ്വനാഥന്റെ സംഗീതത്തിൽ വിളയിൽ വത്സല ആദ്യമായി പാടി. സ്വദേശത്തും വിദേശത്തും പരിപാടികൾ നടത്തിയിട്ടുണ്ട്.


</doc>
<doc id="307572" url="https://ml.wikipedia.org/wiki?curid=307572" title="സീൻപോളിസ്">
സീൻപോളിസ്

സീൻപോളിസ് ഒരു മെക്സിക്കൻ സിനിമ തീയറ്റർ ശൃഖലയാണ്. സീൻപോളിസ് എന്ന വാക്കിനർത്ഥം 'സിനിമയുടെ തലസ്ഥാനം' 'സിനിമയുടെ നഗരം' എന്നൊക്കെയാണ്. 

സീൻപോളിസ് മെക്സിക്കോയിലെ ഏറ്റവും വലുതും(214 theaters in 97 cities), മെക്സിക്കോക്ക് പുറമേ ഗ്വാട്ടിമാല, എൽ സാൽവദോർ, പനാമ, കൊളംബിയ, പെറു, ബ്രസീൽ, ഇന്ത്യ, അമേരിക്ക, ബൊഗോട്ട, ഹോണ്ടുറാസ് എന്നിവിടങ്ങളിലായി 335 തിയേറ്ററുകളും 3185 സ്ക്രീനുകളും 27197ലധികം ജോലിക്കാരുമായി ലോകത്തെ നാലാമത്തെ വലിയ സീൻപ്ളക്സ് ശൃഖലയാണ്. 
1947ൽ 'സീൻ മൊറിലോസ്' എന്ന പേരിൽ മെക്സിക്കോയിലെ മൊറിലിയയിൽ എൻറിക് റാമിറസ് വിയ്യലോൺ തുടങ്ങിയ സംരംഭമാണിത്. ഈ കമ്പനി 1994ൽ 'സീൻപോളിസ്' എന്ന പേരിൽ റീബ്രാൻഡ് ചെയ്യപ്പെട്ടു.

2010ൽ 1500 കോടി രൂപയുടെ നിക്ഷേപവുമായി സീൻപോളിസ് ഇന്ത്യയിലെത്തി. കോഴിക്കോട്, കൊച്ചി, അമൃതസർ, പൂണെ, ബംഗളൂരു, പാറ്റ്ന, അഹമ്മദാബാദ്, സൂററ്റ്, ഭോപ്പാൽ, ലുധിയാന, മംഗളൂരു, ജയ്പൂർ, ഹൈദരാബാദ്, ഹൂബ്ലി, താണെ, വിജയവാഡ, മുംബൈ, ചെന്നൈ, ഗുവാഹത്തി, വഡോദര, നാഗ്പൂർ, ഗാസിയാബാദ് എന്നിവിടങ്ങളിലായി 500-ലധികം സ്ക്രീനുകൾ ഇന്ത്യയിലുണ്ട്. 


</doc>
<doc id="307581" url="https://ml.wikipedia.org/wiki?curid=307581" title="യോഹാൻ പാക്കൻബേൽ">
യോഹാൻ പാക്കൻബേൽ

ജർമ്മൻ സംഗീതജ്ഞനും സംഗീതശില്പരചയിതാവുമായിരുന്നു യോഹാൻ പാക്കൻബേൽ (1653 – 1706). ബറോഖ് കാലഘട്ടത്തിലെ സംഗീതരംഗത്ത് മികച്ച സംഭാവനകൾ നൽകിയിരുന്ന പാക്കൻബേൽ അക്കാലത്തെ പ്രമുഖ സംഗീതജ്ഞന്മാരെ നിർണ്ണായകമായി സ്വാധീനിയ്ക്കുകയുണ്ടായി.



</doc>
<doc id="307589" url="https://ml.wikipedia.org/wiki?curid=307589" title="അൻസൽ പ്ലാസ വ്യാജ ഏറ്റുമുട്ടൽ കൊല">
അൻസൽ പ്ലാസ വ്യാജ ഏറ്റുമുട്ടൽ കൊല

2002 നവംബർ 3ന് തെക്കൻ ഡൽഹിയിലെ "അൻസൽ പ്ലാസ" () വ്യാപാര സമുച്ചയത്തിലെ അണ്ടർ ഗ്രൗണ്ട് പാർക്കിംഗ് ഏരിയയിൽ വെച്ച് ഡൽഹി പോലീസ് തീവ്രവാദികളെന്നു ആരോപിച്ചു രണ്ട് പേരെ വെടിവെച്ചു കൊന്ന സംഭവമാണ് അൻസൽ പ്ലാസ വ്യാജ ഏറ്റുമുട്ടൽ കൊല എന്നറിയപ്പെടുന്നത്. എന്നാൽ സംഭവത്തിന്‌ ദൃക്സാക്ഷിയായ ഡോക്ടർ ഹരികൃഷ്ണ നടന്നത് വ്യാജ ഏറ്റുമുട്ടൽ കൊലയാണെന്നും സംഭവത്തിന്‌ താൻ സാക്ഷിയനെന്നും പ്രഖ്യാപിച്ചു രംഗത്ത്‌ വന്നതോടെ സംഭവം വിവാദമായി.

ഏറ്റുമുട്ടൽ കൊലക്ക് ശേഷം പത്ര സമ്മേളനം നടത്തിയ പോലീസ് രഹസ്യ വിവരം കിട്ടിയതനുസരിച്ച് വ്യാപാര സമുച്ചയം ആക്രമിക്കാനെത്തിയ തീവ്രവാദികളെയാണ് സാഹസികമായി കൊലപ്പെടുത്തിയതെന്നും കൊല്ലപ്പെട്ടവരുടെ കയ്യിൽ ആയുധങ്ങളും തിരിച്ചറിയൽ കാർഡും കണ്ടെടുത്തുവെന്നും പ്രസ്താവിച്ചു. മീഡിയകളിൽ വെടിയേറ്റ്‌ കയ്യിൽ ആയുധങ്ങളുമായി മരിച്ചു കിടക്കുന്ന രണ്ട് പേരുടെ ചിത്രങ്ങളും വാർത്തകളും വരാൻ ആരംഭിച്ചു. പോയിന്റ് ബ്ലാങ്കിൽ നിന്ന് നെറ്റിയിൽ വെടിയേറ്റ രീതിയിലായിരുന്നു മൃതദേഹങ്ങൾ.

ദൽഹി പോലീസിന്റെ പത്രസമ്മേളനം കഴിഞ്ഞു ഏതാനും മണിക്കൂറുകൾക്ക് ശേഷം ദൽഹിയിലെ ഗൈനക്കോളജി - കാൻസർ സ്പെഷലിസ്റ്റ് ആയ ഡോക്ടർ ഹരികൃഷ്ണ ഞെട്ടിപ്പിക്കുന്ന ഒരു വെളിപ്പെടുത്തലുമായി രംഗത്തെത്തി. കാർ പാർക്കിംഗ് ഏരിയയിൽ വെടിയേറ്റ്‌ മരിച്ചവരെ പോലീസ് വ്യാജ ഏറ്റുമുട്ടലിൽ വധിക്കുകയായിരുന്നുവെന്നും മുഴുവൻ സംഭവങ്ങൾക്കും താൻ ദൃക്സാക്ഷിയാണെന്നും അദ്ദേഹം പ്രസ്താവിച്ചു. സ്വകാര്യ ആവശ്യത്തിനായി മാളിൽ പോയശേഷം കാർ എടുക്കാൻ പാർക്കിംഗ് ഏരിയയിൽ തിരികെ പോകവെയാണ് ഈ സംഭവത്തിന്‌ സാക്ഷിയായത്. അദ്ദേഹത്തിന്റെ വാക്കുകളിൽ " അവരെ പോലീസ് സാഹസികമായി ഏറ്റുമുട്ടലിൽ കൊലപ്പെടുത്തി എന്ന വാദം തെറ്റാണ്. പോലീസ് വാഹനത്തിൽ നിന്ന് അവരെ ഇറക്കി കൊണ്ട് വരികയായിരുന്നു. എന്തോ മയക്കു മരുന്ന് കുത്തിവെച്ച പോലെ വേച്ചു വേച്ചാണ് അവർ നടന്നിരുന്നത്. അവരെ വെടിവെച്ചു കൊല്ലുന്നതിനും കയ്യിൽ ആയുധങ്ങൾ വെച്ച് കൊടുക്കുന്നതിനും താൻ സാക്ഷിയാണ് ". ഈ വെളിപ്പെടുത്തലോടെ സംഭവം വൻ വിവാദമായി മാറി. അൻസൽ പ്ലാസയിൽ നടന്നത് ഡൽഹി പോലീസിന്റെ വ്യാജ ഏറ്റുമുട്ടൽ നാടകമാനെന്നു പ്രഖ്യാപിച്ചു മനുഷ്യാവകാശ സംഘടനകളും മീഡിയകളും രംഗത്ത്‌ വന്നു.

ഈ വെളിപ്പെടുത്തൽ നടത്തിയതിന്റെ പിന്നാലെ ഇതിന്റ പേരിൽ വധഭീഷണിയുണ്ടെന്ന് പ്രഖ്യാപിച്ചു അദ്ദേഹം ഒളിവിൽ പോയി. ഈ വെളിപ്പെടുത്തലോടെ മുഖം നഷ്ടപ്പെട്ട പോലീസ് ആദ്യം നിഷേധിച്ചെങ്കിലും പിന്നീട് വിശദമായ അന്വേഷണം നടത്തുമെന്ന് പ്രഖ്യാപിച്ചു. ഡോക്റ്റർ ഹരികൃഷ്ണക്ക് സംരക്ഷണം കൊടുക്കാമെന്ന ഉറപ്പിനെ തുടർന്നു പുറത്തു വന്ന അദ്ദേഹം നവംബർ 9ന് വിശദമായ പത്രസമ്മേളനത്തിൽ സംഭവങ്ങൾ മുഴുവൻ വിവരിക്കുകയുണ്ടായി.

ഈ സംഭവത്തിന്‌ ശേഷം ഡോക്ടർ ഹരികൃഷ്ണയോട് പോലീസ് നിരന്തരം വൈരാഗ്യപരമായാണ്‌ പോലിസിന്റെ പീഡനം മൂലം അദ്ദേഹത്തിന് ഡൽഹി‌ ഗ്രേറ്റർ കൈലാഷിൽ നല്ല നിലയിൽ നടത്തിയിരുന്ന ക്ലിനിക്‌ പൂട്ടി ഡൽഹി വിട്ടു പോകേണ്ടി വന്നു.

ഈ വ്യാജ ഏറ്റുമുട്ടലിന്റെ സൂത്രധാരനായി കരുതപ്പെടുന്ന ഡൽഹി പോലീസിലെ സ്പെഷ്യൽ ഓപ്പറേഷൻ സ്ക്വാഡിലെ അസിസ്റ്റൻറ് പോലീസ് കമ്മീഷണറായിരുന്നു രജ്‌ബീർ സിങ് പിന്നീട് ദുരൂഹമായ രീതിയിൽ ഗുഡ്ഗാവിലെ വസ്തു ഇടപാടുകാരനായ വിജയ് ഭരദ്വാജിൻറെ ഓഫീസിൽ തലയ്ക്കു പോയിന്റ് ബ്ലാങ്കിൽ നിന്ന് തോക്കുകൊണ്ടുള്ള വെടിയേറ്റ്‌ മരിച്ചു


</doc>
<doc id="307590" url="https://ml.wikipedia.org/wiki?curid=307590" title="മാർ ദിൻഹാ നാലാമൻ">
മാർ ദിൻഹാ നാലാമൻ

ആസ്സീറിയൻ സഭയുടെ കാതോലിക്കോസ്-പാത്രിയർക്കീസായിരുന്നു മാർ ദിൻഹാ നാലാമൻ((15 സെപ്റ്റംബർ 1935 – 26 മാർച്ച് 2015)

1935 സെപ്റ്റംബർ 15-ന് ഇറാഖിലെ ദർബൻദോക്കി ഗ്രാമത്തിൽ ജനിച്ച ദിൻഹ കനാനിയ 1949 സെപ്റ്റംബർ 12-ന് ശെമ്മാശ സ്ഥാനവും 1957 ജൂലൈ 15-ന് വൈദികസ്ഥാനവും സ്വീകരിച്ചു. 1962-ൽ ടെഹറാനിലെ മെത്രാനായി തെരഞ്ഞെടുക്കപ്പെട്ടു. 

2015 മാർച്ച് 26-ന് അമേരിക്കയിലെ മിനസോട്ടയിലെ മയോക്ലിനിക്കിൽ വെച്ച് നിര്യാതനായി.


</doc>
<doc id="307594" url="https://ml.wikipedia.org/wiki?curid=307594" title="മംഗലാപുരം സെൻട്രൽ തീവണ്ടിനിലയം">
മംഗലാപുരം സെൻട്രൽ തീവണ്ടിനിലയം

മംഗലാപുരത്തെ രണ്ട് പ്രധാന തീവണ്ടി നിലയങ്ങളിൽ ഒന്നാണ് മംഗലാപുരം സെൻട്രൽ (രണ്ടാമത്തേത് മംഗലാപുരം ജങ്ഷൻ). ഷൊറണൂർ - മംഗലാപുരം, മംഗലാപുരം - ഹസ്സൻ പാതകളിൽ സ്ഥിതിചെയ്യുന്ന ഈ തീവണ്ടിനിലയം 1907-ൽ നിർമ്മിച്ചു. 2006-ൽ റെയിൽപ്പാത ബ്രോഡ് ഗേജാക്കി. പുതുക്കിയ പാത യാത്രത്തീവണ്ടികൾക്ക് 2007-ൽ തുറന്നു. 


</doc>
<doc id="307599" url="https://ml.wikipedia.org/wiki?curid=307599" title="ടെറി പ്രാറ്റ്ചെറ്റ്">
ടെറി പ്രാറ്റ്ചെറ്റ്

ബ്രിട്ടീഷ് എഴുത്തുകാരനും നിരവധി കോമിക് നോവലുകളുടെ കർത്താവുമായിരുന്നു ടെറി പ്രാറ്റ്ചെറ്റ് ((28 ഏപ്രിൽ 1948 – 12 മാർച്ച് 2015) ഡിസ്‌ക് വേൾഡ് എന്ന ഭാവനാ ലോകത്തെ വിചിത്രകഥകൾ എഴുതിയാണ്് എഴുത്തിന്റെ ലോകത്ത് ടെറി പ്രാച്ചെറ്റ് തന്റെ പേര് പതിപ്പിച്ചത് .അദ്ദേഹത്തിന്റെ ഡിസ്ക്ക് വേൾഡ് പരമ്പരയിൽപ്പെട്ട കൃതികളുടെ 40 വാല്യങ്ങൾ ഇതുവരെ പുറത്തിറങ്ങിയിട്ടുണ്ട്.

ആ പരമ്പരയിൽപെട്ട ആദ്യനോവലായ കളർ ഓഫ് മാജിക്ക് 1983-ലാണ് പുറത്തിറങ്ങിയത്. എക്കാലത്തെയും മികച്ച ബെസ്റ്റ് സെല്ലറുകളിൽ ഒന്നായി ആ കൃതി മാറി.
രോഗബാധിതനായശേഷം മൂന്ന് പുസ്തകങ്ങളാണ് ഇത്തരത്തിൽ പുറത്തിറക്കിയത്. 2014-ൽ പുറത്തിറങ്ങിയ ദ ലോങ് മാർസ് ആണ് അവസാന രചന.രോഗബാധിതനായ ശേഷം അദ്ദേഹം രോഗികളുടെ അവകാശങ്ങൾക്കായും ശബ്ദമുയർത്തുകയുണ്ടായി. പരസഹായത്തോടുകൂടിയുള്ള മരണത്തിന് നിയമാനുമതി ലഭിക്കണമെന്നാവശ്യപ്പെട്ട് നിരവധി പ്രവർത്തനങ്ങളും അദ്ദേഹം നയിയ്ക്കുകയുണ്ടായി.


</doc>
<doc id="307618" url="https://ml.wikipedia.org/wiki?curid=307618" title="സാകേതം (നാടകം)">
സാകേതം (നാടകം)

ലങ്കാലക്ഷമി, കാഞ്ചനസീത എന്നീ നാടകങ്ങളുടെ രചയിതാവായ സി.എൻ. ശ്രീകണ്ഠൻ നായർ രചിച്ച ഒരു ശാപകഥയുടെ നാടകീയ ആവിഷ്കാരമാണ് 'സാകേതം'. ഈ നാടകത്തിലെ പ്രധാന കഥാപാത്രങ്ങൾ ദശരഥൻ, വസിഷ്ടൻ, സുമന്ത്രർ, ശ്രീരാമൻ, ലക്ഷ്മണൻ, സുത്രധാരൻ, കൗസല്യ, കൈകേയി, സീത, മന്ഥര എന്നിവരാണ്. അനുവാചകരുടെ മനസ്സിൽ പുരാണത്തിന്റെ സത്ത എന്നും നിലനിൽക്കുന്ന തരത്തിൽ ആകർഷണീയമായ ഒരു രചനയാണ് അദ്ദേഹം നിർവ്വഹിച്ചിരിക്കുന്നത്. പുരാണകഥയെ അടിസ്ഥാനമാക്കി രചിച്ചിരിക്കുന്ന ഈ നാടകം വായനക്കാരുടെ മുൻപിൽ ഒരു നാടകവേദി തന്നെ തുറന്നു കൊടുക്കുന്നു. 1969-ൽ മാർച്ച്‌13-നും 1975 ഫെബ്രുവരി 7-നും ഏതാനും കലാകാരികളും കലാകാരന്മാരും ചേർന്ന് രംഗത്ത് എത്തിക്കുകയുണ്ടായി. ഗ്രന്ഥകാരന്റെ വർണനാമികവും, കലാബോധവും പരമാവധി പ്രതിഫലിക്കുന്ന കൃതികൾ നമുക്ക് കണ്ടെത്താൻ കഴിയും. അത്തരത്തിൽ ഗ്രന്ഥകാരന്റെ മികവ് ഏറെക്കുറെ പ്രതിഫലിക്കുന്ന കൃതിയാണ് 'സാകേതം'.

അയോധ്യ വാണരുളിയിരുന്ന ദശരഥ മഹാരാജാവിനു പുത്രാ സൗഭാഗ്യം ലഭിക്കാതെ വന്നപ്പോൾ ഒരു യാഗം നടത്തി അദ്ദേഹം അത് നേടിയെടുത്തു.കൌസല്യക്ക്‌ രാമനും കൈകേയിക്ക് ഭരതനും സുമിത്രക്ക് ലക്ഷ്മണ-ശത്രുഖ്നന്മാരും ജനിച്ചു.നവയൌവനത്തിൽ മിഥിലാധിപനായ ജനകന്റെ പുത്രിമാരെ അവർ വേൾക്കുകയും ചെയ്തു.രാമന് യൌവരാജ്യം നൽകാനുള്ള അഭിഷേകത്തിന്റെ ഒരുക്കങ്ങളോട് കൂടിയാണ് നാടകത്തിന്റെ തുടക്കം.മനുഷ്യ മനസ്സിനു ഒരു നിമിഷത്തേക്കെങ്കിലും ഉണ്ടായി പോകുന്ന ചാന്ജല്യവും,അതിന്റെ ഫലമായി നേരിടേണ്ടി വരുന്ന പ്രശ്നങ്ങളും ,അവ നമ്മളെ നയിക്കുന്ന ധർമ്മസങ്കടങ്ങളിലേക്കുമാണ് നാടകത്തിന്റെ യാത്ര.ദശരഥൻ രാമനെ ഉപദേശിക്കുന്നത് ഇങ്ങനെയാണ് 'മകനെ സ്വന്തം മനസ്സിനെ കീഴടക്കുക,സാമ്രാജ്യങ്ങൾ സ്വയം കീഴടങ്ങും'.എന്നാൽ ഉപദേഷ്ടാവിന് തന്നെ, ഒരു നിമിഷത്തേക്കെങ്കിലും, തന്റെ മനസ്സിനെ കീഴടക്കാൻ കഴിഞ്ഞില്ല,തൻറെ മനസ്സില്ലെ ആഗ്രഹങ്ങളെ,ചാപല്യങ്ങളെ,അഭിലാഷങ്ങളെ.അതിനു മുൻപിൽ കീഴടങ്ങിയത് സ്വന്തം മനസ്സാക്ഷിയാണ്.അങ്ങനെ ദശരഥനോടൊപ്പം അനുവാചകരും കുറ്റബോധത്തിൻറെയും,ധര്മ്മസങ്കടത്തിന്റെയും ചുഴികളിലേക്ക് വലിച്ചെറിയപ്പെടുന്നു.അങ്ങനെ കിരീടത്തിന്റെ ഭാരം ഭരതനും,കാടിന്റെ ഭംഗി രാമനും അനുഭവിക്കാനായി പുറപ്പെട്ടു.'പുത്രാ ശോകത്താൽ ദശരഥനും മരിക്കും' എന്ന ശാപം ഈ അവസരത്തിൽ ഗ്രന്ധകാരൻ നമ്മെ ഓർമ്മപ്പെടുത്തുന്നു.ദശരഥന്റെ പുത്രശോകത്തിന്റെ കണ്ണീരിനു കടൽവെള്ളത്തിന്റെ ഉപ്പും,ദുഃഖത്തിനു കടലിന്റെ ആഴവും ഉണ്ടായിരുന്നു.കുറ്റബോധത്തിന്റെ അന്ധകാരത്തിലേക്ക് അയാൾ സ്വയം വലിച്ചെറിയപ്പെടുന്നു.ഒരിക്കലെങ്കിലും തന്റെ മനസ്സാക്ഷിയോട് നീതി പുലർത്തുവാൻ വേണ്ടി,പശ്ച്ചാത്താപത്തിന്റെയും,ധര്മ്മസങ്കടത്തിന്റെയും ഇടനാഴികളിൽ നിന്നും രക്ഷ നേടുന്നതിന് വേണ്ടി സ്വയം മരണത്തിന്റെ കൈകളിലേക്ക് അദ്ദേഹം നടന്നു കയറുന്നു.സത്യസന്ധനും,നീതിമാനും അതിലുപരി പ്രജാസ്നേഹിയും ആയിരുന്ന ദശരഥ മഹാരാജാവിന്റെ അന്ത്യം ദുരിതപൂർണവും,അനുകമ്പാജനകവും ആയിരുന്നു.ഈ പുരാണകഥയുടെ നാടകീയവിഷ്കാരത്തിലുടെ ഗ്രന്ഥകാരൻ മനുഷ്യമനസ്സിനു ഒരു നിമിഷത്തേക്കെങ്കിലും ഊണ്ടാകുന്ന ചാന്ജ്ല്യവും അമിത ആഗ്രഹങ്ങളും,ഇവ മർത്ത്യന് നൽകുന്ന കല്ലും,മുള്ളും നിറഞ്ഞ ധര്മാസങ്കടത്തിന്റെ പാതയും തുടർന്ന് എത്തിച്ചേരുന്ന കുറ്റബോധവും അവസാന വാസസ്ഥലമായ മരണവും ആകര്ഷകമായ ഭാഷയിലും വർണന മികവോടെയും നമുക്ക് മുന്നിൽ അവതരിപ്പിക്കുന്നു.ഈ കഥാതന്തുവിലുടെ അനുവാചകർക്ക് ലഭിക്കുന്ന സന്ദേശം,'സ്വന്തം മനസ്സിനെ ജയിച്ചവൻ ഈ ഉലകം ജയിച്ചു'.



</doc>
<doc id="307620" url="https://ml.wikipedia.org/wiki?curid=307620" title="യാൾട്ട കോൺഫറൻസ്">
യാൾട്ട കോൺഫറൻസ്

1945 ഫെബ്രുവരി 4–11 നു ക്രിമിയയിലെ യാൾട്ട നഗരത്തിൽ നടന്ന കോൺഫറൻസ് ആണ് യാൾട്ട കോൺഫറൻസ് എന്നറിയപ്പെടുന്നത്. ഇത് ക്രിമിയ കോൺഫറൻസ് എന്നും അറിയപ്പെടുന്നു. ഇത് അഗ്രോനോട്ട് കോൺഫറൻസ് എന്ന അപരനാമത്തിലും പരാമർശിക്കപ്പെടുന്നു. രണ്ടാം ലോകമഹായുദ്ധത്തിനു ശേഷം യു.എസ്.എ,ബ്രിട്ടൺ,സോവിയറ്റ് റഷ്യ എന്നീ രാജ്യങ്ങളിലെ നേതാക്കന്മാർ യുദ്ധാനന്തരം സ്വീകരിക്കേണ്ട നടപടികളെ കുറിച്ച് ചർച്ച ചെയ്യുവാനാണ് ഈ യോഗം വിളിച്ചത്.

യുദ്ധാനന്തരം തകർന്ന യൂറോപ്പിലെ രാജ്യങ്ങളെ പുനസ്ഥാപിക്കുക എന്നതായിരുന്നു പ്രധാന ഉദ്ദേശം. എങ്കിലും തുടർന്നു ഉണ്ടായ ശീതയുദ്ധം , യാൾട്ട കോൺഫറൻസിലെ തീരുമാനങ്ങളെ വിവാദപരമാക്കിതീർത്തു. യു.എസ്.എ പ്രസിഡൻറ് റൂസ്വെൽറ്റ്, ബ്രിട്ടൺ പ്രധാനമന്ത്രി ചർച്ചിൽ ,സോവിയറ്റ് റഷ്യ യുടെ മാർഷൽ ജോസഫ് സ്റ്റാലിൻ എന്നിവരായിരുന്നു ഈ യോഗത്തിൽ പങ്കെടുത്തത്.


</doc>
<doc id="307636" url="https://ml.wikipedia.org/wiki?curid=307636" title="ലണ്ടൻ അണ്ടർഗ്രൗണ്ട്">
ലണ്ടൻ അണ്ടർഗ്രൗണ്ട്

ലോകത്തിലെ ആദ്യ ഭൂഗർഭ മെട്രോ-റെയിൽ ശൃംഖലയാണ് ലണ്ടൻ അണ്ടർഗ്രൗണ്ട്. 270 നിലയങ്ങളും 402 കിലോമീറ്റർ റെയിൽപ്പാതയും ഇതിനെ ലോകത്തിലെ ഏറ്റവും വലിയ മെട്രോ ശൃംഖലകളിൽ ഒന്നും ആക്കുന്നു. ലണ്ടനും അടുത്തുള്ള പ്രദേശങ്ങളും സേവിക്കുന്ന ഈ പൊതുമേഖലാ സ്ഥാപനം 1863-ൽ തുറന്നു. 

ലണ്ടൻ നഗരത്തെ ചുറ്റുമായുള്ള തീവണ്ടി നിലയങ്ങളുമായി ബന്ധിപ്പിക്കാനുള്ള തീരുമാനത്തെത്തുടർന്ന് അത്തരത്തിലൊരു പാത നിർമ്മിക്കാൻ മെട്രോപൊളിറ്റൻ റെയിൽവേ കമ്പനിയെ നിയമിച്ചു. പാഡിങ്റ്റൺ മുതൽ ഫാരിങ്റ്റൺ വരെയുള്ള ആദ്യ ഘട്ടം 1863-ൽ തുറന്നു. 38,000 യാത്രക്കാരെ ആദ്യദിനം തന്നെ വഹിച്ച് ഈ ഗതാഗതമാർഗ്ഗം കഴിവു തെളിയിച്ചപ്പോൾ പുതിയ പാതകളുടെ നിർമ്മാണത്തിന് അനുമതി ലഭിച്ചു. അങ്ങനെ 1868-ൽ കെൻസിങ്റ്റണെ ബ്രിട്ടീഷ് ഭരണതലസ്ഥാനമായ വെസ്റ്റ്മിന്സ്റ്ററുമായി ബന്ധിപ്പിച്ചു. ഇക്കാലത്ത് പാത പോകുന്ന വഴി മുഴുവൻ കുഴിക്കുകയും, നിർമ്മാണത്തിനു ശേഷം മൂടുകയുമാണ് ചെയ്തിരുന്നത്. ഭൂഗർഭ ഗുഹകളിലൂടെ മാത്രം നിർമ്മിച്ച ആദ്യ പാത സിറ്റി ആൻഡ് സൗത്ത് ലണ്ടൻ റെയിൽവേയുടെ കിംഗ് ജെയിംസ് സ്റ്റ്രീറ്റ് - സ്റ്റോക് വെല്ല് പാതയാണ്. ഇതിൽ വൈദ്യുത എഞ്ചിനുകളാണ് ഉപയോഗിച്ചത്. ലയനങ്ങളും ഉടമ്പടികളും കാരണം ഇരുപതാം നൂറ്റാണ്ടിന്റെ തുടക്കത്തോടെ UNDERGROUND എന്ന ഒരു ഏകീകൃത ബ്രാന്റിങ് നിലവിൽ വന്നു. ഒന്നാം ലോകമഹായുദ്ധകാലത്ത് ലണ്ടൻ നിവാസികൾ ജർമ്മൻ വിമാനങ്ങളെ ഭയന്ന് അണ്ടർഗ്രൗണ്ട് നിലയങ്ങളിൽ കഴിയുക പതിവായിരുന്നു. 

1933-ൽ വിവിധ സ്വകാര്യ കമ്പനികളാൽ നടത്തപ്പെട്ടിരുന്ന ലണ്ടൻ അണ്ടർഗ്രൗണ്ട് സർക്കാർ ഏറ്റെടുത്തു. ഇരുപത്തിയൊന്നാം നൂറ്റാണ്ടിന്റെ തുടക്കത്തിൽ കുറച്ചുകാലം സർക്കാർ - സ്വകാര്യ സംയുക്തസംരംഭമായി പ്രവർത്തിപ്പിച്ചുവെങ്കിലും പിന്നീട് ട്രാൻസ്പോർട്ട് ഫോർ ലണ്ടൻ എന്ന പൊതുമേഖലാ കോർപ്പൊറേഷന് കൈമാറി.

രണ്ടു തരം പാതകളാണ് അണ്ടർഗ്രൗണ്ടിലുള്ളത്. കുഴിക്കുകയും മൂടുകയും എന്ന രീതിയിലൂടെ നിർമ്മിച്ചവയാണ് സബ്-സർഫസ് പാതകൾ. സർക്കിൾ, ഡിസ്ട്രിക്റ്റ്, ഹാമർസ്മിത്ത് ആൻഡ് സിറ്റി, മെട്രോപ്പൊലിറ്റൻ എന്നീ പാതകൾ ഈ വർഗ്ഗത്തിൽപ്പെടുന്നു. ഭൂഗർഭ ഗുഹകളിലൂടെ മാത്രം നിർമ്മിക്കപ്പെട്ട പാതകളാണ് ഡീപ്പ് ട്യൂബ് പാതകൾ. ബേക്കർലൂ, ജൂബിലീ, സെൻട്രൽ, നോർത്തേർൺ, വിക്റ്റോറിയാ, പിക്കാഡെല്ലി, വാട്ടർലൂ ആൻഡ് സിറ്റി പാതകൾ ഈ വർഗ്ഗത്തിൽപ്പെട്ടവയാണ്.


</doc>
<doc id="307638" url="https://ml.wikipedia.org/wiki?curid=307638" title="ടി.ആർ. കൃഷ്ണസ്വാമി അയ്യർ">
ടി.ആർ. കൃഷ്ണസ്വാമി അയ്യർ

1890 തൃശ്ശൂർ ജില്ലയിലെ ചേലക്കര പഴന്നൂരിലാണ് പ്രമുഖ സ്വാതന്ത്ര്യസമരസേനാനിയായ ടി.ആർ. കൃഷ്ണസ്വാമി അയ്യരുടെ ജനനം.1923-ൽ അദ്ദേഹം അകത്തേത്തറ ശബരി ആശ്രമം സ്ഥാപിച്ചു. വിദ്യാർത്ഥിയായിരിക്കെ തന്നെ അധസ്ഥിതവർഗത്തിന്റെ ഉന്നമനത്തിനു പ്രവർത്തിച്ച കൃഷ്ണസ്വാമി അയ്യർ വക്കീൽപ്പണി ഉപേക്ഷിച്ചാണ് ഗാന്ധിജിയുടെ പാത സ്വീകരിച്ചത്. 1923-ൽ പാലക്കാട് അകത്തേത്തറയിലെ അത്താഴച്ചിറയിൽ സരോജിനി നായിഡുവിന്റെ അധ്യക്ഷതയിൽ ചേർന്ന കോൺഗ്രസിന്റ സംസ്ഥാന സമ്മേളനത്തിൽ കൃഷ്ണസ്വാമി അയ്യർ തുടങ്ങിവച്ച പന്തിഭോജനമാണ് അയിത്തോച്ചാടനം എന്ന ആശയത്തിലേക്ക് എത്തിയത്. പന്തിഭോജനത്തെത്തുടർന്ന് ഭ്രഷ്ട് കൽപ്പിക്കപ്പെട്ട അദ്ദേഹത്തെ കൽപ്പാത്തിയിൽ നിന്നും ആട്ടിയോടിച്ചു. കേരളചരിത്രത്തിലാദ്യമായി അയിത്ത-മുന്നോക്ക ജാതിക്കാരെ ഒന്നിച്ചിരുത്തി വിദ്യാഭ്യാസം ചെയ്യിക്കുന്നതിനുവേണ്ടി സ്കൂൾ ആരംഭിച്ചത് ഇദ്ദേഹമാണ്. ഇതറിഞ്ഞ ഗാന്ധിജി 1924, 1927, 1934 എന്നീ വർഷങ്ങളിൽ ഇവിടം സന്ദർശിച്ചിരുന്നു. ഈ സ്കൂളാണ് പിൽകാലത്ത് പ്രസിദ്ധമായ ശബരി ആശ്രമം എന്ന പേരിൽ അറിയപ്പെട്ടത്.വൈക്കം സത്യാഗ്രഹത്തിൽ പങ്കെടുത്തതിന് ഇദ്ദേഹത്തിനു തടവുശിക്ഷയനുഭവിക്കേണ്ടിവന്നു മാത്രമല്ല ഇദ്ദേഹത്തിന്റെ നേതൃത്വത്തിൽ കപ്പടം പങ്കുണ്ണിനായരെപ്പോലെയുള്ള നേതാക്കൾ പങ്കെടുത്ത ഒരു ഉപ്പുസത്യാഗ്രഹവും നടന്നു. യുവഭാരതം എന്ന പത്രത്തിൻറെ പത്രാധിപരായിരുന്നു ടി.ആർ.കൃഷ്ണസ്വാമി അയ്യർ. 1934-ൽ 44-ആം വയസ്സിൽ കൃഷ്ണസ്വാമി അയ്യർ അന്തരിച്ചു.


</doc>
<doc id="307653" url="https://ml.wikipedia.org/wiki?curid=307653" title="ഇവൻ മര്യാദരാമൻ">
ഇവൻ മര്യാദരാമൻ

സുരേഷ് ദിവാകർ സംവിധാനം ചെയ്ത ദിലീപും നിക്കി ഗൽറാണിയും അഭിനയിച്ച മലയാള ചലച്ചിത്രമാണ് ഇവൻ മര്യാദരാമൻ. 1923-ൽ പുറത്തിറങ്ങിയ "Our Hospitality" എന്ന നിശബ്ദചലച്ചിത്രത്തിന്റെ റീമേക്ക് എന്ന നിലയിൽ 2010-ൽ പുറത്തിറങ്ങിയ "മര്യാദ രാമന്ന" എന്ന തെലുഗ് സിനിമയുടെ പുനർനിർമ്മിതിയാണ് ഈ സിനിമ. 

കേരളത്തിലെ രാവനപുരവും രാമപുരമെന്നുമുള്ള രണ്ടു ഗ്രാമത്തിലെ തലവന്മാർ തമ്മിൽ ഒരു അമ്പലത്തിന്റെ പേരിൽ അടിക്കുന്നു. ഈ അടിയിൽ രാമപുരത്തിന്റെ നേതാവ് കൊല്ലപെടുന്നു. അദ്ദേഹത്തിന്റെ ഭാര്യ മകനെയും കൊണ്ട് നാടുവിടുന്നു. 
വർഷങ്ങൾക്കു ശേഷം കഥ പൂനെയിൽ തുടരുന്നു. രാമൻ (ദിലീപ്) ഒരു പാവം തൊഴിലാളിയാണ്. ജോലിയിൽ നിന്ന് പുറത്താക്കപെട്ട ശേഷം തന്റെ നാട്ടിൽ തനിക്കു വേണ്ടി കാത്തിരിക്കുന്ന സ്വത്തിനെ കുറിച്ച് അറിയുന്നു. അത് എടുക്കാൻ വേണ്ടി നാട്ടിൽ പോകുന്ന വഴി ട്രെയിനിൽ കൃഷ്നെന്ദുവിനെ പരിചയപ്പെടുന്നു. പോസ്റ്റ്‌ ഓഫീസ് ഇന് വേണ്ടി ഒരു രേഖ അവളുടെ അച്ഛന്റെ കയ്യിൽ നിന്ന് വേടിക്കാൻ വേണ്ടി അവൻ അവളുടെ വീട്ടിൽ പോകുന്നു. അവിടെ അവൻ തന്നെ കൊല്ലാൻ കാത്തു നിൽകുന്ന അവളുടെ അച്ഛനയൂം ചേട്ടന്മാരെയും കണ്ടുമുട്ടുന്നു. അവരിൽ നിന്ന് രക്ഷപെടാനുള്ള അവന്റെ ശ്രമങ്ങളാണ് ബാകി കഥ. 



</doc>
<doc id="307666" url="https://ml.wikipedia.org/wiki?curid=307666" title="12 ആന്ഗ്രി മെൻ">
12 ആന്ഗ്രി മെൻ

12 അന്ഗ്രി മെൻ 1957-ൽ ഇറങ്ങിയ ഒരു അമേരിക്കൻ ഡ്രാമ സിനിമ ആണ്. ഈ സിനിമയിൽ 12 പേർ ( ഒരു ജൂറി ) ഒരാൾ കുറ്റവാളി ആണോ 
അല്ലയോ എന്ന് തീരുമാനിക്കാനുള്ള തർക്കത്തെ ആണ് ചിത്രീകരിക്കുന്നത്. അദ്ദേഹം കുറ്റവാളി ആണെന്ന് തെളിഞ്ഞാൽ വധശിക്ഷ നൽകപ്പെടും. ആദ്യം ഇവരിൽ ഒരാൾ മാത്രമേ അവൻ നിരപരാതി ആണെന്ന് വിശ്വസിക്കുന്നുള്ളു. പക്ഷെ ശിക്ഷ നല്കാൻ എല്ലാവരും അന്ഗീകരിക്കണം. പയ്യന്റെ നിരപരാദിത്വം തെളിയിക്കാനുള്ള 8ആമത്തെ ജുരോരിന്റെ ശ്രമമാണ് ഈ സിനിമ ചിത്രീകരികുന്നത്. പല ജുരോരുകളും അവരുടെ മുൻവിധികൾ മൂലം പയ്യന് എതിരാണ്. ജീവതത്തിലെ നമ്മളുടെ അനുഭവങ്ങൾ നമ്മളുടെ കാഴ്ച്ചപാടിനെ എങ്ങനെയാണ് ബാധികുന്നതെന്ന് ഈ സിനിമ ചിത്രീകരിക്കുന്നു.
മുഴുവൻ സിനിമയും ഒരു മുരിക്കകതാണ് നടക്കുന്നത്. 96 മിനുറ്റുകളിൽ , വെറും 3 മിനിറ്റ് മാത്രമാണ് ജൂറി മുറിക്കു പുറത്തു വെച്ച് നടക്കുന്നത്. 
</n>
12 അന്ഗ്രി മെൻ ഒരു ക്ലാസ്സിക്‌ സിനിമ ആയിട്ടാണ് കരുതപ്പെടുന്നത് . 2007 ൽ 12 അന്ഗ്രി മെൻ United States National Film Registry ൽ സംരക്ഷണത്തിനായി തിരഞ്ഞെടുക്കപെട്ടു. 



</doc>
<doc id="307684" url="https://ml.wikipedia.org/wiki?curid=307684" title="പച്ച നെടുംപറമ്പ് ശ്രീധർമ്മശാസ്താ ക്ഷേത്രം">
പച്ച നെടുംപറമ്പ് ശ്രീധർമ്മശാസ്താ ക്ഷേത്രം

ശബരിമലയുടെ ഐതിഹ്യവുമായി ബന്ധപ്പെട്ട് കിടക്കുന്ന പ്രസിദ്ധമായ ക്ഷേത്രമാണു പച്ച നെടും പറമ്പ് ശ്രീധർമ്മശാസ്താ ക്ഷേത്രം .

ഉപനിഷത്തുകളുടെ കാലം മുതൽ തന്നെ ചരിത്രത്തിന്റെ ഏടുകളിൽ സ്ഥാനം പിടിച്ച പച്ച നെടും പറമ്പ് ശ്രീധർമ്മശാസ്താ ക്ഷേത്രം തിരുവനന്തപുരം ജില്ലയിൽ 35 കിലോ മീറ്റർ വടക്ക് അഗസ്ത്യമലയുടെ പശ്ചിമ ഭാഗത്തായി നന്ദിയോടിനും പാലോടിനും മദ്ധ്യേ കിഴക്കു മാറി പേരുപോലെ തന്നെ ഹരിതാഭമായ പച്ചയെന്ന സുന്ദര ഗ്രാമത്തിൽ സ്ഥിതി ചെയ്യുന്നു.
ശബരിമലയുടെ സമാനതകളിലേക്ക് വെളിച്ചം വീശി വാമനപുരം നദിയും പൊന്മുടികുന്നുകളും കുട്ടിവനങ്ങളും കിഴക്ക് സ്ഥിതി ചെയ്യുന്നു പച്ച പരവതാനി വിരിച്ച നെടും പറമ്പ് ശ്രീധർമ്മശാസ്താ ക്ഷേത്രവും ക്ഷേത്രകുളവും ഒക്കെ അലങ്കാരമാവുന്നു.

പുരാധീന തച്ചുശാസ്ത്ര വിധീപ്രകാരം പണിതിട്ടുള്ളതും ക്ഷേത്രാകൃതി ഗജഭ്രഷ്ടമുഖമുള്ളതുമായ കേരളത്തിലെ ഏക ശ്രീകോവിലാണു പച്ചയിലേത്.പുലികൂട്ടങ്ങളും കുയിലുകളും വണ്ണാത്തികിളികളും വേഴാമ്പലുകളും നിറഞ്ഞ ഋഷീശ്വരന്മാരുടെ തപോവനമായിരുന്നു ക്ഷേത്രസ്ഥനം.പ്രകൃതി ചാരുതയുടെ ഹരിതകം വിതറിയ ഇവിടെ ‘പച്ച’എന്നറിയപെട്ടു.ചുറ്റും വയലോലകൾ നിറഞ്ഞ പ്രദേശമായതിനാൽ മകരക്കൊയ്ത്ത് കഴിഞ്ഞാണു ഇവിടെ ഉൽസവം നടക്കുന്നത്.അന്നൊക്കെ അന്നദാനം പ്രധാന ചടങ്ങാണു.ഇതിനാവശ്യമായ നെല്ലും അരിയും വയലുടമകൾ ക്ഷേത്രത്തിൽ എത്തിച്ചിരുന്നു.അന്ന് ക്രിഷി ആവശ്യത്തിനായിരുന്ന ക്ഷേത്രക്കുളം ഇന്ന് ദേശീയ നിലവാരത്തിലുള്ള നീന്തല്ക്കുളമാൺ.ഇവിടെ നിന്ന് നൂറുകണക്കിനു നീന്തൽ താരങ്ങൾ ദേശീയ തലത്തിൽ എത്തിച്ചേരാൻ സാധിച്ചിടുണ്ട്.ഇത്രയേറെ ബ്രഹ്മോദയം കിട്ടുന്ന ക്ഷേത്രങ്ങൾ അപൂർവമാണു.

പർവതമേഖലകളിൽ പരശുരാമ മഹർഷി നടത്തിട്ടുള്ള 108 ശാസ്താം പ്രതിഷ്ഠ്കളിൽ ശബരിമല,അച്ചൻ കോവിൽ,ആര്യങ്കാവ്,കുളത്തുപ്പുഴ എന്നിവയ്ക്ക് ശേഷം അഞ്ചാമതായി പ്രതിഷ്ഠ നടത്തിയതാണു പച്ച നെടും പറമ്പ് ശ്രീധർമ്മശാസ്താ ക്ഷേത്രം. പ്രസ്തുത 5 ക്ഷേത്രങ്ങളൂം വായു ദൂരത്തിൽ 18 മൈൽ തുല്യദൂരത്തിലാണ്

വൈഷ്ണവ കുലജാതരായ ആര്യന്മർ ഏഷ്യാമൈനറിൽ നിന്ന് പാലായനം ചെയ്തു വിന്ധ്യ പർവ്വത ചുരങ്ങളിലൂടെ സഞ്ചരിച്ച് സിന്ധു-ഗംഗ-സരയു തീരങ്ങളിൽ ആദ്ധ്യതിമിക ഉന്നതിക്കായി പർണശാലകളും യഞ്ജ് കവാടങ്ങളും നിർമ്മിച്ചു.ഗായത്രി മന്ത്രോച്ചാരണവും ഹൊമങ്ങളും കൊണ്ട് ഹിമാലയ ഋഷീശ്വര സംസ്ക്കാരം വളർന്നു. ഋതുഭേദങ്ങൾ കടന്ന് പോയപ്പോൾ ഋഷീശ്വരന്മർ ദേവതുല്യരായി. ക്രമേണാ ഗോത്രങ്ങൾ തമ്മിൽ അസൂയയും വിദ്വേഷ്യവും അഹങ്കാരവും വളർന്നു . മനുസ്മൃതി കാറ്റിൽ പറത്തി ധർമ്മങ്ങൾ തമ്മിൽ ഏറ്റുമുട്ടി.തുടർന്ന് പരശുരാമ മഹർഷി പർവ്വത മേഖലകളിൽ സഞ്ചരിച്ച് ദേവഭാവം കണ്ട സ്ഥലങ്ങളിലെല്ലാം ശാസ്ത പ്രതിഷ്ഠാ നടത്തി. അങ്ങനെയാണു പച്ചയിലുമെത്തിയെതെന്നണു വിശ്വാസം.

ഇന്ന് ക്ഷേത്രം സ്ഥിതിചെയ്യുന്നസ്ഥലം പണ്ട് ഋഷീശ്വരന്മാരിടെ തപോവനമായിരുന്നു.ദേവൻ സ്വയം ഭൂവാണെന്നും തപശ്ച്യര്യയുള്ള മറ്റൊരാൾ ദേവഭാവം കണ്ടറിഞ്ഞ് കലശാദീകൾ നടത്തിയെന്നും 94-ൽ ജ്യോതിഷ പണ്ഡിതനായ തലയോലപറമ്പ് ശ്രീ പരമേശ്വരമേനോന്റെ നേതൃത്വത്തിൽ നടന്ന ദേവ പ്രശ്നത്തിൽ പറഞ്ഞിട്ടു.സ്വയം ഭൂവായ ശാസ്താവിന്റെ കൽ വിഗ്രഹം വളർന്നു കൊണ്ടിരിക്കുന്ന്തായും പറയപ്പെടുന്നു.

ക്ഷേത്രസ്ഥാനം തുംഗപദവും മുഖം സ്തൂപ്സമുച്ചയവും ആകയാൽ വളരെ പുരാതനമെന്ന് വ്യക്തം.ദേവസ്വം ബോർഡിന്റെ ഉള്ളൂർ ഗ്രൂപ്പില്പ്പെട്ട തിരുചിറ്റൂർ സബ്ഗ്രൂപ്പിന്റേതാണു പച്ച ക്ഷേത്രം.നിത്യവും നൂറുകണക്കിനു വിശ്വാസികൾ അവിടെ എത്താറുണ്ട്.ശനിയാഴചയും എല്ലാ മലയാള മാസം ഒന്നാം തീയ്യതിയും അഭൂത തിരക്കാണു അനുഭവപ്പെടുന്ത്.വിവിധ അർച്ചനകൾക്കും കടും പായസം,നീരാജനം എന്നീ വഴിപാടുകൾക്കും ഈ ദിവസങ്ങളിൽ നിര ‍ദൃശ്യ്മാണു.

പച്ചയിലെ കമ്പം പേരുകേട്ടതാണു.തിരുവനന്തപുരത്തെ ഏറ്റവും വലിയ കമ്പം പച്ചയിലെതാനു. ഉൽസവത്തിനു കമ്പം കാണാൻ കൊല്ലം ജില്ലയിൽ നിന്നു വരെ അനവധിപേർ എത്തുന്നു.

പച്ചയിലെ ഉൽസവുമായി ബന്ധപ്പെട്ട് നടക്കുന്ന ദീപകാഴ്ച്ച ഒരുപക്ഷെ ജില്ലയിലെ തന്നെ വലുതായിരിക്കും ക്ഷേത്രത്തിന്റെ 5 കിലോ മീറ്റർ ചുറ്റളവില്ജനകീയ കമ്മിറ്റികൾ ഒരുക്കുന്നതാണു ദീപകാഴ്ച്ച പാലോട് ആശുപത്രി ജംഗ്ഷൻ, പ്ലാവറ, പേരക്കുഴി, നന്ദിയോട്, ആലുംമൂട്, പച്ച, കാലങ്കാവ്, ഓട്ടുപാലം, പയറ്റ്ടി, പുലിയൂർ, വട്ടപുല്ല് എന്നിവിടങ്ങൾക്കു പുറമേ ക്ഷേത്ര പരിസരത്തും വിപുലമായ ദീപകാഴ്ച്ചയണു നടക്കുന്നത്.

2015 ഏപ്രിൽ 3 വെള്ളി മലയാളമനോരമ സ്പെഷ്യൽ സപ്പ്ളിമെന്റ്


</doc>
<doc id="307689" url="https://ml.wikipedia.org/wiki?curid=307689" title="ലൂയി ഫെർഡിനൻഡ് സെലിൻ">
ലൂയി ഫെർഡിനൻഡ് സെലിൻ

ലൂയി ഫെർഡിനൻഡ് ഒഗസ്റ്റ് ഡെട്ടൂഷ് (27 മെയ് 1894 – 1 ജൂലൈ 1961) എന്ന ഫ്രഞ്ചു സാഹിത്യകാരന്റെ തൂലികാനാമമായിരുന്നു ലൂയി ഫെർഡിനൻഡ് സെലിൻ. സെലിൻ എന്നത് മുത്തശ്ശിയുടെ പേരായിരുന്നു. സെലിൻ എന്ന ചുരുക്കപ്പേരിലാണ് ഈ സാഹിത്യകാരൻ പൊതുവേ അറിയപ്പെട്ടത്. വൈദ്യശാസ്ത്രത്തിൽ ബിരുദമെടുത്തിരുന്ന സെലിൻ ഫ്രഞ്ചു സാഹിത്യലോകത്ത് പുതിയൊരു രചനാശൈലി അവതരിപ്പിച്ചു. രചനകളിലെ കടുത്ത ജൂതവിരോധവും തീവ്രദേശീയവാദവും കാരണം സെലിൻ ഇന്നും വിവാദപുരുഷനാണ്., 
ഫെർനാൻഡ് ഡെട്ടൂഷിന്റേയും മാർഗററ്റ് ഗില്ലുവിന്റേയും ഏക സന്താനമായിരുന്നു ലൂയി ഫെർഡിനൻഡ്. തികച്ചും ദരിദ്രമായ ചുറ്റുപാടിലാണ് താൻ വളർന്നതെന്ന് സെലിൻ ഒരഭിമുഖ സംഭാഷണത്തിൽ പറയുകയുണ്ടായി. മകന്റെ വിദ്യാഭ്യാസത്തിൽ മാതാപിതാക്കൾ ഏറെ തത്പരരായിരുന്നു. വിദേശഭാഷകൾ പഠിക്കാനായി പതിനാലുകാരനായ ലൂയി ഫെർഡിനൻഡിനെ ഇംഗ്ലണ്ടിലേക്കും ജർമനിയിലേക്കും അയച്ചു. സ്കൂൾ വിദ്യാഭ്യാസം പൂർത്തിയാക്കിയശേഷം പല ചെറിയ ജോലികളിലും ഏർപ്പെട്ടു., 
1912-ൽ പതിനെട്ടാമത്തെ വയസ്സിൽ ഫെർഡിനൻഡ് ഫ്രഞ്ചു പട്ടാളത്തിൽ ചേർന്നു.ഒന്നാം ലോക മഹായുദ്ധത്തിൽ യുദ്ധമുന്നണിയിൽ വെച്ച് പരിക്കേറ്റ ലൂയി ഫെർഡിനൻഡിന് സൈനികബഹുമതി ലഭിച്ചെങ്കിലും പട്ടാളസേവനം തുടരാനായില്ല.
1919-ലാണ് ലൂയി ഫെർഡിനൻഡ് റെന്നിലെ മെഡിക്കൽ കോളേജിൽ ചേർന്നത്. അതേ വർഷം തന്ന്െ ഇഡിത് ഫോളിയെ വിവാഹം കഴിച്ചു. അതിനടുത്ത വർഷം ഒരു പെൺകുഞ്ഞു ജനിച്ചു. പഠനം പൂർത്തിയായതോടെ ലൂയി ഫെർഡിനൻഡ് 1924-ൽ പാരിസിലെ മറ്റേണിറ്റി ഹോസ്പിറ്റലിൽ ഇൻടേൺ ആയി പ്രവേശിച്ചു.. 1925-നു ശേഷം കുടുംബവുമായി ബന്ധം തുടർന്നില്ല. 1926-ൽ വിവാഹമോചനം നേടി. പുതുതായി രൂപംകൊണ്ട ലീഗ് ഓഫ് നേഷൻസിന്റെ പ്രതിനിധിയായി ലൂയി ഫെർഡിനൻഡ് പല രാജ്യങ്ങളും സന്ദർശിച്ചു. 1928-ൽ പാരിസിൽ തിരിച്ചെത്തി വൈദ്യവൃത്തി ആരംഭിച്ചു.

വൈദ്യബിരുദത്തിന്റെ ഭാഗമായി സമർപ്പിച്ച പ്രബന്ധം La Vie et l'Œuvre de Philippe Ignace Semmelweis (1924) ലൂയി ഫെർഡിനൻഡിന്റെ പ്രഥമ സാഹിത്യരചനയായി കണക്കാക്കുന്നവരും ഉണ്ട്. 1932-ലാണ് ലൂയി ഫെർഡിനൻഡ് സെലിൻ എന്ന തൂലികാനാമത്തിൽ പ്രഥമ നോവൽ "രാത്രിയുടെ അന്ത്യയാമത്തിലേക്കുള്ള യാത്ര" ( Voyage au bout de la nuit) പ്രസിദ്ധീകരിച്ചത്. ഈ നോവൽ ജനശ്രദ്ധ പിടിച്ചു പറ്റി. ക്രൈസ്തവസഭ (l'eglise) എന്ന നാടകം 1933-ൽ പുറത്തിറങ്ങി. 1936-ൽ മരണം തവണകളായി (Mort à crédit) എന്ന നോവലും ശ്രദ്ധേയമായി. തെറ്റ് എന്റേത് (Mea Culpa 1936), കൂട്ടക്കൊല വെറും നിസ്സാരം (Bagatelles pour un massacre, 1937), ശവങ്ങൾക്കായുള്ള വിദ്യാലയങ്ങൾ (L'École des cadavres, 1938), ഊരാക്കുടുക്കിൽ(Les Beaux Draps, 1941). എന്നിവ നീണ്ട പ്രബന്ധങ്ങളാണ്. 1936-ൽ എഴുതിയ മിയാ കൾപാ (തെറ്റ് എന്റേത്) റഷ്യൻ സന്ദർശനം ഉളവാക്കിയ ഹതാശ രേഖപ്പെടുത്തുന്നു.
തന്റെ രചനകളിലൂടെ സെലിൻ ഒരു പുതിയ ആഖ്യാനശൈലി അവതരിപ്പിച്ചു. അലങ്കാരഭാഷ കൈവിട്ട്, നിത്യസാധാരണമായ സംസാരശൈലിയാണ് സെലിൻ കൈക്കൊണ്ടത്. ഭാഷക്കാണ് ജീവസ്സുള്ളതെന്നും, ആലങ്കാരികഭാഷ ജഡതുല്യമാണെന്നും സെലിൻ അഭിപ്രായപ്പെട്ടു. ആക്ഷേപപൂർണവും വിവാദാത്മകവുമായ പദങ്ങളും വ്യംഗങ്ങളും രചനകളിൽ നിറഞ്ഞു നിന്നു. പൊടിപ്പും തൊങ്ങലുമില്ലാത്ത സംസാരഭാഷയെ ഒറ്റയടിക്ക് ഞാൻ അച്ചടിഭാഷയാക്കി എന്നാണ് സെലിൻ ഇതേപ്പറ്റി അഭിമുഖത്തിൽ പറഞ്ഞത്.. വ്യംഗ പദങ്ങൾ ശബ്ദകോശങ്ങളല്ല സ-ഷ്ടിക്കുന്നതെന്നും, അവ മനുഷ്യമനസ്സിൽ നിറഞ്ഞു നില്ക്കുന്ന വെറുപ്പിൽ നിന്നാണ് രൂപം കൊള്ളുന്നതെന്നും സെലിൻ അഭിപ്രായപ്പെട്ടു.
ഒന്നാം ലോകമഹായുദ്ധമാണ് മിക്ക കൃതികളിലേയും പശ്ചാത്തലം. തീവ്രമായ മനുഷ്യവിദ്വേഷവും ശുഭപ്രതീക്ഷയില്ലായ്മയുമാണ് ആദ്യത്തെ രണ്ടു നോവലുകളിൽ. പിന്നീടുള്ള പ്രബന്ധങ്ങളിൽ അതികഠിനമായ ജൂതവിരോധം പ്രകടമാണ്. 

ദേശസ്നേഹത്താൽ പ്രചോദിതനായി പട്ടാളത്തിൽ ചേർന്ന ചെറുപ്പക്കാരൻ ഫെർഡിനൻഡ് ബർദാമൂവാണ് കഥാപുരുഷൻ. പക്ഷെ അധികം കഴിയുന്നതിനുമുമ്പുതന്നെ യുദ്ധത്തിന്റെ ഘോരമുഖം അയാളെ വല്ലാതെ ആഘാതമേല്പിക്കുന്നു.യുദ്ധത്തിന്റെ രാഷ്ട്രീയ-സൈനിക നീക്കങ്ങൾ അയാൾക്ക് തീർത്തും ദുരൂഹമാണ്. പിടിപ്പുകെട്ട രാഷ്ട്രീയക്കാരുടേയും സൈന്യമേധാവികളുടേയും ഇരയാവുന്നത് ഇരുവശത്തുമുള്ള പാവം പട്ടാളക്കാരും സാധാരണജനങ്ങളും ആണെന്ന് അയാൾ കണ്ടെത്തുന്നു. പരിക്കേറ്റ് പട്ടാളസേവനത്തിൽ നിന്നു പിരിഞ്ഞ് ആഫ്രിക്കൻ കോളണികളിലും പുതിയ ലോകമായ അമേരിക്കയിലും പ്രതീക്ഷക്കു വകനല്കുന്ന ഒന്നും അയാൾക്ക് കണ്ടെത്താനായില്ല. പാരിസിൽ തിരിച്ചത്തി വൈദ്യപഠനം പൂർത്തിയാക്കി പ്രാക്റ്റീസ് തുടങ്ങി. പക്ഷേ അതു വഴി തന്റേയോ മറ്റുള്ളവരുടേയോ ജീവിതം മെച്ചപ്പെടുത്താനാകില്ലെന്ന് കണ്ട് ബർദാമു അതും ഉപേക്ഷിക്കുന്നു. പഴയൊരു സുഹൃത്ത് റോബിൻസണിന്റെ ദുരന്ത ജീവിതം ഈ മനോഭാവത്തെ ഒന്നുകൂടി ദൃഢമാക്കുന്നു. കഷ്ടനഷ്ടങ്ങൾ മാത്രം നിറഞ്ഞ ജീവിതത്തിൽ പ്രത്യാശക്കു വകയില്ലെന്നും മരണത്തിൽ മാത്രമേ അനന്തമായ ശാന്തി കണ്ടെത്താനാവൂ എന്നുമുള്ള നിഗമനത്തിൽ ബർദാമു എത്തിച്ചേരുന്നു.

ഈ നോവൽ സമർപ്പിച്ചിരിക്കുന്നത് എലിസബെത് ക്രെയ്ഗ് എന്ന വനിതക്കാണ്. 1926-ൽ ജനീവ സന്ദർശനത്തിനിടയിൽ പരിചയപ്പെട്ട ഇവരുമായുള്ള സൗഹൃദം ഏഴു വർഷത്തോളം നീണ്ടു നിന്നു. 
അഞ്ചു രംഗങ്ങളുള്ള ഈ ഹാസ്യനാടകം 1926-ലാണ് സെലിൻ എഴുതിയത്, പക്ഷേ 1933-ലാണ് പ്രസിദ്ധീകരിച്ചത്. സെലിൻ ഈയൊറ്റ നാടകമേ എഴുതിയിട്ടുള്ളു. ഡോക്റ്റർ ബർദാമു തന്നേയാണ് ഇതിലും കഥാപുരുഷൻ. നോവലിലെ പല അംശങ്ങളും നാടകത്തിലും ഉണ്ട്. ആഫ്രിക്കയിലെ ഫ്രഞ്ചു കോളണി വസതിയിലും, അമേരിക്കയിൽ ന്യൂയോർക്കിലെ സംഗീതസഭയിലും ജനീവയിലെ ലീഗ് ഓഫ് നേഷൻസിന്റെ ഓഫീസിലും, പാരിസിലുമായിട്ടാണ് കഥ നടക്കുന്നത്. 
മരണത്തിലേക്കായി നിർബന്ധമായും അടച്ചു തീർക്കേണ്ട തവണകളാണ് ജീവിതത്തിലെ ശാരീരികവും മാനസികവും സാമ്പത്തികവുമായ ആകുലതകൾ എന്ന് സെലീൻ ഈ പുസ്തകത്തിലൂടെ വ്യാഖ്യാനിക്കുന്നു. ബാല്യം മുതൽ പേക്കിനാവുകളും ഭീതിദമായ മായക്കാഴ്ചകളും കഥാപുരുഷൻ ഫെർഡിനൻഡിനെ സദാ അലട്ടിയിരുന്നു. മുതിർന്ന് ഡോക്റ്ററായിക്കഴിഞ്ഞിട്ടും ഇവ ഫെർഡിനൻഡിനെ പിന്തുടരുന്നു. ഹാസ്യം പരിഹാസം നിന്ദ, അസഭ്യം മുറിഞ്ഞുപോയ വാചകങ്ങൾ, ശബ്ദലോപങ്ങൾ, മാറിമാറിവരുന്ന സ്ഥകാല സൂചനകൾ ഇവയൊക്കെ ഈ ആഖ്യാനശൈലിയുടെ പ്രത്യേകതകളായി പലരും വിലയിരുത്തുന്നു. 

ജൂതവിരോധമായിരുന്നു ഈ പ്രബന്ധങ്ങളുടെ പ്രമേയം. ഫ്രാൻസിന്റെ എല്ലാ ഭാഗ്യവിപര്യയങ്ങൾക്കും മൂലകാരണം ജൂതസമുദായമാണ് എന്നായിരുന്നു സെലിൻറെ വാദം. പകയും വിദ്വേഷവും വളർത്തുമായിരുന്ന ഈ ലേഖനങ്ങൾ 1939-ൽ താത്കാലികമായി നിരോധിക്കപ്പെട്ടു. പക്ഷെ 1941-42ൽ വിഷി ഭരണകാലത്ത് വിലക്കുകൾ നീക്കപ്പെട്ടപ്പോൾ വീണ്ടും പുറത്തിറങ്ങി. ഇവ പുനഃ പ്രസിദ്ധീകരിക്കേണ്ട എന്ന 1945-ൽ സെലിൻ തീരുമാനിച്ചു. സെലിന്റെ മരണാനന്തരം ഭാര്യ ലൂസെറ്റും ഇതേ തീരുമാനത്തിൽ ഉറച്ചു നിന്നു.
ഇതിലും കഥാപുരുഷൻ ഡോക്റ്റർ ഫെർഡിനൻഡു തന്നെ. ഒന്നാം ലോകമഹായുദ്ധത്തിൽ പരിക്കേറ്റ് ലണ്ടനിൽ അഭയം തേടിയ ഫ്രഞ്ചു പട്ടാളക്കാരൻ.യുദ്ധം താറുമാറാക്കിയ ജീവിതത്തിന് ലണ്ടനിലെ അധോലോകത്തിൽ അർഥം കണ്ടെത്താൻ ശ്രമിക്കുന്നു. ഇതിന്റെ രണ്ടാംഭാഗം, ലണ്ടൻ ബ്രിഡ്ജ് (Le Pont de Londres − Guignol's band II 1964 മരണാനന്തര പ്രസിദ്ധീകരണം) (en.London Bridge: Guignol's Band II 1995) സെലിന്റെ മരണാനന്തരം 1964ലാണ്- പ്രസിദ്ധീകരിച്ചത്

തീവ്ര വലതുപക്ഷദേശീയവാദവും ജൂതവിരോധവും ശക്തമായിരുന്ന വിഷി ഭരണകാലത്ത്, സെലിൻ ജൂതവിരുദ്ധ സമ്മേളനങ്ങളിൽ സജീവമായി പങ്കെടുത്തു, ജർമൻ അനുഭാവമുള്ള പത്രങ്ങളിലും മാസികകളിലും മുപ്പതോളം കത്തുകൾ എഴുതി.,1940-ൽ ചെല്ല എന്ന യുദ്ധക്കപ്പലിൽ ഡോക്റ്ററായി സേവനമനുഷ്ഠിക്കാൻ സെലിൻ തയ്യാറായി. 1943-ൽ വർഷങ്ങളായി ഒന്നിച്ചു താമസിച്ചിരുന്ന കൂട്ടുകാരി ലൂസെറ്റ് അൽമനസോർ എന്ന നൃത്തക്കാരിയെ വിവാഹം ചെയ്തു. ഇതിനകം ഡിഗാളിന്റെ ഫ്രഞ്ചു പ്രതിരോധസേന സെലിനെ ദേശദ്രോഹിയായി പ്രഖ്യാപിച്ചു കഴിഞ്ഞിരുന്നു. 1944 ജൂണിൽ ജർമൻ പരാജയം ഉറപ്പാണെന്നു വന്നപ്പോൾ ഭാര്യാസമേതം സെലിൻ സിഗ്മാരിങ്കെൻ വഴി കോപ്പൻഹേഗനിലേക്ക് പാലായനം ചെയ്തു.
രണ്ടാം ലോകമഹായുദ്ധത്തിനു ശേഷം സ്വതന്ത്രഫ്രാൻസിൽ താത്കാലികമായി അധികാരത്തിൽ വന്ന ജനകീയഭരണകൂടം ദേശദ്രോഹക്കുറ്റം ചുമത്തി, ഡെൻമാർക്കിലെ ഗവർമെന്റിനോട് സെലീനെ അറസ്റ്റു ചെയ്യാൻ ആവശ്യപ്പെട്ടു. ജയിലിലും വീട്ടുതടങ്കലിലുമായി സെലീൻ അഞ്ചു വർഷം ഡെൻമാർക്കിൽ കഴിച്ചു കൂട്ടി. 1951-ൽ ഫ്രഞ്ചു കോടതി സെലിന് ഒരു വർഷത്തെ കഠിനതടവു വിധിച്ചുതുകൂടാതെ സ്വത്തുക്കളിൽ പാതി കണ്ടുകെട്ടാൻ ഉത്തരവിടുകയും സെലിനെ ഫ്രാൻസിന്റെ നാണക്കേട് എന്നു പ്രഖ്യാപിക്കുകയും ചെയ്തു.പക്ഷെ വിധി നടപ്പാക്കപ്പെട്ടില്ല. 1951 ജൂലൈയിൽ സെലീനും ഭാര്യക്കും ഫ്രാൻസിൽ തിരിച്ചു വരാനുള്ള അനുവാദം നല്കപ്പെട്ടു. അവർ പാരിസിന്റെ പ്രാന്തപ്രദേശമായ മൂഡോണിൽ വാസമുറപ്പിച്ചു. 

സാഹിത്യസേവനവും പരിമിതമായ തോതിൽ സെലിൻ വൈദ്യവൃത്തിയുമായി ജീവിതം തുടർന്നു. 

ഈ രണ്ടു നോവലുകളിലും കഥാപുരുഷൻ ഡോക്റ്റർ ഫെർഡിനൻഡാണ്. ജൂതവിരോധിയെന്ന മുൻവിധിയോടെ തന്നെ വീക്ഷിക്കുന്ന സമൂഹത്തോട് താൻ നിരപരാധിയാണെന്ന് ഫെർഡിനൻഡ് സമർഥിക്കുന്നു. ഒന്നാം ലോകമഹായുദ്ധത്തിൽ തലക്ക് കാര്യമായി പരിക്കേറ്റ ഫെർഡിനൻഡിന്റെ അയൽവാസിയാണ് അതേയുദ്ധത്തിൽ ഇരുകാലുകളും നഷ്ടപ്പെട്ട ഷൂൾസ്. കഥ നടക്കുമ്പോൾ ഷുൾസ് പ്രശസ്തനായ പെയിന്ററാണ്. രണ്ടാംഭാഗത്തിലെ പ്രധാന കഥാപാത്രമാണ് നോർമൻസ് . 

ഈ മൂന്നു നോവലുകൾക്കും പരസ്പരബന്ധമുണ്ട്. പാരിസിൽനിന്ന് ജർമൻ അതിർത്തിപ്പട്ടണമായ സിഗ്മാരിങ്കനിലേക്കും അവിടന്ന് കോപ്പൻഹേഗനിലേക്കും രക്ഷപ്പെടുന്ന ആത്മകഥാംശമുള്ള നോവലുകളാണ് ഇവ മൂന്നും. ഡെന്മാർക്കിൽ തുടങ്ങിവെച്ച ആഖ്യാനം പൂർണമായത് പാരിസിൽ തിരിച്ചത്തിയ ശേഷമാണ്. 

1961 ജൂലൈ ഒന്നിന് ഹൃദയാഘാതം മൂലം സെലിൻ മരണമടഞ്ഞു. പക്ഷെ ജഡം മറവു ചെയ്ത ശേഷമേ വിവരം പുറം ലോകത്തെ അറിയിച്ചുള്ളു.


</doc>
<doc id="307697" url="https://ml.wikipedia.org/wiki?curid=307697" title="എൻ.എം. ഹുസൈൻ">
എൻ.എം. ഹുസൈൻ

എഴുത്തുകാരൻ, ഗവേഷകൻ, ദാർശനിക ഗ്രന്ഥങ്ങളുടെ കർത്താവ് എന്നീ നിലകളിൽ പ്രശസ്തനായ ഒരു മലയാളിയാണ് എൻ.എം. ഹുസൈൻ. ആധുനിക സിദ്ധാന്തങ്ങൾ, സാമ്രാജ്യത്വം, വംശീയത, ചരിത്രം, മിത്തുകൾ, പുരാവസ്തു ശാസ്ത്രം, ശാസ്ത്രദർശനം, ഇന്തോളജി, അന്ധവിശ്വാസങ്ങൾ, പാരാസൈകോളജി, ഹോളോകോസ്റ്റ്, അമേരിക്കൻ വിദേശനയം എന്നീ മേഖലകളിൽ നിരവധി ഗവേഷണം നടത്തുന്നു. ഈ വിഷയങ്ങളുമായി ബന്ധപ്പെട്ട് നിരവധി പ്രബന്ധങ്ങളും ലേഖനങ്ങളും പ്രസിദ്ധീകരിച്ചിട്ടുണ്ട്.

1965ൽ കൊടുങ്ങല്ലൂർ അഴീക്കോട് ജനിച്ചു. നടുവിലകത്ത് മുഹമ്മദ് കുട്ടി മാസ്റ്റർ, എറമംഗലത്ത് കൊച്ചു ബീവാത്തു എന്നിവരാണ് മാതാപിതാക്കൾ. ധനതത്വശാസ്ത്രത്തിൽ ബിരുദാനന്തര ബിരുദം. പുരാവസ്തു ശാസ്ത്രത്തിൽ ഡിപ്ലോമ എന്നിവ നേടി. അബൂദാബി മുസ്‌ലിം റൈറ്റേഴ്‌സ് ഫോറം, മേത്തല ശ്രീനാരായണ സമാജം ഗുരുദർശന അവാർഡുകൾ നേടിയിട്ടുണ്ട്. ശാന്തപുരം അൽജാമിഅഃ റിസർച്ച് വിംഗ് അസിസ്റ്റന്റായി സേവനമനുഷ്ടിച്ചിരുന്നു. കൊച്ചിൻ സർവകലാശാലയിൽ സീനിയർ അസിസ്റ്റന്റ് കെ.എം. സൈദയാണ് ഭാര്യ. കൊച്ചിൻ സർവകലാശാല കാമ്പസിനടുത്ത് സ്ഥിര താമസം.



</doc>
<doc id="307698" url="https://ml.wikipedia.org/wiki?curid=307698" title="എം. ചന്ദ്രദത്തൻ">
എം. ചന്ദ്രദത്തൻ

എം.ചന്ദ്രദത്തന് വിക്രം സാരാഭായ് ബഹിരാകാശകേന്ദ്രത്തിന്റെ ഡയറക്ടര്

</doc>
<doc id="307700" url="https://ml.wikipedia.org/wiki?curid=307700" title="ബ്ലൂ ജീൻ">
ബ്ലൂ ജീൻ

ഊർജ ഉപഭോഗം കുറച്ചു കൊണ്ട് അതിവേഗ കമ്പ്യൂട്ടിങ്ങ് സാധ്യമാക്കുക എന്ന ലക്ഷ്യത്തോടെ ഐ.ബി.എം. 1999-ൽ തുടങ്ങിയ പദ്ധതിയാണ് ബ്ലൂ ജീൻ. ഏകദേശം നൂറ് ദശലക്ഷം ഡോളർ ചിലവിട്ട് കൊണ്ട് നടന്ന അഞ്ച് വർഷത്തെ ഗവേഷണത്തിന് ശേഷം 2004-ൽ ആണ് ആദ്യ തലമുറ ബ്ലൂ ജീൻ സൂപ്പർ കമ്പ്യൂട്ടറുകൾ നിർമിതമായത് . 2004-ൽ പുറത്തിറങ്ങിയ ബ്ലൂ ജീൻ/L ആണ് ഈ ശ്രേണിയിൽ പുറത്തിറങ്ങിയ ആദ്യ തലമുറ ബ്ലൂ ജീൻ സൂപ്പർ കമ്പ്യൂട്ടർ. 2007-ൽ ബ്ലൂ ജീൻ/P എന്ന രണ്ടാം തലമുറ ബ്ലൂ ജീൻ കമ്പ്യൂട്ടർ പുറത്തിറങ്ങി. 2011-ൽ ആണ് ബ്ലൂ ജീൻ ശ്രേണിയിലെ മൂന്നാം തലമുറ സൂപ്പർ കമ്പ്യൂട്ടറായ ബ്ലൂ ജീൻ/Q പുറത്തിറങ്ങിയത്. നവീന സാങ്കേതികവിദ്യക്കുള്ള 2009-ലെ അമേരിക്കൻ ദേശീയ ബഹുമതി ബ്ലൂ ജീൻ ശ്രേണിയിലുള്ള സൂപ്പർ കമ്പ്യൂട്ടറുകൾക് ലഭിക്കുകയുണ്ടായി .

ജീൻ വളർചയും പ്രോട്ടീൻ ഫോൾഡിങ്ങുമായും ബന്ധപ്പെട്ട ഗവേഷണങ്ങൾകാവശ്യമായ കമ്പ്യൂട്ടിങ്ങ് ശേഷി ആർജിക്കുക എന്ന ഉദ്ദേശത്തോടെയാണ് ബ്ലൂ ജീൻ പദ്ധതി 1999-ൽ ഐ.ബി.എം. ആവിഷ്കരിച്ചത്. 2004-ൽ ഗവേഷണം പൂർതിയാവുകയും ആദ്യ തലമുറ സൂപ്പർ കമ്പ്യൂട്ടറായ ബ്ലൂ ജീൻ/L പുറത്തിറങ്ങുകയും ചെയ്തു. ജീവ ശാസ്ത്ര ഗവേഷണങ്ങളിൽ മാത്രമല്ല ജ്യോതിശാസ്ത്രം, കാലാവസ്ഥാ പഠനങ്ങൾ, ഔഷധ ഗവേഷണം, പ്രപഞ്ചശാസ്ത്ര പഠനങ്ങൾ മുതലായവയ്കും ബ്ലൂ ജീൻ സൂപ്പർ കമ്പ്യൂട്ടറുകൾ ഉപയോഗപ്പെടുത്തുന്നുണ്ട്.

ബ്ലൂ ജീൻ/L എന്ന പേരിലറിയപ്പെടുന്ന ഈ സൂപ്പർ കമ്പ്യൂട്ടറുകൾ ഗ്നു/ലിനക്സ് ഓപ്പറേറ്റിങ്ങ് സിസ്റ്റത്തിൽ ആണ് പ്രവർതിക്കുന്നത്. ബ്ലൂ ജീൻ/L ശ്രേണി സൂപ്പർ കമ്പ്യൂട്ടറുകൾക് 65000 കമ്പ്യൂട്ടിങ്ങ് നോഡുകൾ ഉണ്ട്. 2004 സെപ്റ്റമ്പർ 24-ന് ബ്ലൂ ജീൻ/L ലോകത്തിലെ ഏറ്റവും വേഗമേറിയ കമ്പ്യൂട്ടർ ആയി.
മുൻതലമുറയേക്കാൾ മൂന്നിരട്ടി വേഗമുള്ള ബ്ലൂ ജീൻ/P ശ്രേണീ സൂപ്പർ കമ്പ്യൂട്ടറുകൾ 2007-ലാണ് പുറത്തിറങ്ങിയത് . 
10 പീറ്റാഫ്ലോപ് വരെ വേഗതയുള്ള ഈ ശ്രേണിയിലെ മൂന്നാം തലമുറ സൂപ്പർ കമ്പ്യൂട്ടർ പുറത്തിറങ്ങിയത് 2011-ലാണ്. ഇലക്ട്രിൿ കാർ ബാറ്ററിയുടെ ഗവേഷണം, ആഗോള കാലാവസ്ഥാ വ്യത്യാനവുമായി ബന്ധപ്പെട്ട പഠനങ്ങൾ, പ്രപഞ്ചോല്പത്തിയുമായി ബന്ധപ്പെട്ട പഠനങ്ങൾ മിറ എന്ന് പേരിട്ടിരിക്കുന്ന ബ്ലൂ ജീൻ/Q സൂപ്പർ കമ്പ്യൂട്ടർ കൊണ്ട് സാധ്യമാക്കുന്നു .


</doc>
<doc id="307717" url="https://ml.wikipedia.org/wiki?curid=307717" title="കഥയും തിരക്കഥയും">
കഥയും തിരക്കഥയും

പ്രഥമ കോഴിക്കോടൻ പുരസ്കാരം.
കേരള ഭാഷാ ഇൻസ്റ്റിറ്റ്യൂടിൻറെ പ്രഥമ കെ.എം. ജോർജ് പുരസ്കാരം.
സാഹിത്യകൃതിയെ ഉപജീവിച്ച് തിരക്കഥയെഴുതുന്നതിൻറെ സൌന്ദര്യശാസ്ത്രത്തെപ്പറ്റി മലയാളത്തിലെ ആദ്യപഠനം [ സക്കറിയയുടെ ] വിധേയൻ എന്നീ തിരക്കഥകളെ ആസ്പദമാക്കി കഥ തിരക്കഥയാക്കുമ്പോൾ വരുന്ന മാറ്റങ്ങളെ വിശകലനം ചെയ്യുന്നു. തിരക്കഥയെപ്പറ്റി പഠിക്കുന്നവർക്ക് ഏറെസഹായകരമായ ഗ്രന്ഥം.

1 തിരക്കഥ 
2 ചലച്ചിത്രവും സാഹിത്യവും 
3 കഥ തിരക്കഥയാകുമ്പോൾ 
4 അനുകല്പനം പ്രയോഗത്തിൽ 
5 ബഷീർ,പത്മരാജൻ,അടൂർ 
6 കൃതിയും പാഠവും
7 ഒരുകാര്യം രണ്ടുവഴി 
8 കർതൃത്വവും വീക്ഷണവും 
9 കഥാദ്യവും കഥാന്ത്യവും
10 കഥാപാത്രങ്ങൾ 
11 കഥാപാത്രങ്ങളും മാധ്യമഭിന്നതയും 
12 ചലച്ചിത്രഭാഷ 
13 തിരക്കഥയുടെ ഭാഷ 
14സംഭാഷണങ്ങൾ 
15 ചലച്ചിത്രാഖ്യാനം 
എന്നീ പേരുകളിൽ 195 പേജുകളിലായി വിശദമായ 15 ലേഖനങ്ങൾ ഈ പുസ്തകങ്ങളിൽ ഉൾപ്പെടുത്തിയിരിക്കുന്നു.
എന്ന ലേഖനത്തിൽ ലൂമിയർ സഹോദരന്മാർ 1895 ഡിസംബർ 28ന് പാരീസിലെ ഗ്രാൻറ് കഫേയിൽ വെച്ച് നടത്തിയ ആദ്യ ചലച്ചിത്ര പ്രദർശനം, സിനിമയുടെ തുടക്കവും വളർച്ചയു, തിരക്കഥ, തിരക്കഥയുടെ പശ്ചാത്തലം, തിരക്കഥാഘടന, തിരക്കഥയുടെ സാഹിത്യമൂല്യം തുടങ്ങിയവ വളരെ വിശദമായി പ്രതിാദിച്ചിരിക്കുന്നു. ഒരു നല്ല തിരക്കഥ എങ്ങനെയുള്ളതായിരിക്കണം എന്നും ലേഖനം നിരീക്ഷിക്കുന്നു.

എന്ന ലേഖനത്തിൽ സാഹിത്യത്തിന് ചലച്ചിത്രവുമായുള്ള ചലച്ചിത്രത്തോളം തന്നെ പഴക്കമുള്ള ബന്ധത്തെയും പരസ്പരാശ്രിതത്ത്വത്തെയും സിനിമയിലുള്ള സാഹിത്യവും തമ്മിലുള്ള കൊടുക്കൽ വാങ്ങലുകൾ എത്രത്തോളം മാവാം എന്നലേഖകൻറെ കാഴ്ചപ്പാട് ഇതിൽ വിശദമാക്കിയിരിക്കുന്നു. ചലച്ചിത്രവും ഇതരകലകളും തമ്മിലുള്ള ബന്ധം വിശദമാക്കാനും ഈ ലേഖനം ശ്രമിക്കുന്നുണ്ട്.
കഥതിരക്കഥയാക്കുമ്പോൾ അനുവർത്തിക്കേണ്ട കാര്യങ്ങൾ ലോകപ്രശസ്ത തിരക്കഥാകൃത്തുകൾ സ്വീകരിച്ച തന്ത്രങ്ങൾ എന്നിവ ഉദാഹരിണസഹിതം വിശദീകരിക്കുന്നു കഥ തിരക്കഥയാക്കുമ്പോൾ എന്ന ലേഖനത്തിൽ.
ചലച്ചിത്രത്തോടൊപ്പം തന്നെതുടങ്ങിയ അനുകല്പനത്തിൻറെ ചരിത്രവും, ലോകസിനിമയിലും ഇന്ത്യൻ സിനിമയിലും മലയാള സിനിമയിലും പ്രമുഖ സംവിധായകൾ ഉപജീവിച്ച സാഹിത്യസൃഷ്ടികളും പരിചയപ്പെടുത്തുന്ന ലേഖനം. 
1960 കളിൽ സിനിമയിലെ സാഹിത്യദശകത്തിൽ തിരക്കഥയെഴുതിയ ബഷീരിൽ നിന്ന് 1990 ൽ മാത്രയ സിനിമയ്ക്കായ് സാഹിത്യത്തെ സമീപിച്ച അടൂരിലേക്കുള്ള മാറ്റത്തിൽ നൂറ് ശതമാനം സാഹിത്യകാരനിൽ നിന്ന് നൂറുശതമാനം സിനിമാക്കാരിലേക്കുള്ള പരിണാമത്തൽ പത്മരാജൻ മധ്യവർത്തിയായി നിൽക്കുന്നു. ഒരേ സമയം നൂറുശതമാനം സാഹിത്യക്കാരനും നൂറുസതമാനം സിനിമാക്കാരനുമാണ്. പത്മരാജൻ. ഈ മൂന്നുപേരുടെ കലയിലൂടെയുള്ള യാത്രയാണ് ഈ ലേഖനത്തിൽ. ബഷീറിൻറെ ഭാർഗവീ നിലയവും മതിലുകളും പത്മരാജൻറെ പെരുവഴിയമ്പലം അടക്കമുള്ള സിനിമയുടെ തുടങ്ങിയ സിനിമകളും അനുകല്പനത്തിൻറെ സാധ്യതകൾ മലയാളം എങ്ങനെയുപയോഗിച്ചു എന്നു വിശദീകരിക്കുന്നു.
അനുകല്പനത്തിലൽ മൂലകൃതിയോട് കാണിക്കോണ്ട നീതി എത്രത്തോളം ആവണമെന്നു വ്യക്തമാക്കുന്ന ലേഖനം. 
കഥയും ചലച്ചിത്രവും അനുവാചകനിലേൽപ്പിക്കുന്ന പ്രതീതി എങ്ങനെ വ്യത്യാസപ്പെടുന്നു എന്ന് ഈ പഠനത്തിൽ അവതരിപ്പിച്ചിരിക്കുന്നു.
ആധാരകൃതിയുടെയും തിരക്കഥയുടെയും രചയിതാക്കൾ തമ്മിലുള്ള ആശയപരമായ ഭിന്നതകൾ, രണ്ടുകൃതിയുടേയും പശ്ചാത്തല വ്യത്യാസം, കാലവ്യത്യാസം തുടങ്ങിയ കൃതിയിൽ നിന്ന് സിനിമയ്ക്കുള്ള വ്യതിയാനത്തിന് കാരണമാവുന്നു.
കഥയും ചലച്ചിത്രവും തമ്മിൽ അവയുടെ മാധ്യമപരമായ വൈജാത്യത്തിനനുസൃതമായി ഘടനാപരമായും വ്യത്യാസങ്ങളുണ്ടാവും. ഇത് ഭാർഗ്ഗവീനിലയം പെരുവഴിയമ്പലം എന്നിവയിൽ കാണാം.
പ്രമുഖമലയാള സിനിമകളിലെ കഥാപാത്രങ്ങൾക്ക് മൂലകൃതിയിലെ(സാഹിത്യത്തിലെ) കഥാപാത്രങ്ങളുമായുള്ള വ്യത്യാസം സിനിമകളിലൂടെ ചർച്ചചെയ്യുന്ന ലേഖനം 
എഴുത്തിലൂടെ തികച്ചും വ്യക്തിനിഷ്ഠമായി ചേക്കേറിയ കഥാപാത്രങ്ങളെ മൂർത്ത രൂപത്തിൽ മജ്ജയും മാംസവും നൽകി തിരിച്ചു തരികയാണ് ചലച്ചിത്രം ചെയ്യുന്നത്. കഥാപാത്രങ്ങൾക്ക് ഭാവവും ചെയ്തികളുമൊരുക്കുന്നത് തിരക്കഥയും വ്യത്യസ്ത രണ്ടു മാധ്യമങ്ങളുൽ തെളിയുന്ന പാത്രസ്വഭാവങ്ങൾ സൂക്ഷ്മമായി അവലോകനം ചെയ്യുന്ന ലേഖനം.
ചലച്ചിത്രം ഒരു ആശയ വിനിമയ വ്യവസ്ഥയാണ് അതിൻറെ പ്രത്യേകതകൾ വിശദീകരിക്കുന്നു.
ദൃശ്യഭാഷയുടെ പ്രത്യേകതകൾ സിനിമകളുടെ സഹായത്തിൽ വിശകലനം ചെയ്യുന്നു.
സിനിമയിൽ ശബ്ദം പ്രധാനമായും അഞ്ചുതരത്തിൽ ഉപയോഗിക്കപ്പെടുത്താറുണ്ട്. സംഭാഷണം, സംഗീതം,യാദൃച്ഛികശബ്ദങ്ങൾ, സൌണ്ട് ഇഫക്ടുകൾ,നിശ്ശബ്ദത എന്നിവയാണിവ. സിനിമകളിൽ ഇവ എങ്ങനെ ഫലപ്രദമായി ഉപയോഗിക്കാം എന്നത് ചലച്ചിത്രങ്ങളിലൂടെ വ്യഖ്യാനിക്കാൻ ഗ്രമിക്കുന്നു.

ഈ അവസാന ലേഖനത്തിൽ ആഖ്യാനത്തിൻറെ വിവിധ സ്വഭാവങ്ങൾ വിശകലനം ചെയ്യുന്നു.
സിനിമ ഗൌരവമായി കാണുന്ന ഏതൊരു വ്യക്തിക്കും പ്രയോജനം ചെയ്യുന്ന ഒരു മികച്ച ഗ്രന്ഥമാണ് കഥയും തിരക്കഥയും. സിനിമയുടെയും തിരക്കഥയയുടേയും ഉള്ളറകളിലേക്ക് ആഴ്ന്നിറങ്ങാനും, ബഷീർ,അടൂർ,പത്മരാജൻ തുടങ്ങിയ വിഖ്യാതമലയാള കലാകാരന്മരെ ആഴത്തിൽ അറിയാനും ഈ ഗ്രന്ഥം സഹായിക്കും.


</doc>
<doc id="307725" url="https://ml.wikipedia.org/wiki?curid=307725" title="മലശ്ശർ">
മലശ്ശർ

പാലക്കാട്‌,തൃശൂർ ജില്ലകളിൽ കണ്ടു വരുന്ന ആദിവാസി വിഭാഗമാണ് മലശ്ശർ. മലച്ചെരിവൻ ,മലസർ,നാട്ടുമാലസർ എന്നിങ്ങനെ രണ്ടു വിഭാഗം ഇവർക്കിടയിലുണ്ട് .നാട്ടു മലസർക്കിടയിൽ കൊണ്ട് മലസർ എന്നാ വിഭാഗവുമുണ്ട് .മലയിൽ അലയുന്നവർ എന്ന അർത്ഥത്തിൽ ആവാം ഇവരെ മലസർ എന്ന വിളിക്കുന്നത്.


</doc>
<doc id="307727" url="https://ml.wikipedia.org/wiki?curid=307727" title="അരനാടർ">
അരനാടർ

മലപ്പുറം ജില്ലയിൽ കണ്ടു വരുന്ന ആദിവാസി വിഭാഗമാണ് അരനാടർ. കേരളത്തിലെ തന്നെ ഏറ്റവും പ്രാകൃതരായ ഗിരിവർഗക്കാരിലൊന്നാണ് അരനാടർ .വേട്ടയാടിയും വനവിഭവങ്ങൾ ശേഖരിച്ചുമാണ് ഇവർ കഴിഞ്ഞിരുന്നത് .ഇന്ന് ഇവരുടെ സ്ഥിതി ഏറെക്കുറെ മെച്ചപ്പെട്ടിട്ടുണ്ട്. 
നിലമ്പൂർ താലൂക്കിലെ വഴിക്കടവ്, കരുളായി, എടക്കര, ശങ്കരകുളം, പോത്ത്കല്ല് തുടങ്ങിയ പ്രദേശങ്ങളിൽ ഇവരുടെ 'പിര'കൾ കാണാം. താമസസ്ഥലത്തെ ഇവർ ചെമ്മം എന്നു വിളിക്കുന്നു. പണ്ടു കാലത്ത് ഇലകൾ ധരിച്ചിരുന്ന ഇവർ ഇപ്പോൾ മുണ്ടുടുക്കുന്നു. മക്കത്തായ സമ്പ്രാദമാണ് ഇവർക്കിടയിൽ പ്രാചാരത്തിലുള്ളത്. 

പെൺകുട്ടികളെ സംബന്ധിച്ച് തെരണ്ടു കല്യാണം പ്രധാനമാണ്. ഏഴു ദിവസത്തോളം ചടങ്ങുകൾ നീണ്ടുനിൽക്കും. കല്യാണത്തിന് ചിലർ താലി ഉപയോഗിക്കും. തോടകളും മണികളും ചരടിൽ കോർത്തതാണ് താലി. മരിച്ചാൽ ചൂടു വെള്ളം കൊണ്ടു കുളിപ്പിച്ചേ അവർ ശവം മറവു ചെയ്യാറുള്ളൂ. ആട്ടംവെയ്പ് എന്നൊരു പരേതക്രിയ ഇവർക്കിടയിലുണ്ട്.


</doc>
<doc id="307728" url="https://ml.wikipedia.org/wiki?curid=307728" title="എരവാലൻ">
എരവാലൻ

പാലക്കാട്‌ ജില്ലയിലെ ചിറ്റൂരിൽ കണ്ടു വരുന്ന ആദിവാസി വിഭാഗമാണ് എരവാലൻ. ആദ്യകാലത്ത് ഭിക്ഷാടനം നടത്തിയായിരുന്നു ഇവർ ആഹാരം സമ്പാദിച്ചിരുന്നത് .ഇരക്കുന്നവൻ എന്ന വാക്കിൽ നിന്നാവാം 'എരവാലൻ 'എന്നാ പേരുണ്ടായത് എന്നു കരുതപ്പെടുന്നു. എരവാലന്മാർ പരസ്പരം സംസാരിക്കുന്ന ഭാഷ തമിഴിനോട് സാമ്യമുള്ളതാണ്. കോയമ്പത്തൂർ ജില്ലയിലും ഈ ഗിരിവർഗക്കാരെ കാണാം.


</doc>
<doc id="307729" url="https://ml.wikipedia.org/wiki?curid=307729" title="വിഴവൻ">
വിഴവൻ

തൃശൂർ ജില്ലയിലും ഇട്ടിയാനി,ആതിരപള്ളി എന്നി പ്രദേശങ്ങളിലും മൂവാറ്റുപുഴയിലും കണ്ടു വരുന്ന ആദിവാസി വിഭാഗമാണ് വിഴവർ. മലങ്കുടി എന്ന പേരിലായിരുന്നു ഇവർ അറിയപ്പെട്ടിരുന്നത് .പശ്ചിമഘട്ടത്തിലെ കൊടുങ്കാടുകളിലാണ് ഇവരുടെ താമസം .മലകളിൽ നിന്ന് പുഴകളിലൂടെ ഈറ്റയും മുളയും ഒഴുക്കിക്കൊണ്ടു വരുന്നതാണ് ഇവരുടെ പ്രധാന ജോലി. ഇവരുടെ തലവന്മാരെ കാണിക്കാർ എന്നു വിളിക്കും. 


</doc>
<doc id="307755" url="https://ml.wikipedia.org/wiki?curid=307755" title="പ്രതിരോധമന്ദിരം">
പ്രതിരോധമന്ദിരം

പ്രതിരോധമന്ദിരം(ഇംഗ്ലീഷ്:Siege tower) എന്നത് കാഴ്ച്ചയിൽ ഗോപുരം പോലെയിരിക്കുന്ന ഒരു പ്രത്യേക ഉപരോധായുധമാണ്.മദ്ധ്യകാലഘട്ടത്തിൽ ഇവയെ ബെല്ഫ്രി(Belfry) എന്നും ബ്രീച്ചിംഗ് ടവർ(Breaching tower) എന്നും വിളിച്ചിരുന്നു.ഇവയുടെ നിർമ്മാണ ഉദ്ദേശം പോരാളികളെയും ഗോവണികളെയും ഉപരോധിക്കപ്പെട്ടുകൊണ്ടിരിക്കുന്ന കോട്ടയുടെയോ പട്ടണത്തിന്റെയോ മതിൽകെട്ടിലെ(ഇംഗ്ലീഷ്:Fortification) പ്രതിരോധ സംവിധാനങ്ങളിൽനിന്നും സംരക്ഷിക്കുകയെന്നതയിരുന്നു. പ്രതിരോധമന്ദിരത്തിന്റെ അസ്ഥിവാരം മിക്കവാറും സമചതുരമായിരുന്നു.സാധാരണയായി ഇവയ്ക്ക് നാല്ചക്രങ്ങളും അക്രമിക്കേണ്ട മതില്കെട്ടിന്റെ ഏതാണ്ട് തുല്യമായ ഉയരവുമായിരുന്നു.ചിലപ്പോൾ വില്ലാളികൾക്ക് മതിൽകെട്ട്‌ ആക്രമിക്കാനുള്ള സൗകര്യത്തിനായി ഉയരം അതിലും കൂടുതലുമാക്കരുണ്ടായിരുന്നു.ഇവ മരം കൊണ്ടായിരുന്നു ഉണ്ടാക്കാറ്.അതിനാൽ ശത്രുക്കൾ ഇതിനു തീ വയ്ക്കാതിരിക്കാനായി ഇവ ഇരുമ്പ് കൊണ്ടോ പുതിയ മൃഗത്തോൽ കൊണ്ടോ പൊതിയാരുണ്ടായിരുന്നു.

ക്രിസ്തുവിനുമുന്പ് നാലാം ശതകത്തിൽ ഇവ യൂറോപ്പിൽ ഉപയോഗിച്ചിരുന്നു.രാക്ഷസക്കവണകൾ പോലെ ഇവയും വളരെ വലുതായിരുന്നു.അതിനാൽത്തന്നെ ഇവ പണിയാൻ വളരെയധികം സമയം ആവശ്യമായിരുന്നു.ഇതുകൊണ്ടുതന്നെ ഗോവണികളും ഭിത്തിഭേതനയന്ത്രങ്ങളും(ഇംഗ്ലീഷ്:Battering Ram) മതിൽകെട്ട്‌ കടക്കാൻ സഹായിക്കുന്നതിൽ പരാജയപ്പെട്ടാൽ മാത്രമേ ഇവ പണിയാൻ ശ്രമിക്കുകതന്നെ ചെയ്തിരുന്നുള്ളൂ.

ഇവയിൽ ചിലപ്പോൾ കുന്തക്കാരും വാൾക്കാരും വില്ലാളികളും മറ്റും മതില്കെട്ടിന്റെ സംരക്ഷകരെ അക്രമിക്കുനതിനായി കയറാറുണ്ടായിരുന്നു.എന്നിരുന്നാലും പ്രതിരോധമന്ദിരത്തിന്റെ വലിപ്പം കാരണം മതില്കെട്ടിന്റെ മുകളില്നിന്നും പീരങ്കിപോലുള്ള ആയുധങ്ങളുപയോഗിച്ച് ഇവ ആക്രമിക്കുക എന്നത് എളുപ്പമായിരുന്നു.

പ്രതിരോധമന്ദിരം മതില്കെട്ടിന്റെ അടുത്തെത്തിയാൽ ഇതില്നിന്നും അക്രമികൾക്ക് മതില്കെട്ടിന്റെ അകത്തുകടക്കാനായി പ്രതിരോധമന്ദിരത്തിൽനിന്നും ഒരു മരപ്പാലം മതില്കെട്ടിന്റെ അകത്തേക്ക് ഇടുകയാണ് ചെയ്യാറ്

ഏറ്റവും ആദ്യം പ്രതിരോധമന്ദിരങ്ങൾ ഉപയോഗിച്ചിരുന്നത് ഏതാണ്ട് ബി.സി. ഒൻപതാം ശതകത്തിൽ നവ അസ്സീറിയൻ സാമ്രാജ്യമായിരുന്നു.ഈ കാലഘട്ടത്തിൽ തന്നെ പല വമ്പൻ പ്രതിരോധമന്ദിരങ്ങളും നിർമ്മിക്കപ്പെട്ടു. എങ്കിലും അക്കാലത്ത് നഗരങ്ങൾ മിക്കതും നദീതീരങ്ങളിലായിരുന്നു.അതിനാൽത്തന്നെ പ്രതിരോധമന്ദിരങ്ങൾ ചിലപ്പോൾ നദിയുടെ ആഴംകുറഞ്ഞ ഭാഗങ്ങളിലൂടെ കൊണ്ടുപോകുകയോ അത് സാധ്യമല്ലാത്തപ്പോൾ കപ്പലുകളിൽ കയറ്റികൊണ്ടുപോകുകയോ ആണ് ചെയ്തിരുന്നത്.സഞ്ചരിക്കാൻ കഴിയുന്ന പ്രതിരോധമന്ദിരങ്ങളെക്കുറിച്ച് പ്രതിപാതിക്കുന്ന പുരാതന ചൈനയിലെ ആദ്യ രേഖ കപ്പൽ യുദ്ധങ്ങലെക്കുരിച്ചുള്ള ഒരു രേഖയിലാണ്.

റോമൻ സാമ്രാജ്യത്തിന്റെ തകർച്ചയോടുകൂടി മദ്ധ്യകാലഘട്ടത്തിൽ പ്രതിരോധമന്ദിരങ്ങളുടെ ഉപയോഗം അതിന്റെ ഏറ്റവും ഉയരത്തിലെത്തി.കൂടാതെ പ്രതിരോധമന്ദിരങ്ങളുടെ മുന്നേറ്റം തടയുന്ന ചെറിയ കൃത്രിമ കിടങ്ങുകൾ മൂടുന്ന തൊഴിലാളികൾക്ക് മതിൽകെട്ടിലെ(ഇംഗ്ലീഷ്:Fortification) പ്രതിരോധ സംവിധാനങ്ങളിൽനിന്നും രക്ഷപ്പെടാനുള്ള നീക്കാവുന്ന കൂറ്റൻ മറകളും ഈ കാലത്തുതന്നെ വികസിപ്പിച്ചെടുത്തു.എ.ഡി.1266ൽ 200 വില്ലാളികൾക്ക് കയറാൻ പറ്റുന്ന ഒരു വലിയ പ്രതിരോധമന്ദിരം പണിയപ്പെടുകയുണ്ടായി.വെടിമരുന്നിന്റെ വരവോടെ ഒരേസമയം പ്രതിരോധമന്ദിരങ്ങളും വലിയ മതിൽക്കെട്ടുകളും ഉപയോഗശൂന്യമായി.എങ്കിലും പിന്നീട് പ്രതിരോധമന്ദിരങ്ങളുടെ ഒരു വകഭേതമായ മരം കൊണ്ടുതന്നെ നിർമ്മിക്കുന്ന പീരങ്കികൾ കയറ്റാവുന്ന ഗോപുരങ്ങൾ(ഇംഗ്ലീഷ്:battery-towers) രംഗത്തെത്തി.പിന്നീട് ഇവയും ചരിത്ര ശേഷിപ്പായി മാറി

ഇംഗ്ലീഷ് വിക്കിപീഡിയ


</doc>
<doc id="307782" url="https://ml.wikipedia.org/wiki?curid=307782" title="ടിൻ ഡ്രം">
ടിൻ ഡ്രം

സാഹിത്യത്തിനുള്ള നോബൽ പുരസ്കാരം നേടിയ ഗുന്തർ ഗ്രാസിന്റെ ആദ്യ കൃതിയാണ് ദ ടിൻ ഡ്രം. ആധുനിക യൂറോപ്യൻ സാഹിത്യത്തിലെ സുപ്രധാന രചനകളിലൊന്നാണിത്. നിരൂപകപ്രശംസ നേടിയ ഈ നോവൽ മാത്രമല്ല, ബെസ്റ്റ് സെല്ലറായിരുന്നു. പിൽക്കാലത്ത് ഗബ്രിയേൽ ഗാർഷ്യ മാർക്കേസിലൂടെ പൂർണതയിലെത്തിയ മാജിക്കൽ റിയലിസത്തിന്റെ വികസനത്തിനും ഈ നോവൽ വഴിതുറന്നു.
1959ൽ രണ്ടാം ലോകയുദ്ധം പ്രമേയമാക്കി എഴുതിയ നാസി വിരുദ്ധകൃതിയാണ് ഇത്. മൂന്നാമത്തെ വയസ്സിൽ ഇനി വളരേണ്ട എന്ന് തീരുമാനിച്ച ഒരു ബാലമനുഷ്യൻ ഓസ്‌കർ മാറ്റസെറാത്തിന്റെ കാഴ്ചപ്പാടിലൂടെ 20-ാം നൂറ്റാണ്ടിന്റെ ചരിത്രമാണ് കഥനം ചെയ്യപ്പെടുന്നത്. 
1979-ൽ പുറത്തിറങ്ങിയ ടിൻ ഡ്രമ്മിന്റെ ചലച്ചിത്രാവിഷ്‌കാരത്തിന് അക്കൊല്ലത്തെ കാൻ ചലച്ചിത്രമേളയിലെ പാം ദ ഓർ അവാർഡും മികച്ച വിദേശ ചിത്രത്തിനുള്ള ഓസ്‌കർ അവാർഡും ലഭിച്ചു.



</doc>
<doc id="307787" url="https://ml.wikipedia.org/wiki?curid=307787" title="കാറ്റ് ആൻഡ് മൗസ്">
കാറ്റ് ആൻഡ് മൗസ്

സാഹിത്യത്തിനുള്ള നോബൽ പുരസ്കാരം നേടിയ ഗുന്തർ ഗ്രാസ് രചിച്ച നോവലാണ് കാറ്റ് ആൻഡ് മൗസ്. ഗ്രാസിന്റെ ഡാൻസിങ് ത്രയം നോവലുകൾ (ഡാൻസിങ് ട്രിലജി) എന്നറിയപ്പടുന്ന മൂന്ന് നോവലുകളിൽ രണ്ടാമത്തെ രചനയാണിത്. 
അസാധാരണ വലിപ്പത്തിൽ തൊണ്ടമുഴയുള്ള ജോച്ചിം മാൾക്കും അവന്റെ സ്‌കൂൾ മേറ്റ് പൈലെൻസുമാണ് നോവലിലെ മുഖ്യ കഥാപാത്രങ്ങൾ. 'യുദ്ധങ്ങളുടെയും സർക്കാർ നിയന്ത്രിക്കുന്ന രാഷ്ട്രീയത്തിന്റെയും കാലത്തും വൈയക്തികഗുണങ്ങൾ അതിജീവിക്കുന്നതിനെപ്പറ്റിയുള്ള ഉജ്ജ്വലമായ കഥ' എന്നാണ് ന്യൂയോർക്ക് ടൈംസിന്റെ സാഹിത്യനിരൂപകൻ സ്റ്റീഫൻ സ്‌പെൻഡർ പുസ്തകത്തെ വിശേഷിപ്പിച്ചിരുന്നു.
എലിയും പൂച്ചയും എന്ന പേരിൽ ഈ കൃതിക്ക് മലയാള വിവർത്തനം പ്രസിദ്ധീകരിച്ചിട്ടുണ്ട്.


</doc>
<doc id="307789" url="https://ml.wikipedia.org/wiki?curid=307789" title="ഡോഗ് ഇയേഴ്‌സ്">
ഡോഗ് ഇയേഴ്‌സ്

സാഹിത്യത്തിനുള്ള നോബൽ പുരസ്കാരം നേടിയ ഗുന്തർ ഗ്രാസ് രചിച്ച നോവലാണ് ഡോഗ് ഇയേഴ്‌സ്. ഡാൻസിങ് ട്രലജിയിലെ അവസാന നോവലാണിത്.
രണ്ടാം ലോകമഹായുദ്ധത്തിനു മുൻപ് മുതൽ യുദ്ധാനന്തര കാലം വരെ നീളുന്ന കാലത്തിലൂടെ വാൾട്ടർ മാറ്റേണും പാതി യഹൂദനായ എഡ്വാഡ് ആംസെൽ എന്നീ രണ്ട് മനുഷ്യരുടെ കഥയാണിത്. 


</doc>
<doc id="307791" url="https://ml.wikipedia.org/wiki?curid=307791" title="ദ റാറ്റ്">
ദ റാറ്റ്

സാഹിത്യത്തിനുള്ള നോബൽ പുരസ്കാരം നേടിയ ഗുന്തർ ഗ്രാസ് രചിച്ച നോവലാണ് ദ റാറ്റ് . 1986 ലാണ് ഈ നോവൽ പ്രസിദ്ധീകരിച്ചത്. 
ടിൻ ഡ്രമ്മിലെ നായകനായ ഓസ്‌കറിന് ക്രിസ്മസ് സമ്മാനമായി ലഭിച്ച ഒരു പെരുച്ചാഴിയുമായുള്ള സംഭാഷണത്തിലൂടെ ആ എലിയാണ് മനുഷ്യരാശിയുടെ ആസന്നമായ അന്ത്യത്തെപ്പറ്റി സംസാരിക്കുന്നത്.


</doc>
<doc id="307793" url="https://ml.wikipedia.org/wiki?curid=307793" title="പീലിങ് ദ ഒനിയൻ">
പീലിങ് ദ ഒനിയൻ

സാഹിത്യത്തിനുള്ള നോബൽ പുരസ്കാരം നേടിയ ഗുന്തർ ഗ്രാസ് രചിച്ച ആത്മകഥാംശമുള്ള രചനയാണ് പീലിങ് ദ ഒനിയൻ. 2006 ൽ പ്രസിദ്ധീകരിച്ച ഈ കൃതിയിൽ, ഹിറ്റ്‌ലർ ഭരണകാലത്ത് നാസി അർധസൈനിക വിഭാഗമായ വാഫൻ - എസ്സ് എസ്സിൽ ജോലിചെയ്തതായി ഏറ്റുപറഞ്ഞിരുന്നു .


</doc>
<doc id="307803" url="https://ml.wikipedia.org/wiki?curid=307803" title="മാർക്സിന്റെ അന്യവൽകരണ സിദ്ധാന്തം">
മാർക്സിന്റെ അന്യവൽകരണ സിദ്ധാന്തം

സമൂഹത്തിൽ നിലനിൽകുന്ന വർഗവിഭജനത്തിന്റെ പരിണതഫലമായി വ്യക്തികൾക് സംഭവിക്കുന്ന, മനുഷ്യാവസ്ഥയുടെ വിവിധ ഭാവങ്ങളിൽ നിന്നുമുള്ള വേർപെടുത്തലുകളെയാണ് അന്യവൽകരണ സിദ്ധാന്തത്തിലൂടെ കാൾ മാർക്സ് വിശദീകരിക്കുന്നത്. തൊഴിലാളി സ്വതന്ത്രനും സ്വബോധമുള്ള വ്യക്തിയാണെങ്കിലും മിച്ചമൂല്യം വർധിപ്പികുക എന്ന, ഉല്പാദനോപാധികളുടെ മേൽ അധികാരമുള്ള ബൂർഷ്വാസിയുടെ ഉദ്ദേശം സാക്ഷാത്കരിക്കുന്നതിന് വേണ്ടി പ്രവർതിക്കേണ്ടി വരുമ്പോൾ ആണ് അന്യവൽകരണം സംഭവിക്കുന്നത്.


</doc>
<doc id="307805" url="https://ml.wikipedia.org/wiki?curid=307805" title="ഫുലെൻജിയ">
ഫുലെൻജിയ

തുടക്ക ജുറാസ്സിക് കാലത്ത് ജീവിച്ചിരുന്ന ഒരു ദിനോസർ ആണ് ഫുലെൻജിയ. ഇവ പ്രോസോറാപോഡ് ആണോ അതോ അടിസ്ഥാന സോറാപോഡമോർഫ ആണോ എന്ന് തീർച്ചയായിടില്ല. ഇവയുടെ ഫോസ്സിൽ കിട്ടിയിടുള്ളത് ചൈനയിൽ നിന്നും ആണ് . ഇവയുടെ വർഗം തിരിച്ചത് 1977-ൽ ആണ് . ഇവയെ നോമെൻ ഡുബിയം ആയി കണക്കാകുന്നു .



</doc>
<doc id="307809" url="https://ml.wikipedia.org/wiki?curid=307809" title="നോമെൻ ഡുബിയം">
നോമെൻ ഡുബിയം

ജീവശാസ്ത്രത്തിൽ തീർച്ച ഇല്ലാത്ത അല്ലെക്കിൽ സംശയം ഉള്ള ശാസ്ത്രനാമങ്ങളെ ആണ് നോമെൻ ഡുബിയം എന്ന് വിളിക്കുന്നത്‌ . 

ബാക്റ്റീരിയോളജിയിൽ ആക്കട്ടെ ജുഡീഷ്യൽ കമ്മീഷൻ നിരാകരിച്ച ബാക്ടീരിയകളുടെ നാമത്തെ ആണ് നോമെൻ ഡുബിയ എന്ന് പറയുക്ക. :

സസ്യശാസ്ത്രത്തിൽ ഇവയ്ക്ക് സവിശേഷമായ ഉപയോഗം ഇല്ല . എന്നിരുന്നാലും നിരാകരിക്കാൻ നിർദ്ദേശിച്ച പേരുകളെ ഇതിന്റെ പര്യായം ആയ nomen ambiguum എന്ന് വിളിക്കുന്നു.


</doc>
<doc id="307844" url="https://ml.wikipedia.org/wiki?curid=307844" title="ഭഗവാൻ കാലുമാറുന്നു">
ഭഗവാൻ കാലുമാറുന്നു

കണിയാപുരം രാമചന്ദ്രൻ രചിച്ച നാടകമാണ് ഭഗവാൻ കാലുമാറുന്നു. കെ.പി.എ.സി അരങ്ങിലെത്തിച്ചു.
ഈ നാടകത്തിനെതിരെ ഹിന്ദു സംഘടനാ പ്രവർത്തകരിൽ നിന്നും ഭീഷണിയുണ്ടായി. പലയിടങ്ങളിലും നാടക അവതരണത്തിനു നേരെ കല്ലെറി നടന്നു. അഭിനേതാക്കൾക്ക് പരിക്കേറ്റു. കൊല്ലത്ത്‌ കൂനമ്പായിക്കുളത്ത് ഓപ്പൺ എയർ സ്‌റ്റേജിൽ നാടകാവതരണം നടക്കെ കുറച്ച്‌ പേരെത്തി കല്ലെറിഞ്ഞു. മെറ്റൽ കൊണ്ടുള്ള ഏറേറ്റ് നടൻ കെ.പി.എ.സി ജോൺസൺ അബോധാവസ്‌ഥയിലായി, ഒരാഴ്‌ച ആസ്‌പത്രിയിൽ കഴിഞ്ഞു. ഈ നാടകം അമേരിക്കയിൽ ഒരു സ്‌റ്റേജിൽ കളിച്ചപ്പോഴും ഒരു സംഘമെത്തി പ്രശ്‌നമുണ്ടാക്കി. 
1982 ൽ ഈ നാടകം സിനിമയായി പുറത്തിറങ്ങി. 


</doc>
<doc id="307849" url="https://ml.wikipedia.org/wiki?curid=307849" title="ഇന്ത്യൻ ഇംഗ്ലീഷ്">
ഇന്ത്യൻ ഇംഗ്ലീഷ്

ഇന്ത്യൻ ഇംഗ്ലീഷ് ഇന്ത്യൻ ഉപഭൂഖണ്ഡത്തിൽ പ്രാഥമികമായി പറഞ്ഞ ഇംഗ്ലീഷ് ഭാഷകളോടും ഗ്രൂപ്പ്, അല്ലെങ്കിൽ പ്രാദേശിക ഭാഷയിൽ ഇനങ്ങൾ ആണ്
2015 ഡിസംബറിൽ കോടതിയുടെ ഭാഷയായി ഇംഗ്ലീഷ് മാത്രമെന്ന് സുപ്രീം കോടതി ഉത്തരവിട്ടു.
ഇന്ത്യൻ ഇംഗ്ലീഷ് സാധാരണയായി ഉപയോഗിക്കുന്നത് ഇൻഡ്യൻ നമ്പറിംഗ് സംവിധാനമാണ്.
ഇന്ത്യൻ ഉച്ചാരണചിഹ്നങ്ങൾ വളരെ വ്യത്യാസപ്പെട്ടിരിക്കുന്നു.ഭൂരിഭാഗം ഇന്ത്യക്കാരും കൂടുതലും പ്രാദേശിക ചൊവ്വയോടെ സംസാരിക്കുന്നു.

ഇന്ത്യയിലെ ഔദ്യോഗിക പദവിയിലുള്ള ഭാഷകൾ


</doc>

<doc id="312009" url="https://ml.wikipedia.org/wiki?curid=312009" title="ശ്രീവിജയ സാമ്രാജ്യം">
ശ്രീവിജയ സാമ്രാജ്യം

ശ്രീവിജയ സാമ്രാജ്യം തെക്കു കിഴക്കൻ ഏഷ്യയിൽ ഇന്നത്തെ ഇന്തോനേഷ്യയിലെ സുമാത്ര ദ്വീപ് കേന്ദ്രമാക്കി സി. ഇ. 650 മുതൽ 1377 നിലനിന്നു. ഇതിന്റെ തലസ്ഥാനം ആദ്യം പലെംബാങ്ങ് ആയിരുന്നു. ശൈലെന്ദ്ര രാജാവിന്റെ കാലത്ത് മധ്യ ജാവയായിരുന്നു തലസ്ഥാനം. പിന്നീടത് ജംബി ആയി മാറി. ബുദ്ധമതത്തിന്റെ പ്രധാന കേന്ദ്രം ആയിരുന്നു. സംസ്കൃതത്തിൽ ശ്രീ എന്നാൽ സംർദ്ധി, സന്തോഷം, ഉയർച്ച എന്നൊക്കെയാണർത്ഥം. വിജയ എന്നാൽ ജയം മേന്മ, മഹിമ എന്നൊക്കെ സംസ്കൃതത്തിൽ അർത്ഥം. 

ചൈനക്കാരനായ ബുദ്ധസന്യാസിയായ, യിജിങ് താൻ 671ൽ 6 മാസം ശ്രീവിജയ സാമ്രാജ്യത്തിൽ താമസിച്ചതായി എഴുതിവച്ചിരുന്നതാണ് ഈ സാമ്രാജ്യത്തെപ്പറ്റിയുള്ള ആദ്യത്തെ തെളിവ്. ഏഴാം നൂറ്റാണ്ടിലെ ഒരു ലിഖിതത്തിലാണ് ആദ്യമായി ശ്രിവിജയം എന്ന പെര് ആദ്യം പ്രത്യക്ഷപ്പെടുന്നത്. കെദുക്കാൻ ബുക്കിത്ത് എന്ന ലിഖിതം സുമാത്ര ദ്വിപിലെ പലംബങ്ങിൽ നിന്നും കണ്ടെടുക്കുകയുണ്ടായി. 682 ജൂൺ 16ലെതാണീ ലിഖിതം. ഏഴാം നുറ്റാണ്ടുമുതൽ പതിനൊന്നാം നൂറ്റാണ്ടിന്റെ ആദ്യപാദം വരെ തെക്കു കിഴക്കനേഷ്യ മുഴുവൻ ഈ സാമ്രാജ്യം നെടുനായകത്വം വഹിച്ചു. ഇവർ ആ പ്രദെശത്തെ സമുദ്രവനിജ്യത്തെ നിയന്ത്രിച്ചു വന്നു. 

ഇന്തോനേഷ്യൻ ചരിത്രത്തിൽത്തന്നെ തുടർച്ചയില്ലാത്ത അറിവേ ഈ സാമ്രാജ്യത്തെപ്പറ്റിയുള്ളൂ. 
പ്പാശ്ചാത്യ ചരിതകാരന്മാരായ പണ്ഡിതന്മാരാണ് വിസ്മൃതിയിലായ ഭൂതകാലത്തെ ഇന്നറിയപ്പെടുന്നതരത്തിൽ പുനരാവിഷ്കരിച്ചത് . 1920ൽ ഇന്തോനേഷ്യൻ ഭാഷാപത്രങ്ങളിലും ഡച്ചിലും ഫ്രെഞ്ച് പണ്ഡിതനായിരുന്ന ജോർജ് സെഡോസ് തന്റെ കണ്ടുപിടിത്തങ്ങളും വ്യാഖ്യാനങ്ങളും പ്രസിദ്ധീകരിക്കുംവരെ ശ്രീവിജയ സാമ്രാജ്യം നിലനിന്ന ഇന്തോനേഷ്യയിലെ പലെംബാങ് എന്ന സ്ഥലത്തിനു ചുറ്റുമുള്ള ആധുനികരായ ഒരു ഇന്തോനേഷ്യൻ പോലും ഇങ്ങനെ ഒരു മഹത്തായ സാമ്രാജ്യം നിലനിന്നതായി കേട്ടിരുന്നില്ല. സെഡോസ് ചൈനീസ് ഭാഷയിലെ സാൻഫോഘി എന്ന പദം മുൻപ് ശ്രീഭോജ എന്നു വായിക്കപ്പെട്ടു എന്ന് പഴയ മലയൻ ഭാഷയിലെ ചില രേഖകൾ കാണിക്കുന്നതായി അദ്ദേഹം മനസ്സിലാക്കി. 

ശ്രീവിജയ സാമ്രാജ്യത്തിന്റെ ചരിത്രം അനേകം ശിലാലിഖിതങ്ങളിൽനിന്നുമാണ് പുനരാവിഷ്കരിച്ചത്. മിക്കതും പഴയ മലയൻ ഭാഷയിൽ എഴുതപ്പെട്ട, കെടുകാൻ ബുക്കിറ്റ്, തലാങ് തുവോ, തെലഗ ബാതു, കോട കപുർ തുടങ്ങിയ ശിലാലിഖിതങ്ങളിൽ ആണ് എഴുതപ്പെട്ടത്. അന്നു കിഴക്കു ഭാഗത്തു ജാവയിൽ നിലനിന്ന മജാപാഹിത് രാജ്യത്തിന്റെ അതേകാലത്ത് ശ്രീവിജയം നിലനിന്നു. ഡച്ച് ഈസ്റ്റ് ഇന്ത്യാരാജ്യത്തെ സ്വതന്ത്രമാക്കാനായി അന്നു പോരാടിയ രാജ്യസ്നേഹികളായ ബുദ്ധിജീവികൾ ഈ രണ്ടു സാമ്രാജ്യങ്ങളേയും തങ്ങളുടെ സ്വന്തം ഇന്തോനേഷ്യൻ സ്വത്വത്തിന്റെ രണ്ടു പ്രതീകങ്ങളായി ഉയർത്തിക്കൊണ്ടുവന്നിരുന്നു. 

ശ്രീവിജയത്തെ വ്യത്യസ്ത കാലത്ത് വിവിധ ജനതതി വ്യത്യസ്ത പേരുകളിൽ വിളിക്കപ്പെട്ടു. ചൈനക്കാർ അതിനെ സാൻഫോഘി എന്നു വിളിച്ചു. ഇതിനും മുൻപുണ്ടായിരുന്ന മറ്റൊരു രാജ്യമായിരുന്നു, കാന്തൊളി. ഇതിനെ ശ്രീവിജയത്തിന്റെ മുൻഗാമിയായി കണക്കാക്കിവരുന്നു. സംസ്കൃതത്തിലും പാലിഭാഷയിലും ഇതിനെ യവദേശ് എന്നും ജാവദേഹ് എന്നും സൂചിപ്പിക്കുന്നു. അറബുകൾ അതിനെ സബഗ് രാജവംശം എന്നും ഖമർ ജനങ്ങൾ അതിനെ മെലായു എന്നും വിളിച്ചു. ഇതൊക്കെയാണു ശ്രീവിജയത്തെ ചരിത്രത്തിൽ കണ്ടെത്താൻ പ്രയാസമായതിനു മറ്റൊരു കാരണം. ഈ പേരുകളിൽ ചിലത്, ജാവയുടെ പേരിന്റെ അവശിഷ്ടമാകാം. പകരം സുമാത്രയെ അവർ സൂചിപ്പിച്ചതുമാകാൻ ഇടയുണ്ട്. 

ശ്രീവിജയസാമ്രാജ്യത്തിന്റെ ഭൗതികമായ തെളിവുകൾ വളരെക്കുറച്ചേ നിലനിൽക്കുന്നുള്ളൂ. കെടുക്കാൻ ബുക്കിറ്റ് ശിലാലിഖിതമനുസരിച്ച്, (683 സി. ഇ)ദാപുണ്ട ഹയാങ്ങ് ശ്രീ ജയനാസ ആയിരുന്നു ശ്രീവിജയ സാമ്രാജ്യത്തിന്റെ സ്ഥാപകൻ. അദ്ദേഹം ഒരു വിശുദ്ധമായ സിദ്ധയാത്ര നടത്തിയത്രെ. മിനങ്ങ തംവാനിൽ നിന്നും ജമ്പി, പലെംബാംഗ് എന്നി സ്ഥലങ്ങളിലേയ്ക്ക് 20000 പട്ടാളക്കാരും ബോട്ടിൽ 312 ആളുകളും 1312 കാലാൾപടയും ചേർന്നാണ് പോയത്. 

ഇന്നത്തെ പലെംബാങ്ങിലാണ് ആദ്യമായി ശ്രീവിജയ രാജ്യം സ്ഥാപിതമായത് എന്ന് ഈ ലിഖിതത്തിൽ കാണുന്നു. മിനങ്ങ തംവാൻ എന്നത് എവിടെയാണെന്നത് ഇന്നും തർക്കവിഷയമാണ്. 

ആധുനിക ഇന്തോനേഷ്യയുടെ പ്രദേശങ്ങളായ പലെംബാങ്ങ്, സുമാത്ര എന്നിവിടങ്ങളുടെ ചുറ്റുപാടുമായാണ് പടർന്നത്. 
സംസ്കൃതരേഖകൾ പ്രകാരം ദാപുണ്ട ഹയാങ്ങ് ശ്രീ ജയനാസയുടെ നേതൃത്വത്തിലുള്ള ശ്രീവിജയരാജ്യത്തോട് ആദ്യമായി ചേർക്കപ്പെട്ട രാജ്യം മെലായു രാജ്യമാണ്. 680ൽ ആണിതു നടന്നതെന്നു കാണുന്നു. ജംബി എന്നും മെലായു അറിയപ്പെട്ടു. മെലായു സ്വർണ്ണം തൂടങ്ങിയ സമ്പത്തുകളാൽ കീർത്തികേട്ടതായിരുന്നു. മെലായുവുമായി ചേർന്ന് ശ്രീവിജയത്തിന്റെ ശക്തി വർധിച്ചു.

ബാങ്ങ്കാ ദ്വീപിൽനിന്നും ലഭിച്ച കോടാ കപൂർ ലിഖിതമനുസരിച്ച്, ലമ്പുങ്ങും ബാങ്ങ്കായുടെ മുക്കാലും ഭാഗങ്ങളും ശ്രീവിജയം കീഴടക്കിയെന്നു കാണുന്നു. ഏഴാം നൂറ്റാണ്ടിൽ ദാപുണ്ട ഹയാങ്ങ് ശ്രീ ജയനാസ ജാവയും കീഴടക്കിയതായി കാണുന്നു. ഈ സമയം പടിഞ്ഞാറൻ ജാവയിലുള്ള തരുമനഗര, മധ്യജാവയിലുള്ള കലിംഗ രാജ്യം എന്നിവ തകർച്ചയുടെ വക്കിലായിരുന്നു. അങ്ങനെ ശ്രീവിജയചക്രവർത്തി മലാക്കകടൽ, സുന്ദ കടൽ, ദക്ഷിണ ചൈനാ കടൽ, ജാവാകടൽ, കരിമാതാ ഉൾക്കടൽ എന്നിവിടങ്ങളിലെ വ്യാപരം നിയന്ത്രിക്കാൻ ആരംഭിച്ചു. 

ഈ കാലത്ത് ശ്രീവിജയരാജ്യവുമായി ബന്ധപ്പെട്ട ഒരു കുടുംബം മധ്യജാവയിൽ കൂടുതൽ സ്വാധീനം ചെലുത്തിയിരുന്നതായി ചൈനീസ് രേഖകൾ പറയുന്നു. ഇതു മിക്കവാറും ശൈലേന്ദ്രന്മാർ ആകാനാണു സാധ്യത. 

ചില ശ്രീവിജയൻ ക്ഷേത്രങ്ങളുടെ അവശിഷ്ടങ്ങൾ തായ്ലന്റിലും കംബോഡിയായിലും കാണാൻ കഴിയും. 13ആം നൂറ്റാണ്ടു വരെ ശ്രീവിജയ മലയൻ അർദ്ധദ്വീപിലും ജാവയുടെ ഏതാണ്ട് മിക്കഭാഗത്തും തങ്ങളുടെ സ്വാധീനം ചെലുത്തി നിലനിന്നു. തായ് ലന്റിലെ ചൈയ്യ പ്രവിശ്യയുടെ പേര് ചില പണ്ഡ്തന്മാർ പറയുന്നതുപോലെ ശ്രീവിജയം എന്ന പേരിൽനിന്നും വന്നതാണെന്നു വരാം. ആ സ്ഥലം ശ്രീവിജയത്തിന്റെ അഞ്ചാം നൂറ്റാണ്ടു മുതൽ 13ആം നൂറ്റാണ്ടു വരെയുള്ള കാലഘട്ടത്തിലെ പ്രാദേശിക തലസ്ഥാനമായിരുന്നു. 

ഏഴാം നൂറ്റാണ്ടിൽ ഇന്തോചൈനയിലെ ചാം തുറമുഖം വികസിക്കുകയും അത് കച്ചവടക്കാരെ ആകർഷിക്കുകയും ചെയ്തപ്പോൾ ശ്രീവിജയത്തിന്റെ പ്രാധാന്യം കുറഞ്ഞു. അപ്പോൾ ശ്രീവിജയ രാജാവായ മഹാരാജ ധർമ്മസേതു ചാം തുറമുഖത്തെയും തീര പട്ടണങ്ങളേയും പലപ്രാവശ്യം ആക്രമിക്കുകയുണ്ടായി. മെക്കോങ്ങ് നദിയുടെ കരയിലുള്ള ഇന്ദ്രപുര എന്ന പട്ടണം പലെമ്പാങ്ങ് എട്ടാം നൂറ്റാണ്ടിൽ കുറച്ചുനാളത്തേയ്ക്കു കൈവശം വച്ചിരുന്നു. ഖമർ രാജാവായ ജയവർമൻ രണ്ടാമൻ തോൽപ്പിക്കുന്നതുവരെ ഖമർ സാമ്രാജ്യത്തിന്റെ മിക്ക ഭാഗങ്ങളും ശ്രിവിജയത്തിന്റെ കൈവശമായിരുന്നു. ധർമസേതുവിനു ശേഷം സമരതുങ്ങ ആയിരുന്നു ശ്രിവിജയത്തിന്റെ രാജാവായത്. 792 മുതൽ 835 വരെ അദ്ദേഹം രാജാവായി വാണു. ജാവയിൽ കൂടുതൽ ശക്തിനേടാൻ ശ്രമിക്കുകയല്ലാതെ തന്റെ സാമ്രാജ്യം വിപുലീകരിക്കാൻ അദ്ദേഹം ശ്രമിച്ചില്ല. അദ്ദേഹത്തിന്റെ കാലത്താണ് ബൊറോബുദുർ ക്ഷേത്രം പണികഴിപ്പിച്ചത്. 825ൽ ആണ് ഈ ക്ഷേത്രം പണി പൂർത്തിയായത്.

ഈ സാമ്രാജ്യം അതിന്റെ അതിരുകളെ അതിന്റെ സ്വാധീന പ്രദേശമായ സമുദ്രതീരപ്രദേശത്തുനിന്നും അധികമൊന്നും വിസ്തൃമാക്കാൻ ശ്രമിച്ചു കാണുന്നില്ല. തെക്കൻ ഏഷ്യയിൽത്തന്നെ അത് ഒതുങ്ങിനിന്നു. 

മലയ ഉപദ്വിപിൽനിന്നുമുള്ള സുഗന്ധദ്രവ്യങ്ങളും മറ്റും കയറ്റി അയച്ചും അന്നത്തെ ഇന്ത്യയിലെ ചില ശക്തമായ രാജ്യങ്ങളും ചൈനയുമായുള്ള വ്യാപരത്തില്ലും ശ്രീവിജയത്തിന് നേട്ടം ലഭിച്ചു. തീരപ്രദേശങ്ങൾ ഈ രാജ്യത്തിന്റെ കൈവശമായിരുന്നതിനാൽ സമുദ്രവ്യാപരം ഏതാണ്ട് ശ്രീവിജയത്തിന്റെ നിയന്ത്രണത്തിലായിരുന്നു. അതിൽനിന്നും വലിയ വരുമാനം അവർക്കു ലഭിച്ചു. സമുദ്രവ്യാപാരത്തിൽ ഹങ്ങളുടെ നിയന്ത്രണം നിലനിർത്താൻ എതിരാളിക്ലായി തങ്ങളുടെ താല്പര്യങ്ങൾക്കെതിരായ രാജ്യങ്ങളെ അവർ കീഴടക്കി അങ്ങനെ അവരുടെ സാമ്രാജ്യം വളർന്നുവന്നു. ജംബിയിലെ മലയു തുറമുഖം, ബങ്ക ദ്വിപിലെ കോട്ടകാപൂർ, പടിഞ്ഞാറൻ ജാവയിലെ തരുമനഗര, സുന്ദ, മധ്യ ജാവയിലെ കലിംഗ, മലയായിലെ കേദാ, ചൈയ്യ എന്നിവ ഇങ്ങനെ ശ്രീവിജയത്തിന്റെ താല്പര്യത്തിന് എതിരു നിന്നതിനാൽ പിടിച്ചെടുത്ത് സാമ്രജ്യത്തോടു ചേർത്ത പ്രദേശങ്ങളാണ്. ചമ്പ കംബോഡിയ എന്നീ തുറമുഖങ്ങളും ഇങ്ങനെ പിടിച്ചെടുക്കപ്പെട്ടു. 

ബൊറോബുധൂരിൽ ഇവർ ഉപയൊഗിച്ചിരുന്ന കപ്പലുകൾ ആലേഖനം ചെയ്തിരിക്കുന്നതു കാണാനാകും.

ഏഴാം നൂറ്റാണ്ടിലെ തെലാഗ ബാതു എഴുത്തുകൾ പലെംബാങ്ങിലെ സാബോകിങ്ങിങിൽ നിന്നും ലഭിച്ചു. ഇതിൽ ശ്രീവിജയത്തിലെ ഉദ്യോഗസ്ഥരുടെ സ്ഥാനപ്പെരുകൾ കാണാൻ കഴിയും അവ വളരെ സങ്കീർണ്ണമാണ്. രാജപുത്ര: രാജാവിന്റെ പുത്രന്മാർ; കുമാരാമാത്യ: മന്ത്രിമാർ; ഭൂപതി: പ്രാദേശിക ഭരണാധികാരികൾ; സേനാപതി: സേനയുടെ തലവൻ; നായക: പ്രാദേശിക സമൂഹത്തിലെ നായകന്മാർ; പ്രത്യയ: ഉന്നതകുലജാതർ; ദൻഡനായക: ജഡ്ജിമാർ; തുഹാൻ വാദക്: ജോലിക്കാരുടെ മേൽനോട്ടക്കാർ; വുറുഹ്: ജോലിക്കാർ; അദ്ധ്യാക്സി നിജവർണ്ണ: താഴ്ന്നകുലത്തിലുള്ള മേൽനോട്ടക്കാർ; വാസികരണ:ഇരുമ്പുപണിക്കാരും ആയുധനിർമ്മാതാക്കളും; കാഠഭാത:പട്ടാളക്കാർ; അധികരണ: ഉദ്യോഗസ്ഥർ; കായസ്ഥ: സ്റ്റോറ് ജോലിക്കാർ; സ്ഥാപക:കൈത്തൊഴിൽകാർ; പുഹാവം: കപ്പൽ ക്യാപ്റ്റൻ; വാാണിയഗ: കച്ചവടക്കാർ;

ശ്രീവിജയത്തിലെ ബുദ്ധകലകൾ ഇന്ത്യയിലെ ഗുപ്തസാമ്രാജ്യവും പാല സാമ്രാജ്യവും സ്വാധീനിച്ചിരിക്കുന്നു. വജ്രായന ബുദ്ധമതമാൺ` ഇവിടെ ആചരിച്ചിരുന്നത്.

ശ്രീവിജയസാമ്രാജ്യം അതു പിടിച്ചടക്കിയ സ്ഥലങ്ങളായ ജാവ, മലയ തുടങ്ങിയ പ്രദേശങ്ങളിൽ ബുദ്ധമതം പ്രചരിപ്പിച്ചു. ഇന്ത്യയിലേയ്ക്കു അന്നു തീർത്ഥാടനത്തിനു പോയിരുന്ന തീർഥാടകരെ തലസ്ഥാനമായ പലെംബാങ്ങിൽ ബുദ്ധമതഭിക്ഷുക്കളുമായി സമ്പർക്കത്തിൽപ്പെടാനും അവരുമായി സമയം ചെലവൊഴിക്കാനും പ്രോത്സാഹിപ്പിച്ചിരുന്നു.

വജ്രായന ബുദ്ധമതത്തിന്റെ ശക്തിദുർഗ്ഗമായ ശ്രീവിജയസാമ്രാജ്യം ഏഷ്യയുടെ മറ്റു ഭാഗങ്ങളിൽനിന്നുപോലുമുള്ള പണ്ഡിതന്മാരേയും തീർഥാടകരേയും ആകർഷിച്ചിരുന്നു. ഇവരിൽ ചൈനയിലെ അക്കാലത്തെ പ്രശസ്ത പണ്ഡിതനായിരുന്ന ചിങ് ഇന്ത്യയിലെ നളന്ദ സർവ്വകലാശാലയിൽ പഠനം നടത്തുവനുള്ള യാത്രാമദ്ധ്യേ 671 മുതൽ 695 വരെ സുമാത്രയിലേയ്ക്ക് വളരെ നീണ്ട സന്ദർശനങ്ങൾ നടത്തിയിരുന്നു. അതുപോലെ 11ആം നൂറ്റാണ്ടിലെ ബംഗാളിയായ ബുദ്ധമതപണ്ഡിതനായ അതിഷ ടിബറ്റിലെ വജ്രായന ബുദ്ധമതത്തിന്റെ വളർച്ചയ്ക്ക് ഒരു പ്രധാന പങ്കു വഹിച്ചു. ഐ ചിങ് ആണ് അന്നത്തെ പ്രസിദ്ധനായ മറ്റൊരു പണ്ഡിതൻ. അദ്ദേഹം യിജിങ് എന്നും വിളിക്കപ്പെട്ടു. അദ്ദേഹവും സമകാലികരായ മറ്റു ബുദ്ധ പുരോഹിതരും ശുദ്ധബുദ്ധമതത്തെ ഉപാസിച്ചു. അദ്ദേഹം ബുദ്ധമതത്തിലെ പല വിഭാഗത്തിൽപ്പെട്ട പുസ്തകങ്ങളും പരിഭാഷപ്പെടുത്തിയതിൽ പ്രസിദ്ധനാണ്. 
ഐചിങ് പറയുന്നത് ആ രാജ്യം ആയിരക്കണക്കിനു ബുദ്ധമത പണ്ഡിതന്മാരുടെ വാസസ്ഥാനമായിരുന്നു എന്നാണ്. ശ്രീവിജയരാജ്യത്തു താമസിച്ചപ്പോഴാണ് അദ്ദേഹം തന്റെ കാലഘട്ടത്തിലെ ബുദ്ധമതത്തിന്റെ ഓർമ്മക്കുറിപ്പുകൾ എഴുതിവച്ചത്. ഇവിടെ സന്ദർശിച്ച ചിലർ എഴുതിയത് ശ്രീവിജയത്തിന്റെ തീരപ്രദേശങ്ങളിൽ സ്വർണ്ണനാണയങ്ങൾ പ്രചാരത്തിലുണ്ടായിരുന്നുവെന്നും ഉൽനാടുകളിൽ അവ പ്രചാരത്തിലില്ലായിരുന്നുവെന്നും ആണ്.



</doc>
<doc id="312020" url="https://ml.wikipedia.org/wiki?curid=312020" title="ഹിദേക്കി ടോജോ">
ഹിദേക്കി ടോജോ

ഹിദേക്കി ടോജോ (ഡിസംബർ 30, 1884 – ഡിസംബർ 23, 1948) ജപ്പാനിലെ നാല്പതാമത്തെ പ്രധാനമന്ത്രി ആയിരുന്നു. രണ്ടാം ലോകമഹായുദ്ധ സമയത്ത് (ഒക്ടോബർ 17, 1941 മുതൽ ജൂലൈ 22, 1944)വരെ ഇദ്ദേഹം ആയിരുന്നു ജപ്പാൻ പ്രധാനമന്ത്രി. ഇംപീരിയൽ ജാപ്പനീസ് ആർമിയുടെ ജനറൽ , ഇംപീരിയൽ റൂൾ അസോസിയേഷൻ ലീഡർ എന്നീ നിലകളിലും ഇയാൾ അറിയപ്പെട്ടു. ജപ്പാൻറെ പ്രധാനമന്ത്രി എന്ന നിലയിൽ പേൾ ഹാർബർ ആക്രമണത്തിനു ടോജോ ആയിരുന്നു ഉത്തരവാദി. 

രണ്ടാം ലോകമഹായുദ്ധത്തിന്റെ അവസാനം ടോജോ അറസ്റ്റിൽ ആയി. ജാപ്പനീസ് യുദ്ധ കുറ്റകൃത്യങ്ങളുടെ പേരിൽ ഇൻറർനാഷണൽ മിലിട്ടറി ട്രിബ്യൂണൽ ഫോർ ദി ഫാർ ഈസ്റ്റ് ഇദ്ദേഹത്തിനു വധശിക്ഷ വിധിച്ചു. ഹിദേക്കി ടോജോയെ ഡിസംബർ 23, 1948 നു തൂക്കിലേറ്റി.


</doc>
<doc id="312026" url="https://ml.wikipedia.org/wiki?curid=312026" title="ജെ. സുരേഷ്">
ജെ. സുരേഷ്

കേരളീയനായ നിശ്ചലച്ഛായാഗ്രാഹകനും മാധ്യമ പ്രവർത്തകുനുമാണ് ജെ. സുരേഷ്. മലയാള മനോരമ ഡൽഹി ബ്യൂറോയിലെ ചീഫ് ഫോട്ടോഗ്രാഫറാണ് ഇദ്ദേഹം.

തിരുവനന്തപുരം നന്തൻകോട് എൻ .ജയപ്രകാശിന്റെയും ലളിതാംബികയുടെയും മകനാണ്. 



</doc>
<doc id="312031" url="https://ml.wikipedia.org/wiki?curid=312031" title="കോന്നിയൂർ മീനാക്ഷിയമ്മ">
കോന്നിയൂർ മീനാക്ഷിയമ്മ

20-ആം നൂറ്റാണ്ടിന്റെ ആദ്യപാദങ്ങളിൽ കേരളത്തിലെ സാമൂഹ്യ-സാംസ്ക്കാരിക രംഗത്ത് വ്യാപരിച്ചിരുന്ന വിദ്യാഭ്യാസപ്രവർത്തകയും എഴുത്തുകാരിയും ആയിരുന്നു കോന്നിയൂർ മീനാക്ഷിയമ്മ-(ജ: 1901 മാർച്ച് 3-മ:ആഗസ്റ്റ് 28 1980). വേലുപ്പിള്ളയും മാതാവ് കുട്ടിയമ്മയും ആണ് മാതാപിതാക്കൾ.
സ്കൂൾ വിദ്യാഭ്യാസം കോന്നി,ചെങ്ങന്നൂർ എന്നിവിടങ്ങളിലായി പൂർത്തിയാക്കുകയും ഉപരിപഠനം തിരുവനന്തപുരത്ത് പൂർത്തിയാക്കുകയും ചെയ്തു.
സാഹിത്യരംഗത്ത് ചില നൂനതരീതികൾ അക്കാലത്ത് മീനാക്ഷിയമ്മ പരീക്ഷിച്ചു. കത്തുകളിൽക്കൂടി കഥപറയുന്ന "നീണ്ടനിഴൽ" എന്ന കൃതി അവർ രചിച്ചു.


</doc>
<doc id="312044" url="https://ml.wikipedia.org/wiki?curid=312044" title="അഞ്ചുതെങ്ങ് വിളക്കുമാടം">
അഞ്ചുതെങ്ങ് വിളക്കുമാടം

തിരുവനന്തപുരം ജില്ലയിലെ രണ്ട് വിളക്കുമാടങ്ങളിൽ ഒന്നാണ് അഞ്ചുതെങ്ങ് വിളക്കുമാടം. കടക്കാവൂർ തീവണ്ടി സ്റ്റേഷനിൽ നിന്ന് ഇവിടേയ്ക്ക് 6 കിലോമീറ്റർ ദൂരമാണുള്ളത്. 36 മീറ്റർ ഉയരമുള്ള വൃത്താകൃതിയിലുള്ള കോൺക്രീറ്റ് സ്തംഭമാണിതിനുള്ളത്. കറുപ്പും വെളുപ്പും വലയങ്ങളായാണ് നിറം കൊടുത്തിരിക്കുന്നത്. 1988 ഏപ്രിൽ 30നാണ് ഇത് ഉപയോഗിക്കാൻ തുടങ്ങിയത്. 
ആറ്റിങ്ങൽ റാണിയുടെ ഭരണത്തിൻ കീഴിലായിരുന്ന ഈ പ്രദേശം പിന്നീട് തിരുവിതാം കൂറിൽ ലയിക്കുകയായിരുന്നു. പതിനേഴാം നൂറ്റാണ്ടിന്റെ മദ്ധ്യത്തിൽ ഡച്ചുകാർ ഇവിടെ ഒരു കോട്ടയുടെ പണിയാരംഭിച്ചിരുന്നു. ഇവരുടെ പിന്മാറ്റത്തെത്തുടർന്ന് ബ്രിട്ടീഷ് ഈസ്റ്റ് ഇന്ത്യാ കമ്പനിക്ക് ഇവിടെ ഒരു കച്ചവടകേന്ദ്രം തുടങ്ങാനുള്ള അനുമതി ലഭിച്ചു. 1684-ൽ കച്ചവടകേന്ദ്രം സ്ഥാപിക്കുകയും കോട്ടയുടെ പണി പൂർത്തിയാക്കുകയും ചെയ്തു. ഇപ്പോഴുള്ള വിളക്കുമാടം കോട്ടയ്ക്ക് വളരെ അടുത്താണ് സ്ഥിതിചെയ്യുന്നത്. 

ഇപോഴുള്ള വിളക്കുമാടത്തിനു മുന്നേ ഇവിടെ കടൽ യാത്രയ്ക്ക് സഹായകമായ എന്തെങ്കിലും സംവിധാനം ഉണ്ടായിരുന്നു എന്നതിന് തെളിവുകളൊന്നുമില്ല. പതിനെട്ടാം നൂറ്റാണ്ടിന്റെ തുടക്കത്തിൽ കോട്ടയുടെ കടലിനടുത്തുള്ള കൊത്തളങ്ങളിലൊന്നിൽ കപ്പലടുക്കാൻ സാദ്ധ്യതയുള്ള സമയങ്ങളിൽ വിളക്ക് കൊളുത്തി വയ്ക്കുമായിരുന്നുവെന്ന് ഊഹിക്കപ്പെടുന്നു. 

പ്രകാശസ്രോതസ്സ് 2003 ഏപ്രിൽ മുപ്പതിന് പരിഷ്കരിക്കപ്പെടുകയുണ്ടായി.
ഭൂസ്ഥാനം: 


</doc>
<doc id="312045" url="https://ml.wikipedia.org/wiki?curid=312045" title="മാടായിക്കോട്ട">
മാടായിക്കോട്ട

കണ്ണൂർ ജില്ലയിലെ മാടായി പഞ്ചായത്തിലെ മാടായിപ്പാറക്ക് മുകളിൽ തെക്കേയറ്റത്തായി സ്ഥിതിചെയ്യുന്ന ഒരു പുരാതന കോട്ടയാണ് മാടായിക്കോട്ട. തെക്കിനാക്കീൽ കോട്ട എന്നും ഇത് അറിയപ്പെടുന്നുണ്ട്. 2000 വർഷം മുമ്പ് മൂഷകവംശത്തിലെ ഭല്ലവൻ രാജാവ് പണികഴിപ്പിച്ചതാണ് മാടായിപ്പാറയിലെ ഈ കോട്ട. 1765-68 കാലഘട്ടത്തിൽ ഹൈദരലിയുടെയും കോലത്തുരാജാവിന്റെയും സൈന്യങ്ങൾ ഏറ്റുമുട്ടിയത്‌ ഇതിന് സമീപമുള്ള പാളയം ഗ്രൗണ്ടിലാണ്‌. അനേകം യുദ്ധങ്ങൾക്കും ചരിത്രസംഭവങ്ങൾക്കും സാക്ഷ്യം വഹിച്ച കോട്ട പിന്നീട് തകരുകയായിരുന്നു.

ആറു ഗോപുരങ്ങളും നടുവിലായി നിരീക്ഷണ ഗോപുരവുമുള്ള രൂപമായിരുന്നു കോട്ടക്ക്. ഗോപുരങ്ങൾ മുൻപേ നശിച്ചു കഴിഞ്ഞെങ്കിലും അതിന്റെ അടിത്തറകൾ മാത്രമായിരുന്നു ബാക്കിയായത്. ഉള്ളിലായി ആഴമേറിയ മൂന്നു കിണറുകൾ ഇപ്പോഴും അവശേഷിക്കുന്നുണ്ട്. പിൽക്കാലത്ത് വിവിധ പ്രകൃതി ക്ഷോഭങ്ങളിൽ കോട്ടക്ക് കേടുപാടുകൾ സംഭവിച്ചു മുക്കാൽ ഭാഗവും ഇല്ലാതായി. സമീപത്ത് വേറെയും ചില കോട്ടകൾ ഉണ്ടായിരുന്നുവെങ്കിലും അവയെല്ലാം കാലക്രമേണ അവശിഷ്ടങ്ങൾ പോലുമില്ലാത്ത രീതിയിൽ നശിച്ചു കഴിഞ്ഞു.

ഏഴിമല രാജവംശത്തിന്റെ രാജസ്ഥാനങ്ങളിലൊന്നായ ഉപസ്ഥാനത്തിന്റെ ആസ്ഥാനമായിരുന്നു മാടായിക്കോട്ടയെന്നു ചരിത്രത്തിൽ കാണാം. ഏഴിമല രാജാക്കന്മാരുടെ സ്ഥാനാരോഹണ ചടങ്ങുകൾക്ക് സാക്ഷ്യം വഹിച്ച സ്ഥലം കൂടിയാണ് ഈ കോട്ട. 

പിൽകാലത്ത് കോലത്തിരി രാജാവിന്റെ പടനായകനായ മുരിക്കഞ്ചേരി കേളുവിന്റെ അധീനതയിലായിരുന്നു ഈ കോട്ട (ഉറുമി എന്ന മലയാള ചലച്ചിത്രത്തിലെ കേന്ദ്രകഥാപാത്രമായ കേളു നായനാർ ആധാരമാക്കിയത് മുരിക്കഞ്ചേരി കേളു നായനാരെയായിരുന്നു). പാരമ്പര്യമായി കോലത്തിരി രാജാവിന്റെ മന്ത്രിസ്ഥാനം വഹിച്ചിരുന്നവരാണ്‌ മുരിക്കഞ്ചേരി കുടുംബക്കാർ. പല നാടൻ പാട്ടുകളിലും മുരിക്കഞ്ചേരി കുടുംബത്തെക്കുറിച്ച്‌ പരാമർശമുണ്ട്‌.

വടക്കൻ കേരളത്തിലെ കോട്ടകൾ പുതുക്കിപ്പണിയാനായി പുരാവസ്തു വകുപ്പിന്റെ തീരുമാനിച്ച പ്രകാരം 2010ൽ കോട്ടയുടെ ചില ഭാഗങ്ങൾ പുരാവസ്തു വകുപ്പ് പുനരുദ്ധരിക്കുകയുണ്ടായി. എന്നാൽ ഉദ്ധാരണ പ്രവർത്തികൾ പൂർത്തിയാക്കപ്പെട്ടില്ല. കോട്ടയുടെ ഭാഗങ്ങൾ മാത്രമാണ് കല്ലുകെട്ടി നവീകരിച്ചിട്ടുള്ളത്. ഇതോടൊപ്പം ജൂതക്കുളവും ചതുരക്കുളവും നവീകരിക്കാൻ പദ്ധതിയിട്ടിരുന്നെങ്കിലും നടന്നില്ല. സംരക്ഷണം ഏറ്റെടുക്കാൻ വന്ന കേന്ദ്ര പുരാവസ്തു വകുപ്പ് ഉപേക്ഷിച്ചു എന്നും റിപ്പോർട്ടുകൾ ഉണ്ട്. ഇപ്പോൾ കോട്ട ഭാഗികമായി കാടുമൂടിക്കിടക്കുകയാണ്. ജൈവ സമ്പത്തുകളുടെ കലവറയും പ്രകൃതി രമണീയവുമായ മാടായിപ്പാറയിലെ ഈ കോട്ട സംരക്ഷിക്കണമെന്ന ആവശ്യം ശക്തമാണ്. മാടായി പഞ്ചായത്ത് പരിധിയിൽ വരുന്ന കോട്ട ചിറക്കൽ ദേവസ്വത്തിന്റെ കീഴിൽ നിന്നും ടൂറിസം വകുപ്പ് ഏറ്റെടുക്കണമെന്ന അഭിപ്രായം ഉയർന്നു വന്നു കഴിഞ്ഞു.


</doc>
<doc id="312049" url="https://ml.wikipedia.org/wiki?curid=312049" title="കടലൂർ പോയിന്റ് വിളക്കുമാടം">
കടലൂർ പോയിന്റ് വിളക്കുമാടം

കോഴിക്കോട് ജില്ലയിൽ ഇപ്പോൾ പ്രവർത്തനത്തിലുള്ള രണ്ട് വിളക്കുമാടങ്ങളിൽ ഒന്നാണ് കടലൂർ പോയിന്റ് ലൈറ്റ് ഹൗസ്. തിക്കൊടി വിളക്കുമാടമെന്നും ഇത് അറിയപ്പെടുന്നു. കൊയിലാണ്ടി റെയിൽവേ സ്റ്റേഷന് 9 കിലോമീറ്റർ അകലെയാണിത്. 34 മീറ്ററാണ് ഇപ്പോഴുള്ള വിളക്കുമാടത്തിന്റെ ഉയരം. വൃത്താകൃതിയാണ് സ്തംഭത്തിനുള്ളത്. ഇടവിട്ട കറുപ്പും വെളുപ്പും വരകളായാണ് നിറം കൊടുത്തിരിക്കുന്നത്. 1909 ഒക്ടോബർ 20-നായിരുന്നു ഈ വിളക്കുമാടം ഉപയോഗത്തിൽ വന്നത്. മെറ്റൽ ഹാലൈഡ് ദീപമാണ് പ്രകാശസ്രോതസ്സായി ഉപയോഗിക്കുന്നത്. കടൽത്തീരത്തുനിന്ന് 10 കിലോമീറ്റർ ഉള്ളിലായി സമുദ്രോപരിതലത്തിനു താഴെയുള്ള വെള്ളിയം കല്ല് എന്നറിയപ്പെടുന്ന പാറക്കല്ലുകളെപ്പറ്റി നാവികരെ താക്കീതുചെയ്യാനായിരുന്നുവത്രേ ഈ ദീപസ്തംഭം നിർമ്മിക്കപ്പെട്ടത്. 

1906-07 കാലഘട്ടത്തിലാണ് നിർമ്മാണം തുടങ്ങിയത്. 1909-ൽ പൂർത്തീകരിക്കപ്പെട്ടു. അന്ന് ഉപയോഗിക്കാൻ തുടങ്ങിയ പ്രകാശസംവിധാനം (ബിർമിംഗ്ഹാമിലെ ചാൻസ് ബ്രദേഴ്സ് നിർമിച്ചുനൽകിയത്) 1995 മാർച്ച് 16-ന് മാറ്റുന്നതുവരെ പ്രവർത്തിക്കുന്നുണ്ടായിരുന്നുവത്രേ. അതിനുശേഷം 1996 ആഗസ്റ്റ് 8-ന് മെറ്റൽ ഹാലൈഡ് ലാമ്പ് ഉപയോഗത്തിൽ വരുന്നതുവരെ ഇൻകാൻഡസെന്റ് ദീപങ്ങളായിരുന്നു ഉപയോഗിക്കപ്പെട്ടിരുന്നത്. ഇതോടൊപ്പം ഡയറക്റ്റ് ഡ്രൈവ് സിസ്റ്റവും ഉപയോഗിച്ചുതുടങ്ങി. 


</doc>
<doc id="312052" url="https://ml.wikipedia.org/wiki?curid=312052" title="മാരാർ">
മാരാർ

അമ്പലവാസികളിൽ പെടുന്ന ഒരു ജാതിയാണ് മാരാർ.ഇവർ അന്തരാളജാതിക്കാരാണ്.ക്ഷേത്ര അടിയന്തര വാദ്യോപകരണ പ്രയോഗം ആണ് പ്രധാന ജോലി, കുടാതെ മറ്റു അമ്പലവാസികളെപ്പോലെ കഴക പ്രവർത്തി ചെയ്യുന്നവരും ഉണ്ട്.തിരുവിതാംകൂറിൽ മാരാർ പണിക്കർ, പിളള, കുറുപ്പ് തുടങ്ങിയ സ്ഥാനപ്പേരിലും അറിയപ്പെടുന്നുണ്ട്. കുറുപ്പ് പണിക്കർ എന്നിവർ വാദ്യവിഭാഗം കൂടാതെ ഭദ്രകാളീപ്രീതികരങ്ങളായ അനുഷ്ടാനങ്ങളും ചെയ്തത് വരുന്നു. സ്ത്രീകളുടെ പേരിനൊപ്പം മാരാസ്യാർ അല്ലങ്കിൽ അമ്മ എന്നും അവരുടെ ഗൃഹങ്ങൾ മാരാത്ത് എന്നും പറയപ്പെടുന്നു. മാരാർ സമുദായത്തിന്റെ സംഘടനയാണ് മാരാർ ക്ഷേമ സഭ
പ്രശസ്തർ
കെ.കരുണാകരൻ
പല്ലാവൂർ അപ്പു മാരാര് 
പെരുവനം കുട്ടൻമാരാര് 
മട്ടന്നൂർ ശങ്കരൻകുട്ടി മാരാര് 
കെ.ജി.മാരാര് 
തിരുവിഴ 
ജയശങ്കർ 
ബാല ഭാസ്കർ

</doc>
<doc id="312067" url="https://ml.wikipedia.org/wiki?curid=312067" title="അന്താരാഷ്ട്ര യോഗ ദിനം">
അന്താരാഷ്ട്ര യോഗ ദിനം

ജൂൺ 21 അന്താരാഷ്ട്ര യോഗാദിനമായി ആചരിക്കുന്നു. 2014 ഡിസംബർ 11 ന് ഐക്യരാഷ്ട്രസഭയുടെ സമ്മേളന പ്രകാരം ഈ പ്രഖ്യാപനം നടന്നു. ജൂൺ 21 അന്താരാഷ്‌ട്ര യോഗാദിനമായി ഐക്യരാഷ്ട്രസംഘടനയുടെ പൊതുസമ്മേളനത്തിൽ നിർദ്ദേശിച്ചത് ഇന്ത്യൻ പ്രധാനമന്ത്രി നരേന്ദ്ര മോദിയാണ്. ഭാരതത്തിൽ ഉത്ഭവം കൊണ്ട യോഗ, ശാരീരികവും മാനസികവും ആത്മീയവുമായ തലങ്ങളെ സ്പർശിച്ച്‌ ശരീരത്തിന്റേയും മനസ്സിന്റേയും മാറ്റം ലക്ഷ്യമിടുന്നു. ഉത്തരായനാന്ത ദിവസമായ ജൂൺ 21 അന്താരാഷ്ട്ര യോഗാ ദിനത്തിനായി നിർദ്ദേശിക്കുമ്പോൾ അദ്ദേഹം പറഞ്ഞു - ഉത്തരാർദ്ധഗോളത്തിലെ എറ്റവും നീണ്ട ദിനമായ ഇതിന് ലോകത്തിന്റെ പല ഭാഗത്തും പ്രത്യേക പ്രാധാന്യമുണ്ട്. 

യോഗയുമായുള്ള കാഴ്ചപ്പാടിൽ, ഉത്തരായനാന്തം ദക്ഷിണായനത്തിലേക്കുള്ള ചുവടുവെയ്പാണ്. ഉത്തരായനാന്തത്തിനു ശേഷമുള്ള ആദ്യ വെളുത്തവാവ് ഗുരുപൂർണിമ എന്നറിയപ്പെടുന്നു. യോഗ പണ്ഡിതൻ സത്ഗുരു ജഗ്ഗി വാസുദേവിന്റെ അഭിപ്രായത്തിൽ ഈ ദിവസമാണ് യോഗയുടെ ആദി ഗുരുവായ ശിവനിൽ നിന്ന് ആദ്യമായി നമ്മളിലേക്ക് എത്തിയത്. ആത്മിയ കാര്യങ്ങൾ തുടങ്ങുന്നതിനുള്ള പിന്തുണ കിട്ടുന്നതിന് ദക്ഷിണായനമാണ് എറ്റവും നല്ല സമയം. 

2014 സെപ്റ്റംബർ 27 ന് പ്രധാനമന്ത്രി ശ്രീ. നരേന്ദ്ര മോദി ഐക്യരാഷ്ട്രസഭയുടെ പൊതുസഭയെ അഭിസംബോധന ചെയ്തപ്പോഴാണ് ജൂൺ 21 അന്താരാഷ്ട്ര യോഗദിനമായി തിരഞ്ഞെടുത്തത്. അന്ന് അദ്ദേഹം പറഞ്ഞു:
. 2014 സെപ്‌റ്റംബർ 14–ന്‌ യു.എൻ സമ്മേളന വേദിയിൽവച്ച്‌ ഇന്ത്യൻ പ്രധാനമന്ത്രി നരേന്ദ്ര മോദി, ഈ ആശയം അവതരിപ്പിച്ചു. 193 അംഗരാഷ്ട്രങ്ങളിൽ 175 എണ്ണത്തിൻറെ സഹകരണ ബലത്തോടെ പ്രമേയാവതരണം വോട്ടിനിടപ്പെടാതെതന്നെ 2014 ഡിസംബർ 14–ന്‌ അംഗീകരിയ്ക്കപ്പെടുകയുണ്ടായി . 2015 ജൂൺ 21 ന് ആദ്യ യോഗാദിനം ആചരിച്ചു . വിവിധ രാജ്യങ്ങളിൽ യോഗാദിനം അതീവ പ്രാധാന്യത്തോടെ ആചരിക്കുന്നു .



</doc>
<doc id="312074" url="https://ml.wikipedia.org/wiki?curid=312074" title="സുൽത്താൻ കനാൽ">
സുൽത്താൻ കനാൽ

കണ്ണൂർ ജില്ലയിലെ മാടായി പഞ്ചായത്തിലുള്ള കുപ്പം പുഴയും, പെരുമ്പ പുഴയിലെ മൂലക്കീൽ ഭാഗവും തമ്മിൽ ബന്ധിപ്പിക്കുന്ന ഒരു കനാൽ ആണ് സുൽത്താൻ കനാൽ. സുൽത്താൻ തോട് എന്നും ഇത് അറിയപ്പെടുന്നു. മൈസൂർ സുൽത്താൻ ആയിരുന്ന ഹൈദർ അലി മുൻകൈ എടുത്താണ് 1766ൽ ഈ കനാൽ നിർമ്മിച്ചത്‌ എനതിനാലാണ് കനാൽ ഈ പേരിൽ അറിയപ്പെടുന്നത്. റോഡുമാർഗ്ഗം ഗതാഗതം ഇല്ലാതിരുന്ന കാലത്ത് രണ്ട് നൂറ്റാണ്ടിലധികം വൻതോതിലുള്ള ഉൾനാടൻ ജലഗതാഗതത്തിന് ഈ കനാൽ ഉപയോഗിച്ചിരുന്നു. അതിനാൽ തന്നെ "കണ്ണൂർ ജില്ലയുടെ സൂയസ് കനാൽ" എന്ന് ഇതിനെ വിശേഷിപ്പിച്ചിരുന്നു.

സുൽത്താൻ ഹൈദരാലിയുടെ മലബാർ പടയോട്ടക്കാലത്താണ് ഈ കനാൽ നിർമ്മിക്കാനുള്ള പദ്ധതി തയ്യാറാവുന്നത്. ഹൈദരാലിക്കുവേണ്ടി എ.ഡി.1766-ല് കണ്ണൂരിലെ അറയ്ക്കൽ രാജവംശത്തിലെ അറയ്ക്കൽ ബീവിയുടെ ഭർത്താവായ സുൽത്താൻ ആലിരാജയാണ് ‍ ഈ കനാൽ വെട്ടിയുണ്ടാക്കിയത്. കോലത്തിരി രാജാധിപത്യത്തിന്റെ കാര്യങ്ങളിൽ ഹൈദർ ആലിക്കു വേണ്ടി അറയ്ക്കൽ രാജവംശം മെൽനോട്ടം ചെയ്യുന്ന കാലത്ത് തളിപ്പറബ്, വളപട്ടണം പുഴകൾ കടലിൽ ചേരുന്ന ഭാഗത്ത് രൂപം കൊണ്ട 'മാപ്പിള ബേ ' അന്നത്തെ പ്രമുഖ തുറമുഖമായിരുന്ന ഏഴിമലയുമായി ബന്ധിപ്പിക്കുന്നത്ൻ വേണ്ടി വെട്ടിയതാൺ സുൽത്താൻ തോട്. എല്ലാ കാലത്തും ഇടതടവില്ലാതെ ജലമാർഗ്ഗാവാർത്തനവിനിമയും വ്യാപാര ബന്ധവും നിലനിർത്തുകയെന്നതയിരുന്നു ഇതിൻറെ ഉദ്ദേശം. റോഡുസൌകര്യമില്ലാതിരുന്ന പഴയകാലത്ത് ശ്രീകണ്ഠാപുരം, വളപട്ടണം, തളിപ്പറമ്പ് പ്രദേശങ്ങളിലെ ജലഗതാഗതപാത, പഴയങ്ങാടിപ്പുഴ വഴി സുൽത്താൻ തോടുമായി ബന്ധിക്കപ്പെട്ടിരുന്നു.

പഴയങ്ങാടിയിൽ 1978ൽ പാലം വന്നതോടെ ഈ കനാലിന്റെ പ്രാധാന്യം കുറഞ്ഞു. 1999ൽ നായനാർ സർക്കാരിന്റെ കാലത്ത് ഉൾനാടൻ ജലഗതാഗത വികസന പദ്ധതിയിൽ ഉൾപ്പെടുത്തി കനാൽ മുഴുവൻ ആഴം കൂട്ടി ഭിത്തികൾ പിടിപ്പിച്ചു നവീകരിക്കുകയുണ്ടായി. 11 കോടി ചെലവിൽ വൃത്തിയാക്കിയ സുൽത്താൻതോട്, 1999 മെയ് 26 ന് ഈ നാടിന്റെ ജലഗതാഗതത്തിനു തുറന്നു കൊടുത്തു. കുറെ കാലം ബോട്ടുകൾ സർവീസ് നടത്തുകയുണ്ടായെങ്കിലും ഇന്ന് പൂർണ്ണമായും നിലച്ച മട്ടാണ്. ഗതാഗതം പൂർണ്ണമായി നിലച്ച് മാലിന്യ നിക്ഷേപവും മറ്റുമായി ഉപേക്ഷികപ്പെട്ട നിലയിലാണ് കനാൽ ഇന്ന്.


</doc>
<doc id="312077" url="https://ml.wikipedia.org/wiki?curid=312077" title="മുരിക്കഞ്ചേരി കേളു">
മുരിക്കഞ്ചേരി കേളു

പതിനാറാം നൂറ്റാണ്ടിൽ ജീവിച്ചിരുന്ന കോലത്തിരി രാജാവിന്റെ പ്രമുഖ പടനായകനായിരുന്ന വ്യക്തിയാണ് മുരിക്കഞ്ചേരി കേളു നായനാർ. കണ്ണൂർ ജില്ലയിലെ മാടായി ആയിരുന്നു ഇദ്ദേഹത്തിന്റെ ആസ്ഥാനം. മാടായിപ്പാറയിലെ കോട്ടകൾ ഇദ്ദേഹത്തിന്റെ അധീനതയിലായിരുന്നു. ഇവിടെ തന്നെയായിരുന്നു ഇദ്ദേഹത്തിന്റെ ആസ്ഥാനവും. ചിറക്കൽ സ്വരൂപവുമായുള്ള വാസ്ക്കോ ഡ ഗാമയുടെ ബന്ധത്തിന് ഏറ്റവും എതിര് നിന്നത് ഇദ്ദേഹമായിരുന്നു. പോർച്ചുഗീസുകാരുമായി നടന്ന ഏറ്റുമുട്ടലിലായിരുന്നു മുരിക്കഞ്ചേരി കേളുവിൻറെ അന്ത്യം. കണ്ണൂരിലെ പയ്യാമ്പലത്ത് ഏഴടി നീളമുള്ള ഒരു കല്ലറയിലാണ് അദ്ദേഹത്തെ അടക്കം ചെയ്തത്. ആറടി നീളമുണ്ടായിരുന്ന കേളു , ഒരടി നീളമുള്ള വാൾ പിടിച്ചു കൈ മുന്നോട്ടു നീട്ടി കിടന്ന അതേ അവസ്ഥയിലാണ് അടക്കം ചെയ്യപ്പെട്ടത് എന്ന് പറയപ്പെടുന്നു. ഈ പുരാതന കല്ലറ ഇപ്പോൾ അറിയപ്പെടാതെ കാടുമൂടി മറഞ്ഞു കിടക്കുകയാണ് 

2011ൽ പുറത്തിറങ്ങിയ ഉറുമി എന്ന സിനിമയിലെ കേന്ദ്ര കഥാപാത്രം ഇദ്ദേഹത്തെ ആധാരമാക്കിയാണ്.



</doc>
<doc id="312082" url="https://ml.wikipedia.org/wiki?curid=312082" title="ഐപോഡ് ടച്ച്">
ഐപോഡ് ടച്ച്

ആപ്പിൾ ഇൻകോർപ്പറേറ്റഡ് നിർമ്മിക്കുന്ന ഒരു ഇലക്ട്രോണിക്‌ പോക്കറ്റ്‌ കമ്പ്യൂട്ടറാണ്‌ ഐപോഡ്‌ ടച്ച്‌. ഇത്‌ ഒരു ടെച്ച്‌ സ്ക്രീൻ ഉപകരണമാണ്‌. ഇതിൽ പാട്ടു കേൾക്കാനും വീഡിയൊ കാണാനും ഗെയിം കളിക്കാനും ഫോട്ടോ എടുക്കാനും കഴിയും. ഇതിൽ സിം കാർഡ്‌ ഉപയോഗിക്കാനാവില്ല. ഇന്റർനെറ്റുമായി ബന്ധിപ്പിക്കാൻ വൈ ഫൈ ആണുപയോഗിക്കുന്നത്‌. ഇത്‌ സ്മാർട്‌ ഫോണുകളുടെ ഗണത്തിൽ പെടുന്നില്ല. മെയ്‌ 2013 ലെ കണക്കു പ്രകാരം 10 കോടി ഐപോഡ്‌ ടച്ചുകൾ വിറ്റഴിഞ്ഞു.

=പുറംകണ്ണികൾ=


</doc>
<doc id="312099" url="https://ml.wikipedia.org/wiki?curid=312099" title="പാമ്പ് വേലായുധൻ">
പാമ്പ് വേലായുധൻ

കേരളത്തിലെ പ്രശസ്തനായ പാമ്പുപിടുത്തക്കാരനും സർപ്പയജ്ഞക്കാരനുമായിരുന്നു പാമ്പ് വേലായുധൻ എന്ന പേരിൽ അറിയപ്പെട്ടിരുന്ന വേലായുധൻ (ജീവിതകാലം:1946/7 - 2000 മേയ് 1). നൂറു വിഷപ്പാമ്പുകളുമായി 683 മണിക്കൂർ വേലായുധൻ ചെലവഴിച്ചു നടത്തിയ യജ്ഞം ഏറെ ജനശ്രദ്ധയാകർഷിച്ചിരുന്നു.

1947-ൽ കോഴിക്കോട് ജില്ലയിലെ ഒളവണ്ണയിൽ ജനിച്ച വേലായുധൻ ആദ്യം കെ.എസ്.ഇ.ബി.യിലെ പ്യൂണായിരുന്നു. വളരെ ചെറുപ്പം തൊട്ടേ പാമ്പുകളെ ഇഷ്ടപ്പെട്ടിരുന്ന അദ്ദേഹം ഇവയെക്കുറിച്ച് വിശദമായി പഠനം നടത്തി. 1980-ൽ കോഴിക്കോട് സ്റ്റേഡിയം ഗ്രൗണ്ടിൽ വച്ച് നടത്തിയ സർപ്പയജ്ഞത്തിലൂടെയാണ് തമലിപ്പറമ്പ് വേലായുധൻ ശ്രദ്ധേയനാകുന്നതും. നൂറു വിഷപ്പാമ്പുകളുമായി 683 മണിക്കൂർ (ഏതാണ്ട് ഒരു മാസം) കണ്ണാടിക്കൂട്ടിൽ കഴിഞ്ഞ അദ്ദേഹം അങ്ങനെ ശ്രദ്ധേയനാകുകയായിരുന്നു. ഈ 'സർപ്പയജ്ഞം' അദ്ദേഹത്തെ ഗിന്നസ്സ് റെക്കോർഡിലെത്തിച്ചു. പിന്നീട് പല സ്ഥലങ്ങളിൽ അദ്ദേഹം സർപ്പയജ്ഞം നടത്തിയിട്ടുണ്ട്.
അവസാനകാലത്ത് സർപ്പയജ്ഞം നിർത്തിയ വേലായുധൻ പാമ്പിൻവിഷത്തെക്കുറിച്ചുള്ള പഠനത്തിൽ മുഴുകി. അങ്ങനെയിരിയ്ക്കേ, 2000 മേയ് 1-ന് ബേപ്പൂരിൽ നിന്ന് പിടിച്ചുകൊണ്ടുവന്ന ഒരു കരിമുർഖന് തീറ്റ കൊടുത്തപ്പോൾ അതിന്റെ കടിയേറ്റ് അദ്ദേഹം അന്തരിച്ചു. 53 വയസ്സായിരുന്നു അപ്പോൾ അദ്ദേഹത്തിന്. മുമ്പും പല തവണ പാമ്പുകടിയേറ്റിരുന്നിട്ടും രക്ഷപ്പെട്ട വേലായുധൻ ഒടുവിൽ മരണത്തിന് കീഴടങ്ങിയത് വൃക്കകളെ ബാധിച്ച വിഷബാധയെത്തുടർന്നാണ്.



</doc>
<doc id="312106" url="https://ml.wikipedia.org/wiki?curid=312106" title="ഒറ്റക്കൽ തടയണ">
ഒറ്റക്കൽ തടയണ

കേരളത്തിലെ കൊല്ലം ജില്ലയിലെ പുനലൂർ -ചെങ്കോട്ട ( തമിഴ്നാട് ) റൂട്ടിൽ തെന്മല ഗ്രാമപഞ്ചായത്തിലെ ഒറ്റക്കൽ എന്ന പ്രദേശത്തു കല്ലടയാറിനു കുറുകെ നിർമിച്ച തടയണയാണ് ഒറ്റക്കൽ തടയണ .കല്ലട ജലസേചനപദ്ധതി , , യുടെ ഭാഗമായി ആണ് ഈ തടയണ നിർമ്മിച്ചത്. കല്ലട ഇറിഗേഷൻ ആന്റ് ട്രീ ക്രോപ് ഡെവലപ്പ്മെന്റ് പ്രൊജക്റ്റിന്റെ കീഴിലാണ് നിർമ്മാണം നടത്തിയത്. 
തെന്മല ഇക്കോടൂറിസത്തിന്റെ കവാടം എന്നറിയപ്പെടുന്ന പ്രദേശമാണ് ഒറ്റയ്കൽ ഔട്ട് ലുക്ക്. ദേശീയ പാത 208ൽ പുനലൂരിൽ നിന്നും 16 കിലോമീറ്റർ ദൂരെയാണ് ഇത്. തടയണ മൂലം ഇവിടെ ഒരു ചെറിയ തടാകം രൂപപ്പെട്ടിട്ടുണ്ട്. വർണ്ണനാതീതമായ പ്രകൃതിഭംഗിയും അതു കാണാനുള്ള നിരീക്ഷണ ഗോപുരവും ഇവിടുത്തെ പ്രത്യേകതയാണ്.


</doc>
<doc id="312135" url="https://ml.wikipedia.org/wiki?curid=312135" title="മകാക്">
മകാക്

മകാക്പഴയലോക കുരങ്ങുകൾ എന്നവർ അറിയപ്പെടുന്നു. 23 സ്പീഷീസുകൾ ലോകവ്യാപകമായി ഇന്നു കാണപ്പെടുന്നു.
മനുഷ്യനിൽ നിന്ന് വ്യത്യസ്തമായി മകാകുകൾ പ്രൈമേറ്റ് ജീനസ്സിലെ ഏറ്റവും വ്യാപിച്ച കുരങ്ങുകളാണ്. അവ ജപ്പാൻ മുതൽ അഫ്ഗാനിസ്ഥാൻ വരെ അവ വ്യാപിച്ചിരിക്കുന്നു. ബാർബറി മകാക് വടക്കൻ ആഫ്രിക്കയും, തെക്കൻ യൂറോപ്പും വരെ വ്യാപിച്ചിരിക്കുന്നു. 22 മകാക് സ്പീഷീസുകൾ നിലവിൽ തിരിച്ചറിഞ്ഞിട്ടുണ്ട്. അവയിൽ ജന്തുശാസ്ത്രജ്ഞരല്ലാത്തവർക്ക് ഏറ്റവും കൂടുതലറിയുന്ന റീസസ് മകാക്, ബാർബറി മകാക് എന്നിവ ഇതിൽ ഉൾപ്പെടുന്നു. ബാർബറി മകാകിന്റെ ഒരു കുടിയേറ്റ സംഘം ജിബ്രാൾട്ടർ പാറയിൽ ജീവിക്കുന്നു. എങ്കിലും അനേകം സ്പീഷീസുകൾകളെ വാലില്ലാത്തതിനാലും, അവയുടെ പൊതു പേരുകൾ കാരണവും എയ്പ്പുകളായി പരാമർശിക്കപ്പെടുന്നുണ്ട്. ഇവ യഥാർത്ഥ കുരങ്ങുകളാണ്. അവയ്ക്ക് മറ്റേതെങ്കിലും Old World കുരങ്ങുകളുമായുള്ളതിനേക്കാൾ വലിയബന്ധം യഥാർത്ഥ എയ്പ്പുകളോടില്ല.

മകാകുകൾക്ക് ഒരു വളരെ ആഴത്തിലുള്ള സാമൂഹികഘടനയും, അധികാരക്രമവുമുണ്ട്. താഴ്ന്ന തലത്തിലെ സാമൂഹികചങ്ങലയിലെ ഒരു മകാക് ബെറികൾ തിന്നുകയും, ഉയർന്ന തലത്തിലെ മകാകിന് ബാക്കിവയ്ക്കാതിരിയ്ക്കുകയും ചെയ്താൽ സാമൂഹിക ഘടനയിൽ പദവിയിൽ ഉയർന്ന ഒന്ന് കുരങ്ങിന്റെ വായിൽ നിന്ന് ബെറികൾ നീക്കം ചെയ്യും. 
മകാകുവിന്റെ അനേകം സ്പീഷീസുകളെ സമഗ്രമായ മൃഗപരിശോധനയ്ക്ക് വിധേയമാക്കി. വിശേഷിച്ച് കാഴ്ച്ചയുടേയും, ദൃശ്യവ്യവസ്ഥയുടേയും നാഡീശാസ്ത്രത്തെ. 

ഏകദേശം എല്ലാ വളർത്തുമൃഗങ്ങളും, കൂട്ടിലടയ്ക്കപ്പെട്ട മകാകുകളും ഹേർപ്പീസ് ബി വൈറസ് വഹിക്കുന്നു. ഈ വൈറസ് മകാകുകൾക്ക് ദോഷമുണ്ടാക്കുന്നില്ല. എന്നാൽ അപൂർവ്വമായി മനുഷ്യരിലുണ്ടാകുന്ന അണുബാധ മാരകമായേക്കാം. ഈ അപകടസാധ്യത മകാകുകളെ വളർത്തുമൃഗങ്ങളാക്കാൻ അനുയോജ്യമല്ലാതാക്കുന്നു.

2005 ലെ യൂണിവേഴ്സിറ്റി ഓഫ് ടൊറോന്റോയുടെ പഠനം കാണിക്കുന്നത് നഗരജീവിതം നയിക്കുന്ന മകാകുകൾ സിമിയൻ ഫോമി വൈറസ്സുകൾ വഹിക്കുന്നുണ്ടെന്നും, റെട്രോവൈറസുകൾ പോലെ സീഷീസ്-ടു-സീഷീസ് ജംബ് മനുഷ്യരിലെത്തിയേക്കാം എന്നാണ്.

Genus "Macaca" 

Prehistoric (fossil) species:


</doc>
<doc id="312165" url="https://ml.wikipedia.org/wiki?curid=312165" title="പന്തീരിക്കര സെക്സ് റാക്കറ്റ് കേസ്">
പന്തീരിക്കര സെക്സ് റാക്കറ്റ് കേസ്

കോഴിക്കോട് വടകര പേരാമ്പ്രക്കടുത്ത് പന്തീരിക്കരയിൽ സ്കൂൾ വിദ്യാർഥിനികളെ പ്രണയം നടിച്ച് വലയിലാക്കി സെക്സ് റാക്കറ്റിംഗിന് വിധേയമാക്കിയ സംഭവമാണ് പന്തീരിക്കര സെക്സ് റാക്കറ്റ് കേസ്. റാക്കറ്റിൽ പെട്ട രണ്ടു വിദ്യാർഥിനികൾ ജീവനൊടുക്കിയതോടെയാണ്‌ സംഭവം പുറത്തുവരുന്നത്‌. സഹല എന്ന പത്താം ക്ലാസ് വിദ്യാർഥിനിയുടെ ഡയറിക്കുറിപ്പിൽ നിന്നും ആത്മഹത്യാ കുറിപ്പിൽ നിന്നും സംഭവത്തിന്റെ വിശദാംശങ്ങൾ ലഭിച്ചു. 

എന്നാൽ പ്രതികളായവർ ഭരണ കക്ഷിയിൽ പെട്ട മലബാറിലെ പ്രമുഖ സാമുദായിക പാർട്ടിയിലെ പ്രാദേശിക നേതാക്കന്മാരുടെ മക്കൾ കൂടി ആയതിനാൽ കേസന്വേഷണത്തിന്റെ ആദ്യഘട്ടത്തിൽ തന്നെ ശക്തമായ ബാഹ്യ ഇടപെടലുകളുണ്ടായി. പെൺകുട്ടിയുടെ മാതാപിതാക്കൾ തന്നെ ഈ ആരോപണവുമായി രംഗത്ത്‌ എത്തി ഒരു കേന്ദ്രമന്ത്രി അടക്കം ഇക്കാര്യത്തിൽ ഇടപെടുകയുണ്ടായി എന്ന് ആരോപണങ്ങൾ ഉണ്ട്. മരിച്ച പെൺകുട്ടി മാനസിക പ്രശ്നമുണ്ടായി എന്ന് സ്ഥാപിക്കാൻ വരെ ശ്രമങ്ങൾ ഉണ്ടായി


</doc>
<doc id="312196" url="https://ml.wikipedia.org/wiki?curid=312196" title="ചെറ്റക്കണ്ടി ബോംബ്‌ സ്ഫോടനം">
ചെറ്റക്കണ്ടി ബോംബ്‌ സ്ഫോടനം

കണ്ണൂർ പാനൂരിനടുത്തു ചെറ്റക്കണ്ടിയിലെ കാക്രോട്ട് കുന്നിൽ ബോംബ്‌ നിർമ്മിക്കുന്നതിനിടെ സ്ഫോടനം നടന്ന് രണ്ട് സി.പി.എം പ്രവർത്തകർ കൊല്ലപ്പെടുകയും രണ്ടുപേർക്ക് ഗുരുതരമായി പരിക്കേൽക്കുകയും ചെയ്ത സംഭവമാണ് ചെറ്റക്കണ്ടി ബോംബ്‌ സ്ഫോടനം . 2015 ജൂൺ 6നാണ് സംഭവം നടന്നത്. സി.പി.എം പ്രവർത്തകരായ ഈസ്റ്റ് ചെറ്റക്കണ്ടിയിലെ കിളമ്പിൽ ഷൈജു (32), വടക്കെകരാൽ സുബീഷ് (29) എന്നിവരാണ് സ്ഫോടനത്തിൽ കൊല്ലപ്പെട്ടത്. വടക്കെകരാൽ നിജീഷ് (23), പൊയിലൂർ ചമതക്കാട്ടിൽ രതീഷ് (25) എന്നിവരാണ് ഗുരുതരമായി പരിക്കേറ്റ രണ്ടുപേർ.

ബോംബ്‌ സ്ഫോടനവുമായി ബന്ധപ്പെട്ട് സിപിഎം ബ്രാഞ്ച് സെക്രട്ടറി കെ.കെ.ചന്ദ്രൻ, ഡിവൈഎഫ്ഐ ബ്രാഞ്ച് സെക്രട്ടറിയായ അധ്യാപകൻ ബിജിത് ലാൽ എന്നിവരെ അന്വേഷണത്തിന്റെ ഭാഗമായി അറസ്റ്റ് ചെയ്യുകയുണ്ടായി.


</doc>
<doc id="312209" url="https://ml.wikipedia.org/wiki?curid=312209" title="അന്താ‍രാഷ്ട്ര വിധവാ ദിനം">
അന്താ‍രാഷ്ട്ര വിധവാ ദിനം

എല്ലാ വർഷവും ജൂൺ 23ന് ഐക്യരാഷ്ട്ര സംഘടന അന്താ‍രാഷ്ട്ര വിധവാ ദിനമായി ആചരിക്കുന്നു. ഏഷ്യൻ രാജ്യങ്ങളിലെ വിധവകളുടെ ഉന്നമനത്തിനായി പ്രവർത്തിക്കുന്ന ലൂംഭ ട്രസ്റ്റാണ് വിധവകളുടെ ദിനം ആചരിക്കുന്നത്. ബ്രിട്ടനിലെ മുൻ പ്രധാനമന്ത്രി ടോണി ബ്ലെയറിന്റെ ഭാര്യ ചെറി ബ്ലെയർ 2005ലാണ് ഈ സംഘടനയ്ക്ക് രൂപം നൽകിയത്. 



</doc>
<doc id="312218" url="https://ml.wikipedia.org/wiki?curid=312218" title="ക്രിസ്റ്റഫർ ലഥാം ഷോൾസ്">
ക്രിസ്റ്റഫർ ലഥാം ഷോൾസ്

ക്രിസ്റ്റഫർ ലഥാം ഷോൾസ്(February 14, 1819 – February 17, 1890) ആദ്യമായി ടൈപ്റൈറ്റർ കണ്ടുപിടിച്ച അമേരിക്കക്കാരനാണ്. അദ്ദേഹമാണ് ഇന്നും നാം ഉപയോഗിക്കുന്ന QWERTY കീബോഡ് കണ്ടുപിടിച്ചത്. അദ്ദേഹം ഒരു പത്രപ്രസാധകനും രാഷ്ട്രീയക്കാരനുമായിരുന്നു.
അമേരിക്കയിലെ പെൻസിൽവാനിയായിൽ ഡാന്വില്ലെ എന്ന സ്ഥലത്താണദ്ദേഹം ജനിച്ചത്. ഒരച്ചടിശാലയിൽ ജോലി പഠിക്കാനായി ചേർന്ന അദ്ദേഹം പഠനശേഷം, 1837ൽ വിസ്കോൺസിനിലേക്ക് പോയി. അവിടെ പത്രപ്രസാധകനും, ഡെമോക്രാറ്റ് പാർട്ടിയെ പ്രതിനിധീകരിച്ച് വിസ്കോപ്പ്ൺസിൻ സ്റ്റേറ്റ്സെനറ്റിൽ 1848-1849 വരെ അംഗമായിരിന്നു. തുടർന്ന് 1852-1853 വരെ ഫ്രീ സോയലർ പാർട്ടിയെ പ്രതിനിധീകരിച്ചു. 1856–1857 വരെ അദ്ദേഹം റിപ്പബ്ലിക്കൻ പാർട്ടിയിലുമായിരുന്നു. വിസ്ക്കോൺസിൻ സംസ്ഥാനത്ത് വധശിക്ഷ നിർത്തലാക്കുന്നതിൽ അദ്ദേഹം വിജയിച്ചു. 
1714ൽ തന്നെ ഹെൻറി മിൽ ടൈപ്റൈറ്ററുകൾ കണ്ടുപിടിച്ചിരിന്നു. 1800കളിൽ വിവിധ രൂപത്തിലുള്ള ടൈപ് റൈറ്ററുകൾ പല ആളുകൾ നിർമിച്ചു. എന്നാൽ, വാണിജ്യപരമായി വിജയിച്ച ആദ്യത്തെ ടൈപ് റൈറ്റർ ഷോൾസിന്റേതായിരുന്നു. 

തന്റെ പത്രസ്ഥാപനത്തിലെ കമ്പോസിറ്റർമാർ സമരം ചെയ്ത സമയത്ത് ലിപിവിന്യാസത്തിനായി ഒരു യന്ത്രം നിർമ്മിക്കാൻ ശ്രമിച്ചു. ആ ശ്രമം പരാജയപ്പെട്ടു. ടൈപ് റൈറ്ററിൽ നിന്നും വ്യത്യസ്തമായതും, പുസ്തകത്തിന്റെയും, ടിക്കറ്റുകളുടേയും, മറ്റും താളുകൾക്ക് നമ്പറുടാവുന്ന യന്ത്രമായിരുന്നു അദ്ദേഹത്തിന്റെ പ്രഥമലക്ഷ്യം. ഇതിനുവേണ്ടി അദ്ദേഹം മിൽ വൗകീയിലെ ക്ലെയ്ൻസ്റ്റ്യൂബേഴ്സ് മെഷീൻ ഷോപ്പിൽ പ്രിന്ററായ സാമുവൽ ഡബ്ല്യു. സോലേയോടൊപ്പം ജോലിയാരംഭിച്ച് 1866 നവംബർ 13 ന് നമ്പറിംഗ് മെഷീന് പേറ്റന്റെടുത്തു. 


</doc>
<doc id="312219" url="https://ml.wikipedia.org/wiki?curid=312219" title="ഫ്രീ സോയിൽ പാർട്ടി">
ഫ്രീ സോയിൽ പാർട്ടി

ഫ്രീ സോയിൽ പാർട്ടി അമേരിക്കൻ ഐക്യനാടുകളിൽ വളരെക്കുറച്ചുകാലം മാത്രം നിലനിന്നിരുന്നിരുന്ന ഒരു രാഷ്ട്രീയ പാർട്ടി. 1848 -1852 വരെയുള്ള പ്രസിഡന്റ് തെരഞ്ഞെടുപ്പുകളിൽ സജീവമായിരുന്ന ഈ രാഷ്ട്രീയ പാർട്ടി, ന്യൂയോർക്കിലെ ബഫാലോയിൽ രൂപം കൊണ്ടു. രണ്ട് പാർട്ടികൾക്ക് വ്യക്തമായ ശക്തിയുള്ള അമേരിക്കയിൽ ഒരു പ്രത്യേക വിഷയത്തെ മാത്രം മുൻനിർത്തി ശക്തി പ്രാപിച്ച പാർട്ടിയായിരുന്നു ഫ്രീ സോയിൽ പാർട്ടി. ന്യൂയോർക്ക് സംസ്ഥാനത്തിലായിരുന്നു അതിന് ഏറ്റവും ശക്തിയുണ്ടായിരുന്നത്. അടിമത്തം എന്ന ഒരു വിഷയത്തേ മാത്രം മുൻനിർത്തിയാണിത് പ്രവർത്തിച്ചത്. അന്നത്തെ അടിമത്തത്തിനെതിരായി പ്രവർത്തിച്ച ഡെമോക്രാറ്റിക് പാർട്ടിയിലെ അംഗങ്ങളായിരുന്നു ഈ പാർട്ടിയിൽ പ്രവർത്തിച്ചിരുന്നത്. ആഫ്രോ അമേരിക്കക്കാർക്കെതിരായ വിവേചനത്തിനെതിരായ നിയമങ്ങൾ മാറ്റാനായി അവർ പരിശ്രമിക്കുകയും വിജയിക്കുകയും ചെയ്തു. 

ഫ്രീ സോയിൽ പാർട്ടിക്കാരുടെ സ്ഥാനാഥികൾ പ്രഖ്യാപിക്കുന്നത്: "നമ്മുടെ ബാനറിൽ നാം എഴുതിയിരിക്കുന്നത്, 'മണ്ണ് സ്വതന്ത്രമാക്കൂ, അഭിപ്രായപ്രകടന സ്വാതന്ത്ര്യം നൽകൂ, ജോലി സ്വതന്ത്രമാക്കൂ, മനുഷ്യരെ സ്വതന്ത്രമാക്കൂ.' നമ്മുടെ ജയം ഉണ്ടാകുന്നതുവരെ ഞങ്ങൾ സമരം ചെയ്തുകൊണ്ടേയിരിക്കും:,





</doc>
<doc id="312222" url="https://ml.wikipedia.org/wiki?curid=312222" title="രാമകീൻ">
രാമകീൻ

തായ്‌ലന്റിന്റെ ദേശീയ ഇതിഹാസമാണ് രാമകീൻ. ഹിന്ദു ഇതിഹാസമായ രാമായണത്തിൽ നിന്നാണ് ഇതുണ്ടായത്. 

1767ൽ തായ് ലന്റിലെ അയുത്തയ തകർന്നപ്പോൾ അവിടെ സൂക്ഷിച്ചിരുന്ന രാമായണത്തിന്റെ വിവിധ തരത്തിലുള്ള അനേകം പ്രതികൾ നഷ്ടപ്പെട്ടുപോയി. ഇപ്പോൾ മൂന്നുതരത്തിലുള്ള രാമകീനുകൾ ലഭ്യമാണ്. 1797ൽ അന്നത്തെ തായ് ലന്റ് രാജാവായിരുന്ന രാമ I ന്റെ നേതൃത്വത്തിൽ പണ്ഡിതന്മാർ തയാറാക്കിയതാണ് ഇതിൽ ഒരു രാമായണം. അദ്ദേഹത്തിന്റെ പിൻഗാമിയായ രാമ II രാജാവ് തന്റെ പിതാവിന്റെ രാമായണപുസ്തകം നാടകരൂപത്തിൽ പുനരവതരിപ്പിച്ചു. ഇന്ന് രാമായണം തായ് ലന്റിലെ സാഹിത്യത്തേയും കലയേയും നാടകത്തേയും വളരെയേറെ സ്വാധീനിച്ചിരിക്കുന്നു.
വാല്മീകി എഴുതിയ രാമായണം ഹിന്ദുമതത്തിലെ പുണ്യഗ്രന്ഥമായി കരുതിവരുന്നു. ഇതിന്റെ രചനാകാലം പല പുരാവസ്തുവിദഗ്ദ്ധരും ചരിത്രകാരന്മാരും ബി. സി. ഇ നാലാം നൂറ്റാണ്ടായി കണക്കാക്കുന്നു. മനുഷ്യന്റെ ജീവിതത്തിൽ ദെവന്മാർ സ്വാധിനം ചെലുത്തുന്നതാണ് പ്രതിപാദ്യം. ഇന്ത്യയിലെ പല പ്രദേശങ്ങളിലാണീ കഥയുടെ പശ്ചത്തലം. ഇന്ത്യയിൽ രാമായണവുമായി ബന്ധപ്പെട്ട അനേകം സ്ഥലങ്ങൾ കാണാം. രാമന്റെ ജന്മസ്ഥലം, അദ്ദേഹത്തിന്റെ കൊട്ടാരം, ശ്രിലങ്കയിലേയ്ക്കുള്ള അദ്ദേഹത്തിന്റെ യാത്രയിലുള്ള വിവിധ സ്ഥലങ്ങൾ. ശ്രീവിജയവുമായും ഖമർ രാജ്യവുമായും (ഫുനാൻ, ആങ്കോർവ്യാപാരബന്ധം സ്ഥപിച്ചിരുന്ന ഇന്ത്യൻ വ്യാപാരികളിലൂടെയും ആ വഴി അവിടെയെത്തിയ പണ്ഡിതന്മാരിലൂടെയുമാണ് രാമായണം തെക്കുകിഴക്കൻ ദേശത്ത് എത്തിയത്. ഈ രാജ്യങ്ങളുമായി അന്നത്തെ ഭാരതത്തിന് അടുത്ത സാംസ്കാരികബന്ധമാണുണ്ടായിരുന്നത്. 

ആദ്യ സഹസ്രാബ്ദത്തിന്റെ അവസാനകാലത്താണ് തായ് ജനങ്ങൾ രാമായണ ഇതിഹാസം തങ്ങളുടേതാക്കിയത്. തായ്ലാന്റിലെ സുഖോതായ് രാജ്യത്തെ എറ്റവും പഴയ രേഖകൾ പതിമൂന്നാം നൂറ്റാണ്ടിലേതാണ്. ഇതിൽ രാമായണത്തിലെ കഥകൾ ഉൾപ്പെടുത്തിയിരിക്കുന്നു. ഈ ഇതിഹാസത്തിന്റെ കഥകൾ ഉൾപ്പെടുത്തിയാണ് തായ് ലാന്റുകാർ നിഴൽനാടകം (Thai: หนัง, Nang) നടത്തുന്നത്. ഇന്തോനേഷ്യയിൽ നിന്നുമാണ് അവർ ഇതു സ്വീകരിച്ചത്. തോലുകൊണ്ടാണ് പാവക്കൂത്ത് നടത്തുക. കാണികൾ ഇതു കാണിക്കുന്ന തട്ടിയുടെ മറുവശത്തിരിക്കും. 

അയുത്തയ (അയോധ്യ) രാജ്യത്തിന്റെ കാലത്ത് പതിനെട്ടാം നൂറ്റാണ്ടിലാണ് രാമായണത്തിന്റെ തായ് രൂപം എഴുതപ്പെട്ടത്. സുഖോതായ് രാജ്യത്തിന്റെ അന്ത്യത്തോടെയായിരുന്നു ഇത്. 1767ൽ അയുത്തയ ബർമ്മാക്കാർ ആക്രമിച്ചപ്പോൾ ഈ ഇതിഹാസത്തിന്റെ മിക്ക പ്രതികളും നശിച്ചുപോയി. 

തായ് ലാന്റിൽ ഇന്നും ഭരിച്ചുവരുന്ന ചക്രി രാജവംശത്തിലെ രാമരാജാവിന്റെ (King Rama I -1736–1809) ശ്രമഫലമായാണ് ഇന്നു കാണുന്ന രാമായണ രൂപം തയ്യാറാക്കിയത്. 1797 നും 1809നും ഇടയിൽ രാമാ 1 രാജാവിന്റെ നേതൃത്വത്തിൽ ഇന്നത്തെ തായ് രാമായണം ഭാഗങ്ങൾ എഴുതപ്പെട്ടു. ഈ രാജാവിന്റെ കാലത്തു തന്നെയാണ് ബാങ്കോക്കിലെ തായ് ഗ്രാൻഡ് പാലസ് നിർമ്മിച്ചത്. ഇവിടത്തെ മരതകബുദ്ധന്റെ ക്ഷേത്രത്തിൽ രാംകീനിലെ അനേകം സന്ദർഭങ്ങൾ ചിത്രരൂപത്തിൽ ആലേഖനം ചെയ്തിട്ടുണ്ട്. 

രാമാ II (1766–1824) തന്റെ പിതാവിന്റെ പാരമ്പര്യം കൂടുതൽ ഉജ്ജ്വലമാക്കി. ഖോൺ നാടകം എന്ന കലാരൂപത്തിൽ രാമയണസന്ദർഭങ്ങൾ അദ്ദേഹം ഉൾപ്പെടുത്തി പ്രചരിപ്പിച്ചു. ഇവിടെ ഹനുമാന് കൂടുതൽ പ്രാധാന്യം നൽകി ഈ കഥ ഒരു ശുഭപര്യവസായിയാക്കി മാറ്റി. 

രാംകീൻ അതിന്റെ തായ് ലാന്റിലെ തുടക്കം മുതലേ അവിടത്തെ സംസ്കാരത്തിന്റെ ഭാഗമായി മാറി. തായ് സാഹിത്യത്തിലെ മാസ്റ്റർപീസായി രാമാ 1 രാജാവിന്റെ ഈ കാവ്യം മാറി. ഇത് ഇപ്പോഴും വായിക്കപ്പെടുകയും അവിടത്തെ സ്കൂളുകളിൽ പഠിപ്പിക്കുകയും ചെയ്തുവരുന്നു. 

1989ൽ സത്യവ്രത് ശാസ്ത്രി രാംകീൻ സംസ്കൃതഭാഷയിലേയ്ക്കു "രാമകീർത്തിമഹാകാവ്യം" എന്ന പേരിൽ വിവർത്തനം ചെയ്തു. 25 സർഗ്ഗവും 1200 വരികളും ഇതിനുണ്ടായിരുന്നു. 

രാമായണത്തിനു സമാനമാണ് രാംകീന്റെ ഉള്ളടക്കവും. അയുത്തയയിലെ സംസ്കാരം അനുസരിച്ച്, പ്രാ നരൈ (വിഷ്ണുവിന്റെ തായ് പുനർജന്മം നാരായൺ എന്നും അറിയപ്പെടുന്നു എന്നോർക്കുക) പുനർജ്ജനിച്ചതാണു "പ്രാ രാം".
പ്രധാന കഥാപാത്രങ്ങൾ 

നങ് സമുത്-തെവി (സുമിത്ര) - തൊത്സറോത് ഇന്റെ ഒരു ഭാര്യ. ഫ്രാ ലക് ഫ്രാ സത്രുത് എന്നിവരുടെ അമ്മ. 




</doc>
<doc id="312247" url="https://ml.wikipedia.org/wiki?curid=312247" title="വഹ്ദത്തെ ഇസ്‌ലാമി ഹിന്ദ്">
വഹ്ദത്തെ ഇസ്‌ലാമി ഹിന്ദ്

ഇന്ത്യയിൽ പ്രവർത്തിക്കുന്ന ഒരു മുസ്‌ലിം സംഘടനയാണ് വഹ്ദത്തെ ഇസ്‌ലാമി ഹിന്ദ്. ജമാഅത്തെ ഇസ്‌ലാമിയുടെ നിലപാടുകളിൽ വിയോജിച്ച് ജമാഅത്തെ ഇസ്‌ലാമിയുടെ കേന്ദ്ര പ്രതിനിധി സഭയിൽ അംഗമായിരുന്ന അത്താഉറഹ്മാൻ വജ്ദി 90കളിൽ രൂപീകരിച്ച സംഘടനയാണ് വഹ്ദത്തെ ഇസ്‌ലാമി ഹിന്ദ്. കേരളത്തിലടക്കം നിരവധി സംസ്ഥാനങ്ങളിൽ പ്രവർത്തനമുണ്ട്. വഹ്ദ എന്ന പദത്തിന് ഏകത എന്നാണർത്ഥം. മുസ്‌ലിം വിഭാഗങ്ങളെ എല്ലാം ഒരുമിപ്പിക്കുക എന്നതാണ് ലക്ഷ്യമിടുന്നത് എന്ന് സംഘടന അവകാശപ്പെടുന്നു


</doc>
<doc id="312262" url="https://ml.wikipedia.org/wiki?curid=312262" title="ഫ്രാ ലക് ഫ്രാ ലാം">
ഫ്രാ ലക് ഫ്രാ ലാം

ഫ്രാ ലക് ഫ്രാ ലാം(ພຣະລັກພຣະຣາມ, pʰrāʔ lāk pʰrāʔ ráːm) ലവോസിലെ ജനങ്ങളുടെ വാല്മീകിയുടെ രാമായണത്തെ അധികരിച്ചുള്ള ദേശീയ ഇതിഹാസമാണ്. ഹികായത് സെരി രാമായുടെ മലയ് വകഭേദങ്ങളുടേതു പോലെ ഈ ഇതിഹാസത്തിനും ഹിന്ദുമതത്തോടുള്ള ബന്ധം നഷ്ടമാകുകയും, തൽസ്ഥാനത്ത് ബുദ്ധന്റെ മുൻകാലജീവിതവുമായി ബന്ധപ്പെട്ട ജാതകകഥകളിൽ ഒന്നായി കണക്കാക്കപ്പെടുകയും ചെയ്തു. ഈ കഥ തായ് ലന്റിന്റെ വടക്കു-കിഴക്കൻ പ്രദേശമായ ഇസാനിൽ താമസിക്കുന്ന ലാവോസ് വംശജരുടെ ഇടയിൽ വളരെ പ്രചാരത്തിലുള്ളതാണ്. ഒരു കാലത്ത് തെക്കു-കിഴക്കൻ ഏഷ്യയിൽ പ്രബലമായിരുന്ന ലാൻസാങ് രാജ്യത്തിന്റെ ഒരു ഭാഗമായിരുന്നു ഈ പ്രദേശം.
ഫ്രാ ലക് ഫ്രാ ലാം എന്നത് രണ്ട് പ്രധാന കഥാപാത്രങ്ങളെ സൂചിപ്പിക്കുന്നു. സഹോദരന്മാരായ ഫ്രാ ലക്ക്, അല്ലെങ്കിൽ ലക്ഷ്മണൻ, ഫ്രാ ലാം, അല്ലെങ്കിൽ രാമൻ. ഫ്രാ ലാം അല്ലെങ്കിൽ ഫ്രാ രാം (രാമ) ഈ കഥയിലെ നായകനായി കണക്കാക്കുന്നു. സ്വരമാധുര്യത്തിനു വേണ്ടിയാണ് ഇത്തരത്തിൽ പേരുമാറ്റി വിളിക്കുന്നത്. 
ലാവോ ഐതിഹ്യപ്രകാരം ഫ്രാ രാം ക്സഡോക്ക് ലാവോസിൽ എത്തിയത് ലാനെ ക്സാങിലെ ആദ്യ രാജാവായിരുന്ന ചാവോ ഫ എൻഗൗമ് വഴിയത്രെ. അദ്ദേഹം തന്റെ സൈനികർ, കലാകാരന്മാർ, നർത്തകർ, വെപ്പാട്ടിമാർ, കവികൾ, സംഗീതജ്ഞർ എന്നിവരോടൊപ്പമാണ് ആങ് കോറിൽ നിന്നുംഎത്തിയത്. അദ്ദേഹത്തിന് റീംകേറിനെ അറിയാമായിരുന്നു. ശതവാഹനന്മാരുടെകാലത്താണ് (230 ബി. സി. ഇ - 220 സി. ഇ) ഹിന്ദു സംസ്കാരവും ഭാഷയും മതവും ലാവോസിൽ എത്തിയത്. ചൈനയിൽ നിന്നു വന്ന റ്റായ് ഗോത്രങ്ങൾ ഭാരതീയവൽകരിക്കപ്പെട്ട മോൺ, ഖമർ രാജ്യങ്ങളുടെ അതിർത്തിപ്രദേശങ്ങളിൽ താമസമാരംഭിക്കുകയും ഇന്ത്യൻ സംസ്കാരം സാംശീകരിക്കുകയും ചെയ്തു. ഈ രാജവംശങ്ങൾ അസ്തമിച്ചപ്പോൾ, അവർ നിർമ്മിച്ച ഹിന്ദു ക്ഷേത്രങ്ങൾ ലാവോ ഗോത്രങ്ങൾ ആരാധന തുടർന്നു. ചമ്പസ്സാക്കിലെ വാത് ഫൗ വിലുള്ള ഈ ക്ഷേത്രങ്ങൾ രാമായണത്തിലേയും മഹാഭാരതത്തിലേയും സന്ദർഭങ്ങൾ കൊത്തിവച്ച് അലങ്കരിച്ചിരിക്കുന്നു. 
ലാവോ രാമായണത്തിലെ ആദ്യകാല പാഠങ്ങൾ എതാണ്ട് ഒരുപോലെ നിലനിന്നിരുന്നു. പതിനെട്ടാം നൂറ്റാണ്ടിനടുത്ത് അവയില്പലതും പ്രാദേശികമായി പുനഃക്രമീകരിച്ചു. 14ആം നൂറ്റാണ്ടോടെ ലാവോസിലെ ഥേരവാദ അവിടെ അതിനുമുൻപു നിലനിന്നിരുന്ന പ്രകൃതിയെ ആരാധിച്ചിരുന്ന മതത്തെയും ഹിന്ദു-മഹായാന ബുദ്ധമതങ്ങളേയും നാശോന്മുഖമാക്കി പകരം ശക്തിനേടി.

ലാവോ രാമായണത്തിന്റെ ഹിന്ദു രൂപം ഏതാണ്ട് നഷ്ടമായിക്കഴിഞ്ഞു. ഇന്ദ്ര, ശിവ, ബ്രഹ്മ എന്നീ കഥാപാത്രങ്ങൾ ഫ്രാ രാം ക്സാഡോക്കിൽ കാണാം. 
ചില കഥാരൂപങ്ങൾ ജാതക കഥകളുമായി നേരിട്ടു ബന്ധമുള്ളതായി പറയുന്നു.

ലാവോസിന്റെ കലയിലും സംസ്കാരത്തിലും ഫ്രാ ലക് ഫ്രാ ലാം ആഴത്തിൽ സ്വാധീനിച്ചിരിക്കുന്നു. അവിടത്തെ നൃത്തം, നാടകം, പാട്ടുകൾ, ചിത്രരചന, ശില്പനിർമ്മാണം, മതസാഹിത്യം, ഗ്രന്ഥങ്ങൾ രേഖകൾ ഇവയിലെല്ലാം രാമായണം സ്വാധീനിച്ചിട്ടുണ്ട്. രാമായണത്തെ അധികരിച്ചുള്ള നൃത്ത നാടകങ്ങൾ ലാവോ പുതുവർഷ ആഘോഷങ്ങളിലും ബുദ്ധമതാഘോഷങ്ങളിലും അവതരിപ്പിച്ചുവരുന്നുണ്ട്. മതചടങ്ങുകളിൽ ആ ഗ്രന്ഥത്തിലെ വരികൾ ഭക്തിപൂർവ്വം വായിച്ചുവരുന്നു. പ്രാദേശിക മിത്തുകളിലും ഫോക്ക്ലോറിലും ഐതിഹ്യങ്ങളിലും രാമായണം വലരെ സ്വാധീനം ചെലുത്തിയതായി കാണാൻ കഴിയും. രാജാവിന്റെ കൊട്ടാരവും ക്ഷേത്രങ്ങളും രാമായണത്തിലെ വിവിധ സന്ദർഭങ്ങൾ ആലേഖനം ചെയ്തിരിക്കുന്നു.

ഫ്രാ രാം, രാമൻ
ഫ്രാ ലക്, ലക്ഷ്മണ
നങ് സിദ (സീത)
Thôtsakane or Hapmanasouane, Ravana (ທົດສະກັນ, tʰōt sáʔ kan; ຮາບມະນາສວນ, hȃːp māʔ naː sŭaːn)
Phra Isouane or Tapboramèsouane, ശിവൻ
ദൈവങ്ങളുടെ പിതൃത്വം ഇവരുടെ പ്രാധാന്യം വർദ്ധിപ്പിക്കുന്നു. 



</doc>
<doc id="312264" url="https://ml.wikipedia.org/wiki?curid=312264" title="കേപ് കോബ്ര">
കേപ് കോബ്ര

ദക്ഷിണാഫ്രിക്ക യിലും സമീപ രാജ്യങ്ങളിലും കാണപ്പെടുന്ന ഒരിനം മൂർഖൻ പാമ്പ്‌ ആണ് കേപ് കോബ്ര (Cape Cobra) . മഞ്ഞ നിറത്തിൽ കാണപ്പെടുന്ന ഈ വിഷപ്പാമ്പിന്റെ ശാസ്ത്രീയ നാമം Naja nivea എന്നാണ്. സവേന മുതൽ മരുഭൂമി വരെയുള്ള ഭൂപ്രകൃതികളിൽ ഇവ കാണപ്പെടുന്നു.


</doc>
<doc id="312273" url="https://ml.wikipedia.org/wiki?curid=312273" title="ബാർബഡോസ് ത്രെഡ്സ്നേക്ക്">
ബാർബഡോസ് ത്രെഡ്സ്നേക്ക്

ഒരിനം ത്രെഡ്സ്നേക്ക് ആണ് ബാർബഡോസ് ത്രെഡ്സ്നേക്ക്. ലഭ്യമായ വിവരങ്ങൾ അനുസരിച്ച് ഇപ്പോൾ ജീവിച്ചിരിക്കുന്നതിൽ ഏറ്റവും ചെറിയ പാമ്പ്‌ ആണ് ബാർബഡോസ് ത്രെഡ്സ്നേക്ക് . ഇതിന്റെ ശാസ്ത്രനാമം Leptotyphlops carlae എന്നാണ്. കരീബിയൻ ദ്വീപുകളിലെ ബാർബഡോസിലെ തദ്ദേശീയ ജീവിയാണിത്.

പ്രായപൂർത്തി ആയ ബാർബഡോസ്‌ ത്രഡ്സ്നേക്ക് ന്റെ ശരാശരി നീളം 10 cm, (3.9 ഇഞ്ച്‌) ആണ്. ഈ ഇനത്തിലെ ഏറ്റവും നീളം കൂടിയ പാമ്പിനു 10.4 cm ആണ് നീളം ഉണ്ടായത്. 


</doc>
<doc id="312286" url="https://ml.wikipedia.org/wiki?curid=312286" title="രാജീവ് നാഥ്">
രാജീവ് നാഥ്

മലയാളചലച്ചിത്രശാഖയിലെ ദേശീയ അവാർഡ് നേടിയ ഒരു സിനിമാ സംവിധായകനാണ് രാജീവ് നാഥ്.



</doc>
<doc id="312290" url="https://ml.wikipedia.org/wiki?curid=312290" title="അകിബാ റൂബിൻസ്റ്റീൻ">
അകിബാ റൂബിൻസ്റ്റീൻ

പോളിഷ് ചെസ്സ് ഗ്രാൻഡ്മാസ്റ്ററും ഇരുപതാം നൂറ്റാണ്ടിലെ ആദ്യശതകങ്ങളിലെ ഏറ്റവും കരുത്തുറ്റ കളിക്കാരിലൊരാളുമായിരുന്നു അകിബാ കിവലോവിച്ച് റുബിൻസ്റ്റീൻ,(ജ:1 ഡിസം: 1880[1] – 15 മാർച്ച് 1961).1914 ലെ ലോകചാമ്പ്യൻഷിപ്പിൽ എമ്മാനുവേൽ ലാസ്കറെ നേരിടുന്നതിനു റുബിൻസ്റ്റീൻ യോഗ്യത നേടിയിരുന്നെങ്കിലും ഒന്നാം ലോകമഹായുദ്ധം പൊട്ടിപ്പുറപ്പെട്ടതിനാൽ മത്സരം നടക്കുകയുണ്ടായില്ല. തന്റെ സവിശേഷ ശൈലി കൊണ്ട് ചെസ്സ് ലോകത്തെ അത്ഭുതപ്പെടുത്തിയ റുബിൻസ്റ്റീൻ അക്കാലത്ത് കാപബ്ലാങ്കയെയും ലാസ്കർ ഉൾപ്പെടെ മറ്റു മുൻ നിരകളിക്കാരെയും പരാജയപ്പെടുത്തിയിരുന്നു.അവസാന കരുനീക്കഘട്ടങ്ങളിൽ അതീവ വിദഗ്ദ്ധനായിരുന്ന അദ്ദേഹം സമനിലയിൽ അവസാനിച്ചിരുന്ന കളികൾ അഗാധ അപഗ്രഥനത്തിനു വിധേയമാക്കി എപ്രകാരം ഒരു നിർബന്ധവിജയം നേടാമെന്നു കാണിച്ചുതരികയുണ്ടായി.


1932 ടെ ടൂർണമെന്റുകളിൽ നിന്നു പിൻവാങ്ങിയ റുബിൻസ്റ്റീൻ കടുത്ത മാനസികരോഗത്തിനു അടിപ്പെടുകയാണ് ഉണ്ടായത്. സ്കിസോഫ്രേനിയയുടെ ചില ലക്ഷണങ്ങൾ അദ്ദേഹത്തിൽ പ്രകടമായി. മത്സരത്തിനിടയ്ക്ക് ഹാളിന്റെ മൂലയിൽ പതുങ്ങിയിരിയ്ക്കുക എന്ന അദ്ദേഹത്തിന്റെ സ്വഭാവവും നിരീക്ഷിയ്ക്കപ്പെട്ടിട്ടുണ്ട്.


</doc>
<doc id="312297" url="https://ml.wikipedia.org/wiki?curid=312297" title="നേറ്റീവ് ബാപ്പ">
നേറ്റീവ് ബാപ്പ

മലയാളത്തിൽ ഇറങ്ങിയ ആദ്യത്തെ ഹിപ്പ് ഹോപ്പ് സംഗീത വീഡിയോ ആൽബമാണ് നേറ്റീവ് ബാപ്പ. മാപ്പിള ലഹള എന്ന മ്യൂസിക് ബാൻഡിന്റെ ബാനറിൽ നിർമിച്ച ഈ സംഗീത വീഡിയോ സംവിധാനം ചെയ്തത് മുഹ്സിൻ പാരാരിയാണ്. ഗാനരചന നിർവഹിച്ചിരിക്കുന്നത് മുഹ്‌സിൻ പരാരിയും ഹാരിസുമാണ്. ഹാരിസ് തന്നെയാണ് പശ്ചാത്തല ഗാനം ആലപിച്ചതും. തീവ്രവാദിയാക്കി മുദ്രകുത്തപ്പെട്ട സ്വന്തം മകനെകുറിച്ച് ഒരു മലപ്പുറത്തെ ഒരു നാടൻ ബാപ്പ പറയുന്ന കാര്യങ്ങളാണ് ഇതിന്റെ ഇതിവൃത്യം. നടൻ മാമുക്കോയയാണ് ബാപ്പയായി വേഷമിട്ടത്. സ്ട്രീറ്റ് അക്കാദമിക്സ് അംഗമായ റാപ്പർ ഹാരിസും വീഡിയോയിൽ മുഖ്യവേഷത്തിലുണ്ട്. സംഗീതത്തിന്റെ പതിവ് ചേരുവകളില്ലാതെ ഹിപ്പ് ഹോപ്പ് ശൈലിയിൽ ചിട്ടപ്പെടുത്തിയിരിക്കുന്ന ആൽബത്തിന് സോഷ്യൽ നെറ്റ് വർക്കിംഗ് സൈറ്റുകളിലും യൂട്യൂബിലും വമ്പിച്ച സ്വീകാര്യതയാണ് ലഭിച്ചത്. 

പൊളിറ്റിക്കൽ ഹിപ്പ്ഹോപ്പ് വിഭാഗത്തിൽ പെടുന്നതാണ് ഈ ഗാനം. ഇന്ന് ഇന്ത്യയിൽ മുസ്‌ലിങ്ങൾ അനുഭവിക്കുന്ന അരക്ഷിതാവസ്ഥ പ്രമേയമാക്കിയാണ് ആൽബം ഒരുക്കിയിരിക്കുന്നത്. തീവ്രവാദ-ഭീകരവാദ വേട്ടയുടെ ഇരയായിത്തീർന്ന യുവാവിന്റെ പിതാവ് നടത്തുന്ന ആത്മഗതങ്ങളാണ് റാപ്പിന്റെ അകമ്പടിയോടൊപ്പം നേറ്റീവ് ബാപ്പ അവതരിപ്പിക്കുന്നത്. രാജ്യദ്രോഹിയാണെങ്കിൽ മകന്റെ മയ്യത്ത് കാണണ്ട എന്ന മാതാവിന്റെ പ്രസ്താവനയാണ് ആൽബത്തിന്റെ പ്രധാന തന്തു. 

2012 ഡിസംബർ 31ന് യൂട്യൂബിലാണ് നേറ്റീവ് ബാപ്പ റിലീസ് ചെയ്തത്. രണ്ടാഴ്ചകൊണ്ട് എഴുപതിനായിരത്തോളം പ്രേക്ഷകർ യൂട്യൂബിൽ നേറ്റീവ് ബാപ്പക്കുണ്ടായി.

വലിയ തോതിലുള്ള നിരൂപക പ്രശംസക്ക് നേറ്റീവ് ബാപ്പ അർഹമായി.



</doc>
<doc id="312305" url="https://ml.wikipedia.org/wiki?curid=312305" title="ആര്യാംബിക എസ്‌.വി">
ആര്യാംബിക എസ്‌.വി

2015 ലെ കേന്ദ്ര സാഹിത്യ അക്കാദമിയുടെ യുവ പുരസ്കാരത്തിന് അർഹയായ മലയാള കവയിത്രിയാണ് ആര്യാംബിക എസ്‌.വി .
പാലായ്‌ക്കടുത്തുള്ള ഇടനാട്‌ സ്വദേശിയായ ആര്യ കെ.എൻ. വിശ്വനാഥൻനായരുടെയും എം.കെ. സാവിത്രിയമ്മയുടെയും മകളാണ്. ശ്രീശങ്കരാചാര്യ സംസ്‌കൃതസർവകലാശാല, കാലടി മുഖ്യകേന്ദ്രത്തിൽ നിന്ന്‌ സംസ്‌കൃതസാഹിത്യത്തിൽ എം.എ., എം.ഫിൽ ഗവേഷക ബിരുദങ്ങൾ നേടി. പൂവരണി ഗവ.യു.പി.സ്കൂൾ അധ്യാപികയാണ്. 

മാതൃഭൂമി ആഴ്ച്ചപ്പതിപ്പ് നടത്തിയ കവിതാ മത്സരത്തിൽ കോളേജ് വിഭാഗത്തിൽ മണ്ണാങ്കട്ടയും കരിയിലയും എന്ന കവിതയ്ക്കു സമ്മാനം കിട്ടി. ‘മണ്ണാങ്കട്ടയും കരിയിലയും’ എന്ന പുസ്തകത്തിനു അയ്യപ്പപ്പണിക്കർ പുരസ്കാരവും വൈലോപ്പിള്ളി പുരസ്ക്കാരവും ലഭിച്ചു.



</doc>
<doc id="312318" url="https://ml.wikipedia.org/wiki?curid=312318" title="കോന്നി ഇക്കോ ടൂറിസം പദ്ധതി">
കോന്നി ഇക്കോ ടൂറിസം പദ്ധതി

പത്തനംതിട്ട ജില്ലയിൽ നടപ്പാക്കിയ ഒരു ഇക്കോ - ടൂറിസം പദ്ധതിയാണ് കോന്നി - അടവി ഇക്കോ ടൂറിസം പദ്ധതി. 2008ൽ കോന്നി ആനക്കൂട് കേന്ദ്രീകരിച്ച് ആവിഷ്കരിച്ച പദ്ധതിയിൽ പിന്നീട് അടവി മണ്ണീറയിലെ കുട്ടവഞ്ചി സവാരിയും ഉൾപ്പെടുത്തി. 

1942 ൽ സ്ഥാപിച്ച ആനക്കൂടും സ്ഥലവും ഏകദേശം ഒൻപത് ഏക്കറിലായി വ്യാപിച്ചു കിടക്കുന്നു. ആറ് ആനകൾക്ക് പരിശീലനം നൽകുവാനുള്ള ശേഷിയുണ്ട്. കോന്നി കവലയിൽ നിന്നും തിരിഞ്ഞ് അര കിലോമീറ്റർ ദൂരത്ത്. 
കോന്നിയിൽ നിന്നും പതിനാറു കിലോമീറ്റർ അകലെ തണ്ണിത്തോട് പഞ്ചായത്തിലെ മുണ്ടൻമൂഴിയിൽ അച്ചൻകോവിൽ നദിയുടെ കൈവഴിയായ കല്ലാറിൽ ഒരുക്കിയിരിക്കുന്ന കുട്ടവഞ്ചി യാത്ര. കേരളത്തിൽ ആദ്യമായി കുട്ടവഞ്ചി യാത്രക്ക് അവസരം ഒരുങ്ങുന്നതിവിടെയാണ് പത്തനംതിട്ട വനംവകുപ്പിൻറെ മേൽനോട്ടത്തിൽ കോന്നി ഇക്കൊടൂറിസം കേന്ദ്രത്തിൽ നിർമ്മിച്ച ഏഴ് വട്ടവള്ളങ്ങളുമായാണ് പദ്ധതിക്ക് തുടക്കം കുറിച്ചത്. വട്ടവള്ളങ്ങൾ നിർമിച്ചതും തുഴച്ചിൽ പരിശീലിപ്പിച്ചതും ഹൊഗനയ്ക്കലിൽ നിന്നുള്ള വള്ളവിദഗ്ദ്ധരായിരുന്നു. ഇതിനടുത്തായി മീനറ വെള്ളച്ചാട്ടം സ്ഥിതി ചെയ്യുന്നു.
കല്ല് കൊണ്ട് കവിതയെഴുതിയ കല്ലാർ. സൗമ്യഭാവമുള്ള പുഴയെന്ന പേര്. അങ്ങനെ കല്ലാറിന് വിശേഷണങ്ങൾ നിരവധിയാണ്...

വനം നൽകുന്ന ശാന്തതയും ഒഴുക്കിന്റെ ഈണവും കല്ലാറിന്റെ പ്രത്യേകതയാണ്. 
പുഴയെ അറിയാനും കാട് കാണാനും നിരവധി സഞ്ചാരികൾ ഇങ്ങോട്ടേയ്ക്ക് എത്തുന്നുണ്ട്...
കല്ലാറിനെ അറിയണമെങ്കിൽ അടവിയിലെ കുട്ടവ‍ഞ്ചി സവാരി ഒഴിവാക്കരുത്...
ഇരുകരകളിലെയും പച്ചപ്പും ശുദ്ധവായുവും ഒരുതവണ വന്നവരെ വീണ്ടും കല്ലാറിലെത്തിക്കും. ...
പുഴ കണ്ട് കൊതിതീർന്നില്ലെങ്കിൽ ഒരുദിവസം പുഴവീട്ടിൽ തങ്ങി കല്ലാറിനെ അറിയാനുള്ള അവസരമുണ്ട്...
വിശേഷങ്ങൾ പങ്കുവച്ച് സ്വീകരണമുറിയിലിരുന്ന് കല്ലാറിന്റെ ഒഴുക്കിന് താളം പിടിക്കാം...

സ്ഥാനം ഓപൺസ്ട്രീറ്റ് മാപിൽ


</doc>
<doc id="312324" url="https://ml.wikipedia.org/wiki?curid=312324" title="തെന്മല ഇക്കോ ടൂറിസം പദ്ധതി">
തെന്മല ഇക്കോ ടൂറിസം പദ്ധതി

കൊല്ലം ജില്ലയിലെ ഒരു ഇക്കോ ടൂറിസം പദ്ധതിയാണു് തെന്മല ഇക്കോ ടൂറിസം. 2001 ൽ ആരംഭിച്ച ഇത് ഇന്ത്യയിലെ ആദ്യത്തെ ആസൂത്രിത ഇക്കോ ടൂറിസം കേന്ദ്രമാണ്. കേരള സർക്കാരിന്റെ കീഴിലുള്ള തെന്മല ഇക്കോടൂറിസം പ്രൊമോഷണൽ സൊസൈറ്റിക്കാണു് ഇതിന്റെ നടത്തിപ്പവകാശം. കുളത്തൂപ്പുഴ റിസർവ വനമേഖലയിലെ ചെന്തുരുണി വന്യജീവി സംരക്ഷണ കേന്ദ്രത്തിന്റെ ആസ്ഥാനം തെന്മലയാണ്.

ലെഷർ സോൺ, കൾച്ചറൽ സോൺ, അഡ്വഞ്ചർ സോൺ‌ ഇങ്ങനെ മേഖലകളായി തിരിച്ചാണു പ്രവർത്തനം. 
കേരളത്തിൽ കാണപ്പെടുന്ന 300ൽ പരം ശലഭങ്ങളിൽ ഏതാണ്ട് 120ഓളം ശലഭങ്ങൾ തെന്മലയിലെ ശലഭപാർക്കിൽ കാണാം. വെയിലുറയ്ക്കും മുൻപാണു് ഇവയെ കാണാൻ പറ്റിയ സമയം. ഇതിനോടനുബന്ധിച്ച ഉദ്യാനത്തിൽ അരിപ്പൂ മുതൽ ഓർക്കിഡ് പുഷ്പങ്ങൽ വരെ നട്ടു വളർത്തിയിട്ടുണ്ടു്. സഞ്ചാരികൾക്ക് ശലഭങ്ങളുടെ ചിത്രമെടുക്കാനുള്ള സൗകര്യവും ലഭ്യമാണു്. ശലഭത്തിന്റെ ജീവിത ചക്രം വിവരിക്കുന്ന ശിൽപങ്ങളും ഇവിടെയുണ്ടു്. 
ശലഭഉദ്യാനത്തോടു ചേർന്നു തന്നെയാണു് നക്ഷത്ര വനവും. ഇവിടെ 27 നക്ഷത്രങ്ങളുമായും ബന്ധപ്പെട്ട വൃക്ഷങ്ങളെ പരിപാലിച്ചു പോരുന്നു. ഓരോ വൃക്ഷവും ഏതേത് നക്ഷത്രവുമായി ബന്ധപ്പെട്ടു കിടക്കുകയാണെന്നും അവയെക്കുറിച്ചുള്ള കുറിപ്പും വായിക്കാം. 
ശലഭഉദ്യാനത്തിൽ നിന്നും രണ്ടു കിലോമീറ്റർ ദൂരെയാണു്ഇതു്. പുള്ളിമാൻ, സാമ്പാർ, Barking deer എന്നിവ ഇവിടെയുണ്ടു്. വന്മരങ്ങൾ നിറങ്ങയിടമാണിതു്. വിശ്രമത്തിനായി ഏറുമാടങ്ങൾ നിർമ്മിച്ചിട്ടുണ്ടു്. 
ഇതിൽ പരിസ്ഥിതി സൗഹൃദ പദ്ധതികളാണുൾപ്പെടുന്നതു്. ആഫി തീയേറ്റർ, റെസ്റ്റോറന്റ്, ഷോപ് കോർട്ട് എന്നിവ ഇതിലുൾപ്പെടുന്നു. ഇവിടെ നിന്നും കേരളത്തിന്റെ തനത് ഭക്ഷ്യവിഭവങ്ങളും മറ്റ് വനവിഭവങ്ങളും വാങ്ങാൻ സാധിക്കും. 
മനുഷ്യനും പ്രകൃതിയുമായുള്ള ബന്ധം വെളിപ്പെടുത്തുന്ന നിരവധി പ്രതിമകൾ ഇവിടെ കാണാം. 

കല്ലട ജലസേചന പദ്ധതിയ്ക്കായി നിർമ്മിച്ചതാണു ഈ അണക്കെട്ട്. അണക്കെട്ടിനു മുകളിലൂടുള്ള യാത്രയും ഇരുവശത്തുമുള്ള കാടുകളും നയനാന്ദകരമാണു്. അണക്കെട്ടിൽ ബോട്ടിങ്ങിനുള്ള സൗകര്യവും ലഭ്യമാണു്. 

പരപ്പാർ തടാകത്തിലൂടെ ഒരു മണിക്കൂർ ദൈർഘ്യമുള്ള യാത്രയാണിതു്. ആനകളും മാനുകളുമടക്കമുള്ള വന്യമൃഗങ്ങളെ യാത്രയ്ക്കിടയിൽ കാണാനാകും. 
സംഗീതത്തിനനുസരിച്ച് ജലധാര വിവിധ വർണ്ണങ്ങളിൽ നൃത്തം ചെയ്യുന്നു. രാത്രിയിൽ മാത്രമേ ഇത് പ്രവർത്തിക്കുകയുള്ളൂ. 

സാഹസികത ഇഷ്ടപ്പെടുന്നവർക്കുള്ളർക്കാണു് ഇതു്. 


</doc>
<doc id="312332" url="https://ml.wikipedia.org/wiki?curid=312332" title="യാമ സത് ദൗ">
യാമ സത് ദൗ

യാമ സത് ദൗ(ബർമീസ് : ရာမဇာတ်တော်, [jàma̰ zaʔ tɔ̀] ) രാമായണത്തെ അധികരിച്ചുള്ളതും ,അനൗദ്യോഗികമായി മ്യാന്മറിന്റെ ദേശീയ ഇതിഹാസവുമാണ്. മ്യാന്മറിൽ യാമ സത് ദൗവിന് 9 അറിയപ്പെടുന്ന വകഭേദങ്ങളുണ്ട്. കഥയുടെ ബർമ്മീസിലുള്ള പേര് യാമായണ എന്നാണ്. സത് ദൗ അർത്ഥമാക്കുന്നത് നാടകരൂപത്തേയോ, തേരവാദ ബുദ്ധമതത്തിന്റെ ജാതകകഥകളുടെ ഭാഗത്തേയോ ആണ്.

യാമ സത് ദൗ വാമൊഴിയായി അവതരിപ്പിക്കപ്പെട്ടത് അനൗരഥ രാജാവിന്റെ ഭരണകാലത്താണ്. എങ്കിലും ഈ കഥ വാല്മീകിയുടെ സംസ്കൃത ഇതിഹാസമാണോ, അല്ലയോ എന്ന് വ്യക്തമായി അറിയില്ല. വിഷ്ണുക്ഷേത്രമായ നത് ലൗങ് ക്ഷേത്രത്തിൽ, പഴയ നഗരമായ ബഗാന്റെ ചുമരിനകത്ത്, ഏതാനും ശിലാപ്രതിമകളുണ്ട്. അവയിലൊന്ന് രാമന്റേതാണ്. ബർമീസ് സാഹിത്യത്തിന്റെ അടിസ്ഥാനത്തിൽ, കുറഞ്ഞത് 1527 സി.എ യ്ക്ക മുൻപ് തീർച്ചയായും ഹനുമാൻ ബർമയിൽ അറിയപ്പെട്ടിരിക്കും.

കോൻബൗങ് ഡൈനാസ്റ്റിയിലെ രാജാക്കന്മാർ രാജ്യത്തെ കീഴടക്കുന്ന കാലഘട്ടത്തിൽ ബർമ്മൻ രാമായണത്തെ വലിയതോതിൽ അയുത്തയ രാജ്യം സ്വാധീനിച്ചിട്ടുണ്ട്. ആക്രമണം പലപ്പോഴും യുദ്ധത്തിന്റെ കൊള്ളമുതലായി ഇതിഹാസത്തിലേക്ക് രാമകീനിലെ ( രാമായണത്തിന്റെ തായ് വകഭേദം) ഭാഗങ്ങളുൾപ്പെടെ കൊണ്ടുവന്നു. 1775ൽ യു ആങ് ഫ്യോ ചിട്ടപ്പെടുത്തിയെന്നു കരുതുന്ന ബർമ്മയിലെ ഏറ്റവും അറിയപ്പെടുന്ന സാഹിത്യരചനയായ രാമ-സ-ഖ്യാൻ രാമായണത്തിലേതുപോലെ ബാല കാണ്ഡത്തിൽ ആരംഭിക്കുകയും, യുദ്ധകാണ്ഡത്തൽ അവസാനിക്കുകയും ചെയ്യുന്നു. യു ടൊയ്യുടെ 1784ൽ എഴുതിയ യമ യകൻ( രാമന്റെ ഗാനം, ရာမရကန်), തിദ യകൻ ( സീതയുടെ ഗാനം, သီတာရကန်); 1789ലെ യാമ പ്യാസത് ( രാമായണ ബല്ലറ്റ്, ရာမပြဇာတ်); 1800ലെ കലൈ യമ വുതുറ്റു ( യുവരാമന്റെ ജീവിതം, ကလေးရာမဝတ္ထု) പോലെയുള്ളവ രാമായണവുമായി ബന്ധപ്പെട്ട് രൂപപ്പെട്ട ആ കാലഘട്ടത്തെ സാഹിത്യരചനകളും, ശാസ്ത്രീയ സംഗീതങ്ങളുമാണ്.
മോൺ വംശജരുടെ രാമായണത്തിനനുരൂപമായിട്ടുള്ള"ലോയിക് സമോയിങ് രാം" എഴുതിയത് 1834 സി. ഇയിൽ ബുദ്ധമതസന്യാസിയായ ഉത്തമയാണ്. . തലസ്ഥാനത്തെ ബർമ്മീസ് വകഭേദത്തിന്റെ പ്രചാരത്തെ കടം കൊണ്ടതാണെന്ന് എഴുത്തുകാരൻ ആമുഖത്തിൽ പ്രസ്താവിച്ച നിലയ്ക്ക് ലോയിക് സമോയിങ് രാം പ്രധാനമായും ബർമ്മീസ് വകഭേദത്തിൽ നിന്നാണ് ഉൽഭവിച്ചതെന്ന കാര്യം സ്പഷ്ടമാണ്. എങ്കിലും, മോൺ വകഭേദം തായ്, ജാവൻ, മലയൻ വകഭേദങ്ങളുമായുള്ള ബന്ധങ്ങൾ പ്രകടിപ്പിക്കുമ്പോഴും അതിന് തായ്, ജാവൻ, മലയൻ വകഭേദങ്ങളിലില്ലാത്ത അദ്വിതീയമായ സ്വന്തം ഭാഗങ്ങളുണ്ട്. 
യാമ സത് ദൗവിലെ കഥാപാത്രങ്ങൾ യഥാർത്ഥ കഥയിലെ കഥാപാത്രങ്ങളുടെ അതേ പ്രകൃതവും, സ്വഭാവവിശേഷവും ഉള്ളവരാണ്. അഭിനയത്തിനുള്ള വേഷം ബർമ്മയിലേയും. തായ് ലന്റിലേയും വേഷങ്ങളുടെ സങ്കരരൂപമാണ്. കഥാപാത്രങ്ങളുടെ പേരുകൾ പൊതുവെ സംസ്കൃതനാമങ്ങളുടെ ബർമ്മീസിലുള്ള ലിപ്യന്തരണമാണ്. 


</doc>
<doc id="312368" url="https://ml.wikipedia.org/wiki?curid=312368" title="അനോളെ">
അനോളെ

അമേരിക്കൻ വൻകരകളിൽ കാണപ്പെടുന്ന ഒരിനം ഇഴജീവികൾ ആണ്  അനോളെ എന്ന് അറിയപ്പെടുന്നത്. ഇവ ഡക്ടിയോളിഡേ (Dactyloidae) എന്ന കുടുംബത്തിൽ പെടുന്നു. ഇവ ഇഗ്വാന കളുടെ ബന്ധുക്കളായ ഒരിനം പല്ലി കൾ ആണ്. 


</doc>
<doc id="312371" url="https://ml.wikipedia.org/wiki?curid=312371" title="ജാക്ക്സൺസ് കമീലിയൺ">
ജാക്ക്സൺസ് കമീലിയൺ

കിഴക്കൻആഫ്രിക്ക യിൽ കാണപ്പെടുന്ന ഒരിനം ഓന്ത് ആണ് ജാക്ക്സൺസ് കമീലിയൺ. തലയിൽ മൂന്നു കൊമ്പുകൾ പോലെയുള്ള അവയവങ്ങൾ ഉള്ളത് കൊണ്ട് ഇവയെ Jackson's three-horned chameleon എന്നും വിളിക്കുന്നു. ഇവയുടെ ശാസ്ത്രനാമം Trioceros jacksonii എന്നാണ്. 
1896- ൽ ബെൽജിയൻ-ബ്രിട്ടീഷ് സുവോളജിസ്റ്റ് ആയ ജോർജ്ജ് ആൽബർട്ട് ബൗളെങർ ജാക്ക്സൺസ് കമീലിയൺ നെക്കുറിച്ച് വിവരണം നല്കി. 


</doc>
<doc id="312384" url="https://ml.wikipedia.org/wiki?curid=312384" title="നരകത്തിന്റെ കവാടം">
നരകത്തിന്റെ കവാടം

ഇന്നത്തെ തുർക്ക്മെനിസ്താനിലുള്ള ദേർവേസ് ഗ്രാമത്തിലുള്ള ഒരു പ്രകൃതി വാതകനിക്ഷേപമാണ് നരകത്തിന്റെ കവാടം.1971 കണ്ടെത്തിയത് മുതൽ തീ കത്തിക്കൊണ്ടിരിക്കുന്നത് നരകത്തിന്റെ കവാടം എന്ന പേരിൽ അറിയപ്പെടുന്നത്. ഭൂമിക്കടിയിൽ നിന്നുള്ള വാതക പ്രവാഹമാണ് നിലക്കാത്ത തീക്കുള്ള ഇന്ധനം.

1971ൽ സോവിയറ്റ് യൂണിയന്റെ ഭാഗമായിരുന്ന കാലത്ത് സോവിയറ്റ് ശാസ്ത്രഞ്ജർ ഇവിടെ വാതക നിക്ഷേപം കണ്ടുത്തി. സംമ്പിൽ എടുക്കാൻ ഡ്രിൽ ചെയ്തപ്പോൾ 200 അടി വ്യാസത്തിൽ മണ്ണ് അടർന്നു ഗർത്തം രൂപപ്പെട്ടു. കുഴിയിൽ നിന്ന് വാതക പ്രവാഹം ഉണ്ടായി. വാതകത്തിൽ വിഷവാതകതിന്റെ അംശം കണ്ടെത്തിയതോടെ ഗ്രാമ വാസികളുടെ സുരക്ഷയെ കരുതി വാതകം കത്തിച്ചു കളയാൻ തീരുമാനിച്ചു തീയിട്ടു. രണ്ടാഴ്ച കൊണ്ട് വാതകം കതിതീരും എന്നു കരുതിയെങ്കിലും നാല്പതു വർഷമായിട്ടും കെടാതെ കത്തിക്കൊണ്ടിരിക്കുന്നു. ഈ പ്രദേശം ഇപ്പോൾ ഒരു ടൂറിസ്റ്റ് അറ്റ്രാക്ഷൻ ആണ്


</doc>
<doc id="312430" url="https://ml.wikipedia.org/wiki?curid=312430" title="പാസ്കൽ (ഏകകം)">
പാസ്കൽ (ഏകകം)

പാസ്കൽ (യൂണിറ്റ്) pascal (symbol: Pa) മർദ്ദം, ആന്തരിക മർദ്ദം, പ്രതിബലം, യങ്ങിന്റെ നിരപേക്ഷമൂല്യം, ആത്യന്തിക ആയതി ബലം എന്നിവയുടെ എസ്. ഐ. ഏകകം.ആണിത്.
ഒരു ന്യൂട്ടൺ പെർ ചതുരശ്രമീറ്റർ എന്നാണു നിർവചിച്ചിരിക്കുന്നു. ഫ്രഞ്ചുകാരനായ പോളിമാത് ആയ ബ്ലെയ്സ് പാസ്കലിന്റെ പേരിലാണ് ഈ യൂണിറ്റ് അറിയപ്പെടുന്നത്. 

പാസ്കലിന്റെ സാധാരണമായ ഗുണിതങ്ങളിൽ ചിലതാണ് : 
hectopascal (1 hPa ≡ 100 Pa) which is equal to 1 mbar, the kilopascal (1 kPa ≡ 1000 Pa), the megapascal (1 MPa ≡ 1,000,000 Pa), and the gigapascal (1 GPa ≡ 1,000,000,000 Pa). എന്നിവ.

അന്തരീക്ഷസ്ഥിതിവിവരക്കണക്ക് സാധാരണ ഹെൿറ്റോപാസ്കൽ എന്ന അന്തരീക്ഷമർദ്ദത്തിന്റെ യൂണിറ്റിൽ ആണു കണക്കാക്കുക. 
ബാരോമീറ്ററിൽ പരീക്ഷണങ്ങൾ ചെയ്ത ബ്ലെയ്സ് പാസ്കലിന്റെ പേരിലാണ് ഈ ഏകകം അറിയപ്പെടുന്നത്. 1971ൽ 14ലാമത് അളവുതൂക്കങ്ങൾക്കായുള്ള അന്താരാഷ്ട്രയോഗം എസ്. ഐ യൂണിറ്റിലെ ന്യൂട്ടൺ പെർ സ്ക്വയർ മീറ്ററിനു (N/m2) പകരമായി അംഗീകരിച്ചു.

എസ്. ഐയിൽനിന്നുള്ള ഏകകങ്ങൾ ഉപയോഗിച്ചു പാസ്ക്കലിനെ താഴെപ്പറയുന്ന രീതിയിൽ സൂചിപ്പിക്കാം:
ഇവിടെ N എന്നത് ന്യൂട്ടൺ എന്നും, M മീറ്ററും, S സെക്കന്റും ആകുന്നു.
atmosphere or standard atmosphere (atm)എന്നത് 101325 Pa (101.325 kPa)ആകുന്നു. 
പൗണ്ട്സ് പെർ സ്ക്വയർ ഇഞ്ച് (psi) എന്ന ഇംപീരിയൽ അളവുതൂക്ക വ്യവസ്ഥ തുടരുന്ന അമേരിക്കൻ ഐക്യനാടുകൾ ഒഴികെയുള്ള രാജ്യങ്ങളിൽ മർദ്ദം അളക്കാനായി പാസ്ക്കലോ (Pa), കിലോപാസ്ക്കലോ (kPa) ആണ് വ്യാപകമായി ഉപയോഗിക്കുന്നത്. 

ഭൂഭൗതികശാസ്ത്രഞ്ജന്മാർ ഭൂഫലകങ്ങളുടെ ഞെരുക്കത്തിന്റെയും ഭൗമാന്തർഭാഗത്തുണ്ടാകുന്ന മർദ്ദത്തിന്റെയും തോത് അളക്കാനായി ഗിഗാപാസ്കൽ (GPa) ഉപയോഗിക്കുന്നു.

മെഡിക്കൽ എലാസ്റ്റോഗ്രഫി കലകളുടെ മുറുക്കം അളക്കുന്നതിന് കിലോപാസ്ക്കൽ. 

ദ്രവ്യവിജ്ഞാനീയത്തിലും എഞ്ചിനീയറിങ്ങിലും stiffness, ആയതിബലം (വലിവുബലം) മർദ്ദിതശക്തി (compressive strength) എന്നിവ പാസ്ക്കൽ ഉപയോഗിച്ച് അളക്കുന്നു. എഞ്ചിനീയറിങ്ങിൽ പാസ്ക്കൽ വളരെ ചെറിയ അളവായതിനാൽ മെഗാപിക്സൽ (MPa) എന്ന വലിയ അളവാണ് ഉപയോഗിക്കുന്നത്.

ഊർജ്ജസാന്ദ്രതയുടെ എസ്. ഐ യൂണിറ്റിനും പാസ്ക്കൽ J/m3 ഉപയോഗിക്കുന്നു. മർദ്ദിതവാതകങ്ങളുടെ താപഗതികത്വത്തിനു മാത്രമല്ല വൈദ്യുതമണ്ഡലത്തിലും, കാന്തികമണ്ഡലത്തിലും, ഗുരുത്വാകർഷണമണ്ഡലത്തിലും ഇത് പ്രയോഗക്ഷമമാണ്. 

ശബ്ദമർദ്ദമോ ശബ്ദത്തിന്റെ ഉച്ച്തയോ അളക്കുമ്പോൾ ഒരു പാസ്ക്കൽ 94 ഡെസിബെൽസ് SPL (സൗണ്ട് പ്രഷർ ലെവൽ). ഒരു മനുഷ്യന് കേൾക്കാൻ കഴിയുന്നതിൽ ഏറ്റവും കുറഞ്ഞ ശബ്ദത്തിന് കേൾവിയുടെ ശബ്ദാതിർത്തി ( threshold of hearing) എന്നറിയപ്പെടുന്നു. ഇത് 0 dB SPL, or 20 µPa ആകുന്നു. വായുനിബദ്ധമായ കെട്ടിടങ്ങളുടേത് 50 Pa ആകുന്നു. 

അന്തരീക്ഷ വിജ്ഞാനീയത്തിൽ അന്തരീക്ഷമർദ്ദത്തിന്റെ ഏകകം മുൻപ് ബാർ (ഏകകം) എന്നാണറിയപ്പെട്ടിരുന്നത്. ഇത് ഭൂമിയുടെ ശരാശരി അന്തരീക്ഷ്മർദ്ദത്തിനു തുല്യമായ മില്ലിബാറായിരുന്നു. എസ്. ഐ യൂണിറ്റ് ഉപയോഗിക്കാൻ തുടങ്ങിയപ്പോൾ അന്തരീക്ഷമർദ്ദം ഹെക്റ്റോപാസ്ക്കലിലുപയോഗിക്കാൻ തീരുമാനിച്ചു. ഇത് 100 പാസ്ക്കലിനു അല്ലെങ്കിൽ 1 മില്ലിബാറിന് തുല്ല്യമാണ്.


</doc>
<doc id="312445" url="https://ml.wikipedia.org/wiki?curid=312445" title="നാടുകാണി ചുരം">
നാടുകാണി ചുരം

മലപ്പുറം ജില്ലയിലെ വഴിക്കടവിനു സമീപത്തായുള്ള ഒരു ചുരമാണ് നാടുകാണി ചുരം. കോഴിക്കോട് - ഗൂഡല്ലൂർ - നിലമ്പൂർ അന്തർസംസ്ഥാന പാത ഇതുവഴി കടന്നു പോകുന്നു. നാടുകാണി ചുരം കണ്ടെത്തിയത് ബ്രിട്ടീഷുകാരനായ വില്യംക്യാംപെയിലാണെന്ന് വിശ്വസിക്കുന്നു. ഒരു ആദിവാസിയുടെ സഹായത്തോടെയാണ് ചുരം കണ്ടെത്തിയതെന്നും പറയപ്പെടുന്നു. ഇദ്ദേഹത്തിന്റെ ഓർമയ്ക്കായി ബ്രിട്ടീഷുകാർ നാടുകാണി അണ്ണാനഗറിൽ ഒരു സ്മാരകം നിർമ്മിച്ചിട്ടുണ്ട്. 


</doc>
<doc id="312456" url="https://ml.wikipedia.org/wiki?curid=312456" title="സെല്ല ഗണപതി">
സെല്ല ഗണപതി

തമിഴ് കവിയും ബാലസാഹിത്യകാരനുമാണ് സെല്ല ഗണപതി. 2015 ൽ 'തേടൽ വേട്ടൈ' എന്ന കാവ്യ സമാഹാരത്തിന് കേന്ദ്ര സാഹിത്യ അക്കാദമിയുടെ ബാല സാഹിത്യ പുരസ്കാർ ലഭിച്ചു.

തമിഴ്‌നാട് പുതുക്കോട്ടൈ സ്വദേശിയായ സെല്ല ഗണപതി അൻപതു വർഷത്തിലേറെയായി തമിഴ് ബാലസാഹിത്യ രംഗത്തു സജീവമാണ്. 'കുഴന്തൈ കവിജ്ഞർ' അഴ വള്ളിയപ്പയുടെ സ്വാധീനത്താൽ കുട്ടികൾക്കായി എഴുതിത്തുടങ്ങി. സിംഗപ്പൂരിലെ തമിഴ് പാഠപുസ്തകങ്ങളിൽ ഇദ്ദേഹത്തിന്റെ കവിതകൾ ഉൾപ്പെടുത്തിയിട്ടുണ്ട്.




</doc>
<doc id="312485" url="https://ml.wikipedia.org/wiki?curid=312485" title="അലക്സി ലിയനോവ്">
അലക്സി ലിയനോവ്

ഒരു സോവിയറ്റ് ബഹിരാകാശ സഞ്ചാരിയാണ് അലക്സി ലിയനോവ്. ആദ്യമായി ബഹിരാകാശത്ത് നടന്ന വ്യക്തി എന്ന റെക്കോർഡ് ഇദ്ദേഹത്തിന്റെ പേരിലാണ്. വോസ്കോഡ് 2 ബഹിരാകാശ വാഹതിലെ ആദ്യ യാത്രയിലായിരുന്നു ഇത്. അമേരിക്കൻ സോവിയറ്റ് സംയുക്ത ബഹിരാകാശ പദ്ധതിയായ അപ്പോളോ 18 - സോയൂസ് 19 വാഹനങ്ങൾ ബഹിരാകാശത്ത് വെച്ചു സംയോജിപ്പിച്ച സംഭവത്തിൽ സോയൂസ് 19ലെ യാത്രികരിൽ ഒരാളായി അലക്സി ലിയനോവ് പങ്കാളിയായിരുന്നു


</doc>
<doc id="312491" url="https://ml.wikipedia.org/wiki?curid=312491" title="പ്രിവേസ യുദ്ധം">
പ്രിവേസ യുദ്ധം

ഓട്ടോമൻ നാവിക സേനയും മാർപ്പാപ്പ പോൾ മൂന്നാമൻ അണിനിരത്തിയ യൂറോപ്പ്യൻ രാജ്യങ്ങളുടെ സഖ്യ നാവികസേനയും (സ്പെയിൻ, വെനീസ്, ജെനോവ, പോൾ മൂന്നാമൻ മാർപ്പാപ്പയുടെ അധീനത്തിലായിരുന്ന ഇറ്റാലിയൻ പ്രദേശങ്ങൾ, ഇറ്റലിയിലെ സ്പെയിൻ-അധീനദേശങ്ങളായിരുന്ന നേപ്പിൾസ്, സിസിലി, സാർഡീനിയ, മാൾട്ട സെന്റ്‌ ജോൺ രാജ്യം) തമ്മിൽ 1538 സെപ്റ്റംബർ 28ന് നടന്ന യുദ്ധമാണ് പ്രിവേസ യുദ്ധം. ഈ യുദ്ധത്തിൽ ഹൈറുദ്ദീൻ ബാർബറോസയുടെ നേതൃത്വത്തിലുള്ള ഓട്ടമൻ കപ്പൽപ്പട ഇരട്ടി വലിപ്പമുള്ള യൂറോപ്യൻ സഖ്യത്തിന്റെ കപ്പൽപ്പടയെ നിർണ്ണായകമായി പരാജയപ്പെടുത്തി. തുർക്കി സൈന്യത്തിന്റെ ഒരു കപ്പൽ പോലും യുദ്ധത്തിൽ നഷ്ടമായില്ല. പതിനാറാം നൂറ്റാണ്ടിലെ ചരിത്രപ്രധാനമായ ഒരു നാവികയുദ്ധങ്ങളിൽ ഒന്നാണിത്.


</doc>
<doc id="312492" url="https://ml.wikipedia.org/wiki?curid=312492" title="ഹൈ ക്രോസ്">
ഹൈ ക്രോസ്

മദ്ധ്യകാലത്തിൻ്റെ തുടക്കത്തിൽ അയർലൻഡിലും ബ്രിട്ടണിലും കൊത്തുപണികളോടുകൂടിയ വലിയ കൽക്കുരിശുകൾ തുറന്ന സ്ഥലങ്ങളിൽ നാട്ടുന്ന ശൈലി നിലനിന്നിരുന്നു. ഇത്തരം കുരിശുകളാണ് ഹൈ ക്രോസ് () അല്ലെങ്കിൽ നിൽപ്പൻ കുരിശ് () എന്നറിയപ്പെടുന്നത്.


</doc>
<doc id="312506" url="https://ml.wikipedia.org/wiki?curid=312506" title="ബോൺ ഇൻടു ബ്രോത്തൽസ്">
ബോൺ ഇൻടു ബ്രോത്തൽസ്

കൊൽക്കത്തയുടെ ലൈംഗിക തൊഴിലാളികളും അവരുടെ കുട്ടികളും നേരിടുന്ന ദാരിദ്രത്തിന്റെയും അപമാനത്തിന്റെയും കഥ പറയുന്ന ഡോക്യുമെന്ററിയാണ് ബോൺ ഇൻടു ബ്രോത്ത്‌ലസ്. റോസ് കുഫുമാൻ, സാനാ ബ്രിസ്‌കിയും ചേർന്ന് സംവിധാനം നിർവഹിച്ച ചിത്രം 2015 ലെ മികച്ച ഡോക്യുമെന്ററിക്കുള്ള ഓസ്‌കാർ അവാർഡ് നേടിയിരുന്നു. ബെസ്റ്റ് ഓഫ് ഐഡിഎ വിഭാഗത്തിൽ 2015 ലെ തിരുവനന്തപുരം രാജ്യാന്തര ഡോക്യുമെന്ററി-ഹ്രസ്വ ചലച്ചിത്രമേളയിൽ പ്രദർശിപ്പിച്ചു.



</doc>
<doc id="312512" url="https://ml.wikipedia.org/wiki?curid=312512" title="ബാർ (ഏകകം)">
ബാർ (ഏകകം)

ബാർ (യൂണിറ്റ്) മർദ്ദം അളക്കുന്നതിനുള്ള ഏകകമാണ് (എസ്. ഐ യിൽ പെട്ട യൂണിറ്റല്ല) കൃത്യമായി പറഞ്ഞാൽ 100000 Pa യ്ക്ക് തുല്യം. ഇത് ഏകദേശം സമുദ്രനിരപ്പിനു മുകളിലുള്ള അന്തരീക്ഷമർദ്ദത്തിനു തുല്യമാണ്. 
1909ൽ ലണ്ടനിലെ അന്തരീക്ഷശാസ്ത്ര ഓഫീസിന്റെ ഡയറക്ടറായിരുന്ന സമയത്ത് ബ്രിട്ടീഷ് അന്തരീക്ഷശാസ്ത്രജ്ഞനായ വില്ല്യം നാപ്പിയർ ഷോ ബാർ, മില്ലീബാർ എന്നീ ഏകകങ്ങൾ അവതരിപ്പിച്ചത്. 

ബാറിൽനിന്ന് ലഭിക്കുന്ന ഏകകങ്ങൾ: മെഗാബാർ ( ചിഹ്നം: Mbar ), കിലോബാർ ( ചിഹ്നം: kbar), ഡെസിബാർ ( ചിഹ്നം: dbar), സെന്റിബാർ ( ചിഹ്നം: cbar), മില്ലിബാർ ( ചിഹ്നം: mbar അല്ലെങ്കിൽ mb). ഇവ SI,cgs യൂണിറ്റുകളല്ല. എന്നാൽ SI യോടൊപ്പമുപയോഗിക്കാൻ BIPM ഇവയെ അംഗീകരിച്ചിട്ടുണ്ട്. യൂറോപ്യൻ യൂണിയനിലെ രാജ്യങ്ങൾ ബാറിനെ നിയമാനുസൃതമായി അംഗീകരിച്ചിട്ടുണ്ട്. 

The bar unit is considered deprecated by some entities. While the BIPM includes it under the class "Non-SI units accepted for use with the SI",[1] the NIST includes it in the list of units to avoid and recommends the use of kilopascals (kPa) and megapascals (MPa) instead.[4] The IAU also lists it under "Non-SI units and symbols whose continued use is deprecated."

Bar(g) gauge pressure ന്റെ ഏകകമാണ്, അതായത് pressure in bars above ambient or atmospheric pressure; see absolute pressure and gauge pressure below.
എസ്. ഐ യൂണിറ്റായ പാസ്ക്കലുപയോഗിച്ച് ബാറിനെ നിർവചിക്കാം. അതായത്: 1 ബാർ ≡ 100000 Pa. അതിനാൽ 1 barന് തുല്ല്യമായവ:
and approximately equal to

ഭാരം എന്ന് അർത്ഥമുള്ള ഗ്രീക്ക് വാക്കായ βάρος (baros),ഇൽ നിന്നാണ് "ബാർ" എന്ന പദം ഉൽഭവിച്ചത്. bar എന്ന സൂചകശബ്ദം ആണ് പഴയകാലത്ത് ഉപയോഗിച്ചിരുന്ന b എന്നതിനു പകരം ഉപയോഗിക്കുന്നത്. എന്നാൽ മില്ലിബാർ എന്നെഴുതാൻ mbar എന്നതിനുപകരം mb എന്നാണുപയോഗിക്കുക. ബാർണ് (ഏകകം) Barn (unit) എന്ന വിസ്തീർണ്ണത്തിന്റെ ഏകകവുമായി ഈ പ്രയോഗം തെറ്റിദ്ധരിക്കപ്പെടരുത്.

അന്തരീക്ഷവായുമർദ്ദം മിക്കപ്പോഴും മില്ലിബാറിലാണ് കൊടുക്കുന്നത്. സമുദ്രനിരപ്പിലെ പ്രാമാണികമർദ്ദം 1000 mbar, 100 (kPa), or 1 bar എന്നു നിർണയിച്ചിരിക്കുന്നു. ഇത് ഇന്ന് ഒഴിവാക്കപ്പെട്ട മർദ്ദത്തിന്റെ യൂണിറ്റായ "atmosphere" (atm)മായി (1.01325 barനു തുല്ല്യമാണ്)വേർതിരിച്ചു കാണണം. 


</doc>
<doc id="312514" url="https://ml.wikipedia.org/wiki?curid=312514" title="കൊല്ലം ജില്ലയിലെ വിനോദസഞ്ചാരകേന്ദ്രങ്ങളുടെ പട്ടിക">
കൊല്ലം ജില്ലയിലെ വിനോദസഞ്ചാരകേന്ദ്രങ്ങളുടെ പട്ടിക












</doc>
<doc id="312517" url="https://ml.wikipedia.org/wiki?curid=312517" title="വില്ല്യം നേപ്പിയർ ഷാ">
വില്ല്യം നേപ്പിയർ ഷാ

ഒരു ബ്രിട്ടീഷ് മെറ്റിയോറോളജിസ്റ്റാണ് വില്ല്യം നേപ്പിയർ ഷാ (മാർച്ച് 4, 1854 - മാർച്ച് 23, 1945). അദ്ദേഹം വായുമർദ്ദത്തിന്റെ ഏകകമായ മില്ലിബാർ; താപനിലയുടെ മാറ്റം ചിത്രീകരിക്കാനുള്ള ഒരു രേഖാചിത്രമായ ടെഫിഗ്രാം എന്നിവ അവതരിപ്പിച്ചു. 

ഷാ ബർമ്മിങ്ഹാമിലാണ് ജനിച്ചത്. അദ്ദേഹം ബെർലിൻ സർവ്വകലാശലയിലും കേംബ്രിജ് സർവ്വകലാശാലയിലും പഠിച്ചു. 1877 മുതൽ 1906 വരെ ഭൗതികശാസ്ത്രം പഠിപ്പിച്ചു. 1891ൽ റോയൽ സൊസൈറ്റിയിലേയ്ക്ക് തിരഞ്ഞെടുക്കപ്പെട്ടു. 1915 അദ്ദേഹത്തിനു പ്രഭു പദവി ലഭിച്ചു. 1923ൽ റോയൽ മെഡൽ ലഭിച്ചു. 
1909ൽ അദ്ദേഹം മില്ലിബാർ അവതരിപ്പിച്ചു. ഈ വാക്ക് 1929ൽ അന്താരാഷ്ട്രീയമായി അംഗീകരിക്കപ്പെട്ടു. 1915ൽ അദ്ദേഹം ടെഫിഗ്രാം അവതരിപ്പിച്ചു. അദ്ദേഹം വായുമലിനീകരണത്തെപ്പറ്റി പഠിക്കുകയും The Smoke Problem of Great Cities എന്ന പുസ്തകം പ്രസിദ്ധികരിക്കുകയും ചെയ്തു. 
അദ്ദേഹം ലണ്ടനിൽ വച്ച് മരിച്ചു.



</doc>
<doc id="312518" url="https://ml.wikipedia.org/wiki?curid=312518" title="ടെഫിഗ്രാം">
ടെഫിഗ്രാം

ടെഫിഗ്രാം കാലാവസ്ഥാപ്രവചനത്തിലും അപഗ്രഥനത്തിലും ഉപയോഗിക്കുന്ന 4 തരം താപഗതിക രുപചിത്രണം. "T-\phi-gram" എന്ന യഥാർഥ പേരിൽ നിന്നാണ് ഈ പേരുണ്ടായത്. 
1915ൽ വില്ല്യം നാപ്പിയർ ഷോ ആണ് ടെഫിഗ്രാം കണ്ടുപിടിച്ചത്. കാനഡയിലും യു. എസിലും ഉപയോഗിച്ചു. മറ്റ് രാജ്യങ്ങൾ ഇതേ ഉപയോഗത്തിനായി വ്യത്യസ്ത രൂപചിത്രണങ്ങൾ ഉപയോഗിച്ചുവരുന്നു. ഇതിൽ ചില വരകൾ ലംബവും വളയാത്തതും ചിലവ വളഞ്ഞതും ആകുന്നു. ഐസോതേർമ്സ് എന്ന വരകൾ വളയാത്ത നേരെയുള്ളവയും വൽത്തോട്ട് 45°ചരിഞ്ഞവയും ആകുന്നു. ഐസോബാറുകൾ എന്ന വരകൾ തിരശ്ചീനമായവയും ചെറിയ വളവുള്ളവയുമാണ്. ഈർപ്പമില്ലാത്ത അഡിയാബാറ്റുകൾ നേരേയുള്ള വരകളാണ്. ഇവ ഇടത്തോട്ട് 45° ചരിഞ്ഞതുമാണ്. ഈർപ്പമുള്ള അഡിയാബാറ്റുകൾ വളഞ്ഞതാണ്.




</doc>
<doc id="312523" url="https://ml.wikipedia.org/wiki?curid=312523" title="ഗദഗ് ജില്ല">
ഗദഗ് ജില്ല

ഇന്ത്യയിലെ കർണാടക സംസ്ഥാനത്തിലെ ഒരു ജില്ലയാണ് ഗദഗ് ജില്ല. 2011-ലെ കണക്കനുസരിച്ച് ജനസംഖ്യ 1,065,235 ആണ്, ഇതിൽ 35.21 ശതമാനം നഗരങ്ങളിൽ വസിക്കുന്നു. ഗദഗ് ജില്ലാ അതിർത്തികൾ വടക്കു ബാഗൽകോട്ട് ജില്ല, കിഴക്കു കൊപ്പൽ ജില്ല,തെക്ക് കിഴക്ക് ബെല്ലാരി ജില്ല, തെക്കുപടിഞ്ഞാറ് ഹാവേരി ജില്ല പടിഞ്ഞാറ് ധാർവാഡ് ജില്ല, വടക്ക്പടിഞ്ഞാറ് ബെൽഗാം ജില്ല എന്നിവയാണ്. 1997-ൽ രൂപീകൃതമായ ഈ ജില്ലയിൽ ഉൾപ്പെടുന്ന പ്രദേശങ്ങൾ നേരത്തെ ധാർവാഡ് ജില്ലയുടെ ഭാഗമായിരുന്നു. 

ചാലൂക്യ ശില്പവിദ്യക്ക് പ്രശസ്തമായ ഗദഗിലാണ് മഗഡി പക്ഷിസങ്കേതം നിലകൊള്ളുന്നത്.


</doc>
<doc id="312533" url="https://ml.wikipedia.org/wiki?curid=312533" title="വിഠൽ റാവു">
വിഠൽ റാവു

ഗസൽ ഗായകനായിരുന്നു പണ്ഡിറ്റ് വിഠൽ റാവു(1929 - 25 ജൂൺ 2015). ഒട്ടേറെ വിദേശ രാജ്യങ്ങളിലും ഗസൽ കച്ചേരികൾ അവതരിപ്പിച്ചിട്ടുണ്ട്. 
വിഠൽ റാവു ആത്മാറാം ശിവപുർക്കർ 1929ൽ ഹൈദരാബാദിൽ ജനിച്ചു. ഏഴുവയസ്സു മുതൽ കച്ചേരികൾ അവതരിപ്പിച്ചു തുടങ്ങി. ഹൈദരാബാദ് നൈസാമായ നൈസാം മിർ ഉസ്മാൻ അലി ഖാന്റെ കൊട്ടാരത്തിൽ 1943ൽ ഗായകനായി. സൂഫി ശൈലിയാണ് അദ്ദേഹം ആലാപനത്തിൽ സ്വീകരിച്ചത്. 
കുടുംബാംഗങ്ങളോടൊപ്പം ഷിർദ്ദി സായിബാബ ക്ഷേത്രത്തിൽ 2015 മേയ് 29ന് എത്തിയ വിഠൽ റാവുവിനെ പിന്നീടു കാണാതായി. ജൂൺ 24ന് ബീഗംപെട്ട് റയിൽവേ സ്റ്റേഷനിൽ ബോധരഹിതനായി കിടന്ന വിഠൽ റാവുവിനെ പൊലീസ് ഹൈദരാബാദിലെ ഗാന്ധി ആശുപത്രിയിൽ എത്തിച്ചു. പിറ്റേന്ന് അവിടെ വച്ചു മരണമടഞ്ഞു.


</doc>
<doc id="312535" url="https://ml.wikipedia.org/wiki?curid=312535" title="ബോണിഫേസ്">
ബോണിഫേസ്

ബോണീഫേസ്, ദീരദേശാഭിമാനിയും [എഇ.എൻ.എ]യുടെ ആത്മഹത്യാസ്ക്വാഡിലെ അംഗവുമായിരുന്നു.1943 ജുൺ ഒന്നിന് മ്ദ്രാസ് സെൻട്ർൽ ജയിലിൽ ഒരുക്കിയ കോടതി മുറിയിൽ വച്ച് ജഡ്ജി എ.എ.മാക്കും വധശിക്ഷ വിധിച്ചു. എന്നാൽ വധശിക്ഷ നടപ്പിലായില്ല.
1916 ജൂൺ 5 ന് തിരുവനന്ദപുരം ജില്ലയിലെ മേനംകുളത്തിന് അടുത്തുള്ള സെന്റ് ആൻഡ്രൂസ് ഗ്രാമത്തിൽ ജനിച്ചു. പെരേരയായിരുന്നു, പിതാവ്. മാതാവ് റോസമ്മ. അവരുടെ മൂന്നു മക്കളിൽ ഒരാളായിരുന്നു,ബോണിഫേസ്.
മലയയിൽ ജോലി തേടി പോയ ബോണിഫേസ് ഐ.എൻ.എ യിൽ ചേർന്നു. ആത്മഹത്യാ സ്ക്വ്വാഡിലേക്ക് തിരഞ്ഞെടുത്ത 33 പേർഇൽ 13 പേർ മലയാളികളായിരുന്നു. പെനാങ്കിലെ സ്വരാജ് ഇൻസ്റ്റിറ്റ്യൂട്ടിൽ നിന്നും പരിശീലനം തേടി.
1942 സെപ്റ്റംബർ16ന് പെനാംഗിൽ നിന്നും ഒരു ജപ്പാനീസ് മുങ്ങിക്കപ്പലിൽ പുറപ്പെട്ട അഞ്ചംഗ സംഘം ബറോഡയ്ക്കടുത്തുള്ള ദ്വാരകയ്ക്ക് അടുത്തുള്ള കടലിൽ വച്ച് മുങ്ങിക്കപ്പലിൽ നിന്ന് ഡിഞ്ചിയിൽ കരയ്യിലെത്തി.
ഹസ്സൻ മാക്ക് എന്നു പേരുള്ള ഒരു ഫാക്ടറി തൊഴിലാളി ഭക്ഷണവും താമസ സൗകര്യവും കൊടുത്തു. അയാൾ ഗ്രാമമുഖ്യനെ വിവരമറിയിച്ചതുകൊണ്ട് പോലീസെത്തി അറസ്റ്റു ചെയ്തു, ജയിലിലാക്കി.
വധ നടപ്പാക്കാതെ 1946ൽ ജനുവരിയിൽ ജയിൽ മോചിതനായി.
1946ൽ കഠിനകുളത്തിനടുത്തുള്ള പുതുക്കുറിച്ചി സ്വദേശിനി മിൽഡ്രസിനെ വിവാഹം കഴിച്ചു.
1990 ജൂൺ 25ന്ആദ്ദേഹം അന്തരിച്ചു.



</doc>
<doc id="312538" url="https://ml.wikipedia.org/wiki?curid=312538" title="ഇന്ത്യൻ ഭരണഘടനയുടെ പന്ത്രണ്ടാം പട്ടിക">
ഇന്ത്യൻ ഭരണഘടനയുടെ പന്ത്രണ്ടാം പട്ടിക

ഇന്ത്യൻ ഭരണഘടനയുടെ പന്ത്രണ്ടാം പട്ടികയിൽ ഒരു മുനിസിപ്പാലിറ്റി നിർവഹിക്കേണ്ട ചുമതലകളെയും ഉത്തരവാദിത്തങ്ങളെയും ബന്ധപ്പെട്ട കാര്യങ്ങൾ ഉൾക്കൊള്ളിച്ചിരിക്കുന്നു. 74th ഭരണഘടന ഭേദഗതി പ്രകാരം പന്ത്രണ്ടാം പട്ടിക ഭരണഘടനയുടെ ഭാഗമാകുകയും, 1 ജൂൺ 1992 നിലവിൽ വരുകയും ചെയ്തു. ഈ പട്ടികയിലുള്ള 18 കാര്യങ്ങളെ പറ്റിയുള്ള വിവരങ്ങളാണ് ചുവടെ ചേര്ത്തിരിക്കുന്നത്.




</doc>
<doc id="312546" url="https://ml.wikipedia.org/wiki?curid=312546" title="മെനി-ബാൻഡഡ് ട്രീ സ്നേക്ക്">
മെനി-ബാൻഡഡ് ട്രീ സ്നേക്ക്

മാരകമായ വിഷം ഇല്ലാത്ത കോളബ്രിഡ്‌ (colubrid) കുടുംബത്തിൽ ഉൾപ്പെടുന്ന ഒരു പാമ്പ്‌ ആണ് മെനി-ബാൻഡഡ് ട്രീ സ്നേക്ക്(Many-banded tree snake) ഇത് Boiga multifasciata എന്ന ശാസ്ത്ര നാമത്തിൽ അറിയപ്പെടുന്നു. തവിട്ട് കലർന്ന ചാര നിറമുള്ള ഇവയ്ക്ക് ശരീരത്തിൽ ഉടനീളം കറുത്ത വരകൾ കാണാം.
ഇന്ത്യയിൽ ഹിമാചൽ പ്രദേശ്‌ മുതൽ സിക്കിം വരെയും നേപ്പാൾ , ഭൂട്ടാൻ എന്നിവിടങ്ങളിലും ഇവയെ കാണപ്പെടുന്നു.


</doc>
<doc id="312562" url="https://ml.wikipedia.org/wiki?curid=312562" title="ഹംവി">
ഹംവി

സൈനികാവശ്യങ്ങൾക്കായി രൂപം കൊടുത്ത ഒരു അമേരിക്കൻ നിർമിത കവചിത വാഹനമാണ് ഹംവി. "ഹൈ മൊബിലിറ്റി മൾട്ടി പർപ്പസ് വീൽഡ് വെഹിക്കിൾ" (The High Mobility Multipurpose Wheeled Vehicle) എന്നതിന്റെ ചുരുക്ക രൂപമാണ് ഹംവി. അമേരിക്കൻ കമ്പനിയായ എ.എം ജനറൽ എന്ന കമ്പനിയാണ് നിർമാതാക്കൾ. അമേരിക്കൻ കരസേനയുടെ പ്രധാന ചെറുവാഹനമാണ് ഇത്. ലോകത്തിലെ പല സൈനിക വിഭാഗങ്ങളുടെയും ഭാഗമായി ഹംവി ഉണ്ട്. ആധുനിക കാലത്തെ നിരവധി യുദ്ധങ്ങളിലെ സേവന ചരിത്രവും ഹംവിക്കുണ്ട്.


</doc>
<doc id="312563" url="https://ml.wikipedia.org/wiki?curid=312563" title="ഹമ്മർ">
ഹമ്മർ

ഒരു അമേരിക്കൻ നിർമിത സ്പോർട്സ് യൂട്ടിലിറ്റി വെഹിക്കിൾ ആണ് ഹമ്മർ. പ്രശസ്തരായ എ.എം ജനറൽ കമ്പനിയാണ് ഹമ്മറിന്റെ നിർമാതാക്കൾ. സൈനിക വാഹനമായ ഹംവിയുടെ ഒരു സിവിലിയൻ പതിപ്പാണ്‌ ഹമ്മർ എന്ന് പറയാം. ആഡംബര ഇനത്തിൽ പെട്ട വിലയേറിയ വാഹനമാണിത്. ലോകത്തിലെ പല രാജ്യങ്ങളിലും ഹമ്മർ കയറ്റുമതി ചെയ്യപ്പെടുന്നുണ്ട്. H1,H2,H3 എന്നിങ്ങനെ വ്യത്യസ്ത മോഡലുകൾ പുറത്തിറങ്ങിയിരുന്നു. 2010 മേയ് 24-ന് അവസാനത്തെ ഹമ്മർ പുറത്തിറക്കി.


</doc>
<doc id="312572" url="https://ml.wikipedia.org/wiki?curid=312572" title="ആപ്സ്">
ആപ്സ്

പള്ളികൾ പോലുള്ള കെട്ടിടങ്ങളുടെ ഒരറ്റത്ത് പുറത്തേക്ക് തള്ളിനിൽക്കുന്ന അർദ്ധവൃത്താകാരമായ എടുപ്പുകളെയാണ് ആപ്സ് () എന്നുപറയുന്നത്. പള്ളികളിൽ അൾത്താരയുടെ ഭാഗത്താണ് ഇത്തരം എടുപ്പ് കാണുക.
അർധവൃത്താകൃതിയിലോ ബഹുകോണാകൃതിലോ ആപ്സ് കാണപ്പെടുന്നു. ഇതിന്റെ മുകൾ ഭാഗം സാധാരണയായി അർധ കുംഭാകൃതിയിലായിരിക്കും. യൂറോപ്പിലെ പ്രാചീന ക്രൈസ്തവ ദേവാലയങ്ങളിൽ ഈ എടുപ്പിനുള്ളിലാണ് ഗായകസംഘം അണിനിരന്ന് ആരാധനയിൽ പങ്കുകൊണ്ടിരുന്നത്.

ദേവാലയത്തിലെ പ്രധാന പ്രതിമാശില്പം പ്രതിഷ്ഠിക്കാനുള്ള വേദിയായും ഈ സ്ഥാനം ഉപയോഗിച്ചിരുന്നു. ദേവാലയങ്ങളുടെ ചുമരിൽ ഉള്ളിലേക്ക് അർധവൃത്താകൃതിയിൽ ഒരുൾവളവ് ഉണ്ടാക്കി അതിനുള്ളിൽ പ്രതിമ സ്ഥാപിക്കുന്ന പതിവ് ഇതേത്തുടർന്ന് നിലവിൽ വന്നു. ഇതിനും ആപ്സിൻ്റെ ആകൃതിയാണുള്ളത്. ക്രൈസ്തവ ദേവാലയങ്ങളിലെ ഏറ്റവും ഉയർന്നഭാഗം അർധവൃത്താകൃതിയിൽ വളച്ചുപണിത് അതിനുള്ളിൽ ആൾത്താര ഉറപ്പിക്കാറുണ്ട്. ഇതിനും വാസ്തു വിദ്യപ്രകാരം ആപ്സ് എന്ന എന്ന പേരുതന്നെ സാങ്കേതികമായി ഉപയോഗിക്കുന്നു.

ആൾത്താരയ്ക്കു പിറകിൽ വളഞ്ഞ ഭിത്തിയോട് ചേർത്ത് അർധവൃത്താകൃതിയിൽ ഒരു ശിലാസ്തഭം പണിയിക്കപ്പെട്ടുവന്നു. പ്രാചീന ക്രൈസ്തവ ദേവാലയങ്ങളിൽ പുരോഹിതന്മാർക്കിരിക്കുവാൻ ഇവിടം ഉപയോഗിച്ചിരുന്നു. ഭദ്രാസന ദേവലയങ്ങളിൽ ഇത്തരം തല്പത്തിന്റെ നടുവിൽ ഏതനും പടികൾ ഉയർത്തിക്കെട്ടി അതിൽ ഒരു സിംഹാസനം സ്ഥപിച്ചിരിക്കും. ഈ സിംഹാസനം ഭദ്രാസന ഇടവകയുടെ അധിപനായ മെത്രാന്റെയോ മെത്രാപ്പൊലിത്തായുടെയോ ഔദ്യോഗിക ഇരിപ്പിടമായിരിക്കും.

കോൺസ്റ്റാന്റൈൻ ചക്രവർത്തിയുടെ കാലത്ത് പശ്ചിമയൂറൊപ്പിൽ നിർമ്മിക്കപ്പെട്ട ദേവാലയങ്ങളിൽ ആപ്സിൻ്റെ ദർശനം പടിഞ്ഞാറഭിമുഖമായിട്ടായിരുന്നു. പിൽക്കാലത്ത് പൗരസ്ത്യരെ അനുകരിച്ച് കിഴക്കോട്ടഭിമുഖമായി ആപ്സ് നിർമിച്ചു വന്നു. ഇന്നു മിക്ക ദേവാലയങ്ങളിലും ഈ സമ്പ്രദായമാണ് തുടർന്നു വരുന്നത്. കുരിശിന്റെ ആകൃതിയിൽ നിർമ്മിക്കപ്പെട്ടിട്ടുള്ള പലദേവാലയങ്ങളിലും വശങ്ങളിലേക്കുള്ള എടുപ്പുകൾ പ്രധാന ശാലയുമായി സന്ധിക്കുന്ന സ്ഥാനത്ത് കമാനാകൃതിയിലുള്ള തുറന്ന വാതായനങ്ങളോടുകൂടിയ ഒരു ശില്പശൈലി സീകരിക്കപ്പെട്ടിരുന്നു. ഈ സന്ധി സ്ഥാനത്ത് ആൾത്താരയോ പ്രതിമയോ സ്ഥാപിക്കാം. മേൽക്കൂര കുംഭാകൃതിയിലും ആയിരിക്കും. ഈ കുംഭത്തിന്റെ മധ്യഭാഗത്ത് നിന്നും അർധവൃത്തകൃതിയിലുള്ള ചുവരുകളിൽ ചെന്നവസനിക്കതക്കവണ്ണം ഉണ്ടാക്കുന്ന എടുപ്പിനും ആപ്സ് എന്നു പറയാം. ദേവാലയ ഗായക സഘങ്ങളുടെ ആവിർഭാവത്തൊടെ പുരോഹിതന്മാർക്കിരിക്കൻ പണിത ശിലാതല്പത്തിന്റെ സ്ഥാനം ഗയകർക്കായി ഒഴിച്ചിടേണ്ടി വന്നു. അതോടെ ആൾത്താര കുറെക്കൂടി പിന്നിലേക്കു മാറ്റിസ്ഥപിക്കുകയും അലങ്കാരവസ്തുക്കൾ വൈക്കുവനുള്ള സ്ഥലമായി ആസ്പേ മാറ്റപ്പെടുകയും ചെയ്തു. ഈ ഭാഗം മിക്കവാറും വെണ്ണക്കല്ലുകൾ പാകി മോടിപിടിപ്പിച്ചിരിക്കും. കമാനാകൃതിയിൽ ഉൾവളവോടെ ഭിത്തിക്കുള്ളിലെക്കു പണിഞ്ഞിട്ടുള്ള അറകളുടെ ഉപരിതലം വിവിധവർണ്ണങ്ങളിലുള്ള സ്ഫടിക കഷണങ്ങൾ ചേർത്തുണ്ടാക്കുന്ന മൊസെക്കുകൊണ്ട് അലങ്കരിച്ചിരിക്കും.

6-ആം നൂറ്റാണ്ടിൽ ആരാധനാ ക്രമങ്ങളിലുണ്ടായ മാറ്റത്തെത്തുടർന്ന് ഗായർക്കായുള്ള ആപ്സ് കൂടാതെ പുതുതായി ഒരാപ്സ് കൂടി നിർമ്മിക്കേണ്ടിവന്നു. പുതിയ ആപ്സിന് ദേവാലയത്തിന്റെ പർശ്വഭിത്തിയുടെ അഗ്രഭാഗത്തായി സ്ഥാനം നിർണയിക്കപ്പെട്ടു. ദേവലയങ്ങളുടെ വശങ്ങളിൽ കുറുകെ മുറികൾ പണിയുന്ന സന്ദർഭത്തിൽ അത്തരം മുറികളുടെ അഗ്രഭാഗത്ത് ആപ്സുകൾ പണിതുവന്നു. പ്രധാന ദേവലയത്തോട് ചേർന്ന് ആപ്സ് ചാപ്പലുകൾ പണിയുന്ന പതിവ് യൂറോപ്പിൽ നിലവിൽ വന്നു ഇറ്റലിയിൽ വലിയ മാറ്റങ്ങളൊന്നു വരുത്താതെ കമാനങ്ങൾ കൊണ്ട് കൂടുതൽ ആകർഷകമാക്കി ആപ്സുകൾ നിർമിച്ചുപോന്നു. ആകൃതിയും സ്ഥാനവും കണക്കിലെടുക്കുമ്പോൾ ഒരുവശം തുറസ്സായും മറുവശം അടച്ചുമുള്ള ഇതിന്റെ ഘടന അവിടെ സ്ഥാപിക്കപ്പെടുന്ന ആൾത്താരയ്ക്കോ പ്രതിമയ്ക്കോ ആകെഒരെടുപ്പും ചന്തവും ഉളവാക്കുന്നു. ആധുനിക കാലത്ത് ആപ്സുകൾ ദേവാലയങ്ങളിൽ മാത്രമല്ല മറ്റുപൊതുസ്ഥാപനങ്ങളിലും നിർമ്മിക്കുവൻ തുടങ്ങിയിട്ടുണ്ട്.



</doc>
<doc id="312584" url="https://ml.wikipedia.org/wiki?curid=312584" title="ട്രാൻസെപ്റ്റ്">
ട്രാൻസെപ്റ്റ്

കെട്ടിടങ്ങളിൽ, പ്രത്യേകിച്ച് ക്രിസ്ത്യൻ പള്ളികളിൽ പ്രധാന ഹാളിനു കുറുകെ നിർമ്മിക്കുന്ന ഇടനാഴിയെയാണ് ട്രാൻസെപ്റ്റ് () എന്ന് വിളിക്കുന്നത്. പ്രധാന ഹാളിന് കുറുകേ ഇരുവശങ്ങളിലേക്കും എടുപ്പുകൾ നിർമ്മിച്ച് ഇങ്ങനെ ട്രാൻസെപ്റ്റ് രൂപം നിർമ്മിക്കുക വഴി കെട്ടിടത്തിൻ്റെ അടിത്തറയുടെ പ്ലാനിന് കുരിശിൻ്റെ ആകൃതി കൈവരുന്നു.


</doc>
<doc id="312585" url="https://ml.wikipedia.org/wiki?curid=312585" title="കെ.ജി. സത്താർ">
കെ.ജി. സത്താർ

മാപ്പിളപ്പാട്ട്ഗായകനാണ് കെ.ജി. സത്താർ. 600ലേറെ മാപ്പിളപ്പാട്ടുകളും ലളിതഗാനങ്ങളും നാടകഗാനങ്ങളും എഴുതി, സംഗീതമിട്ട്, പാടിയിട്ടുണ്ട്. 
ഗായകനായ കെ. ഗുൽമുഹമ്മദ് ബാവയുടെ മകനാണ്. പൂവത്തൂർ സെന്റ് ആന്റണീസ് ഹയർ എലിമെന്ററി സ്‌കൂളിലായിരുന്നു പ്രാഥമിക വിദ്യാഭ്യാസം. മട്ടാഞ്ചേരിയിലെ കൃഷ്ണൻകുട്ടി ഭാഗവതരുടെ പക്കൽ ശാസ്ത്രീയസംഗീതം പഠിച്ചു. 1942ൽ മദ്രാസിലെത്തി ആദ്യ ഗ്രാമഫോൺ റെക്കോഡിങ് നടത്തി. 1960 '70കളിൽ ആകാശവാണിയിലും ഗ്രാമഫോൺ റെക്കോഡുകളിലും നിരവധി മാപ്പിളപാട്ടുകൾ ആലപിച്ചു. ആകാശവാണിയിൽ എ ഗ്രേഡ് ആർട്ടിസ്റ്റായിരുന്നു. ഹാർമോണിയം സ്വയം അഭ്യസിക്കാവുന്ന 'ഹാർമോണിയ അധ്യാപകൻ' എന്ന കൃതി രചിച്ചിട്ടുണ്ട്. ഇദ്ദേഹത്തിൻറെ മൂത്ത മകൻ സലീം സത്താർ, ദീപസ്തംഭം മഹാശ്ചര്യം, ജോക്കർ, സ്‌നേഹിതൻ എന്നീ സിനിമകളുടെ നിർമ്മാതാവാണ്. സംഗീത സംവിധായകൻ മോഹൻ സിത്താരയുടെ ആദ്യകാല സംഗീത ഗുരു. 


</doc>
<doc id="312589" url="https://ml.wikipedia.org/wiki?curid=312589" title="ജാൻ മുഹമ്മദ്">
ജാൻ മുഹമ്മദ്

ബംഗാളി ഖവാലി ഗായകനായിരുന്നു ജാൻ മുഹമ്മദ്. മലയാള സംഗീതജ്ഞനായ ബാബുരാജിന്റെ പിതാവാണ്. 
ബംഗാളിയായ ജാൻ മുഹമ്മദ് ഖവാലി മേളകൾക്കായി മലബാറിലെത്തി. നാട്ടുകാരിയായ ഫാത്തിമയെ വിവാഹം കഴിച്ചു. ഈ ബന്ധത്തിലെ മകനാണ് എം.എസ്. ബാബുരാജ്. ഫാത്തിമയുടെ മരണത്തെ തുടർന്ൻ ജാൻ മുഹമ്മദ്‌ തലശ്ശേരിയിലെ റുഖിയ്യയെ വിവാഹം ചെയ്തു. സഞ്ചാര പ്രിയനായിരുന്ന അദ്ദേഹം പിന്നീട് വടക്കേ ഇന്ത്യയിലേക്കു മടങ്ങി.


</doc>
<doc id="312593" url="https://ml.wikipedia.org/wiki?curid=312593" title="കെ. ഗുൽമുഹമ്മദ് ബാവ">
കെ. ഗുൽമുഹമ്മദ് ബാവ

മലബാറിലെ പ്രസിദ്ധനായ ഖവാലി ഗായകനായിരുന്നു കെ. ഗുൽമുഹമ്മദ് ബാവ . നിരവധി മാപ്പിളപ്പാട്ടുകളും സ്വാതന്ത്ര്യ സമര ഗീതങ്ങളും ആലപിച്ചു. 
സംഗീതത്തിനുവേണ്ടി ഖാസി പദവിയൊഴിഞ്ഞ് പള്ളിയുടെ പടിയിറങ്ങി. മലയാളഭാഷയിൽ ആദ്യമായി പുറത്തുവന്ന ഗ്രാമഫോൺ റെക്കോർഡുകളിൽ ഒന്ന് ഗുൽ മുഹമ്മദ് സാഹിബിന്റേതായിരുന്നു. കൊളംബിയ, എച്ച്.എം.വി. ഗ്രാമഫോൺ കമ്പനികൾ ഗുൽമുഹമ്മദിനെക്കൊണ്ട് പാടിക്കാൻ മത്സരിച്ചു. രണ്ടാംലോകമഹായുദ്ധത്തോടെ അദ്ദേഹത്തിന്റെ റെക്കോഡിങ്ങുകളും സംഗീതസദസ്സുകളും കുറഞ്ഞു. ജാൻ മുഹമ്മദും ഗുൽ മുഹമ്മദും തമ്മിലുള്ള ഖവാലി മത്സരക്കസർത്തുകൾ പ്രശസ്തങ്ങളായിരുന്നു. ഗുൽ മുഹമ്മദിന്റെ മകനാണ് മാപ്പിളപ്പാട്ട് ഗായകനായ കെ.ജി. സത്താർ. ഇദ്ദേഹത്തിന്റെ ഗാനങ്ങൾ ഗുൽമുഹമ്മദ് സോങ്സ് എന്ന പേരിൽ മകൻസത്താർ ആൽബമായി പുറത്തിറക്കിയിട്ടുണ്ട്.



</doc>
<doc id="312597" url="https://ml.wikipedia.org/wiki?curid=312597" title="ഷഹദ് മോഡൽ സ്കൂൾ">
ഷഹദ് മോഡൽ സ്കൂൾ

പെരുമ്പിലാവിനടുത്തുള്ള ഒരുക്കാൽക്കുന്നിൽ സ്ഥിതി ചെയ്യുന്ന ഒരു ഇസ്ലാമിക സ്ഥാപനം. 2010 മുതൽ പ്രവർത്തനം ആരംഭിച്ചു. തീർത്തും സൗജന്യ പഠനം ഇവിടെ വാഗ്ദാനം ചെയ്യുന്നു. ഇസ്ലാമിക പഠനത്തോടൊപ്പം ഭൗതിക വിദ്യഭ്യാസവും ഇവിടെ നിന്ന് ലഭിക്കും.അറിയപ്പെടുന്ന അധ്യാപകർ ഈ സ്കൂളിനു പിന്നിൽ പ്രവർത്തിക്കുന്നുണ്ട്.

</doc>
<doc id="312617" url="https://ml.wikipedia.org/wiki?curid=312617" title="അൾട്ടി മീറ്റർ">
അൾട്ടി മീറ്റർ

അൾട്ടി മീറ്റർ അല്ലെങ്കിൽ അൾട്ടിറ്റ്യൂഡ് മീറ്റർ നിശ്ചിതനിരപ്പിനു മുകളിലുള്ള വസ്തുവിന്റെ ഉയരം അളക്കാൻ ഉപയോഗിക്കുന്നു. ഉയരത്തിന്റെ ഏകകമായ അൾട്ടിമെറ്റ്റി എന്ന് പറയുന്നു. ആഴക്കടലിന്റെ ആഴത്തിന്റെ ഏകകമായ ബത്തിമെറ്റ്റിയോട് ഇതിന് ബന്ധമുണ്ട്.

അന്തരീക്ഷമർദ്ദത്തെ അളക്കുന്നതിനെ അടിസ്ഥാനമാക്കി ഉയരത്തെ നിർണയിക്കാൻ കഴിയും. ഉയരം കൂടുതലും, മർദ്ദം കുറവുമായിരിക്കും. രേഖീയമല്ലാത്ത കാലിബറേഷനോടു കൂടി ഉയരം സൂചിപ്പിക്കുന്നതു പോലെയുള്ള ഒരു മർദ്ദമാപിനിയെ മർദ്ദ അൾട്ടി മീറ്റർ അല്ലെങ്കിൽ ബാരോമെറ്റ് റിക്ക് അൾട്ടി മീറ്റർ എന്നു വിളിക്കുന്നു.മർദ്ദ അൾട്ടി മീറ്ററാണ് ഭൂരിഭാഗം വിമാനങ്ങളിലുപയോഗിക്കുന്നത്. സ്കൈ ഡൈവർമാർ ഇതേ ആവശ്യത്തിനായി കയ്യിൽകെട്ടാവുന്ന തരം വകഭേദങ്ങൾ ഉപയോഗിക്കുന്നു. പദയാത്രികരും, പർവ്വതാരോഹകരും ഭൂപടം, വടക്കുനോക്കിയന്ത്രം, അല്ലെങ്കിൽ ജി. പി. എസ് റിസീവർ എന്നീ നേവിഗേഷനുവേണ്ടിയുള്ള ഉപകരണങ്ങളെക്കൂടാതെ കയ്യിൽ കെട്ടാവുന്ന തരത്തിലുള്ളതോ, കയ്യിലൊതുങ്ങുന്നതോ ആയ അൾട്ടി മീറ്ററുകളും ഉപയോഗിക്കുന്നു.

അൾട്ടിമീറ്ററിന്റെ കാലിബറേഷൻ താഴെ തന്നിരിക്കുന്ന സമവാക്യപ്രകാരമാണ്
ഇവിടെ c ഒരു സ്ഥിരാംഗമാണ്, T കേവലതാപനിലയാണ്, P ഉയരം z ലെ മർദ്ദമാണ്, Pസമുദ്രനിരപ്പിലെ മർദ്ദമാണ്. സ്ഥിരാംഗമായ c ഗുരുത്വാകർഷണത്തിന്റെ ത്വരണത്തേയും, വായുവിന്റെ മോളാർ പിണ്‌ഡത്തേയും ആശ്രയിച്ചിരിക്കുന്നു.
1931 ൽ യു. എസ്സ് സേനയുടെ വ്യോമസേനാ വിഭാഗവും, ജനറൽ ഇലക്ട്രിക്കും വിമാനങ്ങൾക്കുവേണ്ടിയുള്ള സോണിക്ക് അൾട്ടി മീറ്റർ പരീക്ഷിച്ചു. അത് കൂടുതൽ വിശ്വാസയോഗ്യമായതും, മറ്റൊന്നിനേക്കാളും കൃത്യതയുള്ളതും വായുമർദ്ദത്തിലും മൂടൽമഞ്ഞിലും, മഴയുള്ളപ്പോഴും ആശ്രയിക്കാവുന്നതുമായി പരിഗണിക്കപ്പെടുന്നു. പുതിയ തരം അൾട്ടി മീറ്റർ വിമാനത്തിൽ നിന്ന് ഉപരിതലത്തിലേക്കുള്ള ദൂരം അളക്കാൻ, വവ്വാൽ പുറപ്പെടുവിക്കുന്ന ശബ്ദം പോലെയുള്ള ഉച്ചസ്ഥായിയിലുള്ള ശബ്ദങ്ങളുടെ ഒരു ശ്രേണി ഉപയോഗിക്കുന്നു. ഇത്തരം ശബ്ദം വിമാനത്തിലുള്ള അൾട്ടി മീറ്റർ ഭൗമോപരിതലത്തിലേക്ക് അയയ്ക്കുന്നു. ഭൗമോപരിതലത്തിൽ തട്ടി തിരിച്ചു വരുന്ന ഈ ശബ്ദതരംഗങ്ങളെ അടിയിലോ മീറ്ററിലോ ആക്കിമാറ്റി വിമാനത്തിന്റെ കോക്ക്പിറ്റിലുള്ള അളവുയന്ത്രത്തിൽ (gauge) കാണിക്കുന്നു. 
റഡാർ അൾട്ടിമീറ്റർ മറ്റ് അൾട്ടി മീറ്ററുകളേക്കാൾ നേരിട്ടാണ് ഉയരം കണ്ടുപിടിക്കുന്നത്. ഇവിടെ റേഡിയോ സിഗ്നലുകൾ വിമാനത്തിൽ നിന്ന് ഭൗമോപരിതലത്തിലേക്ക് അയയ്ക്കുന്നു. ഈ സിഗ്നലുകൾ ഭൗമോപരിതലത്തിൽ തട്ടി തിരിച്ചു വരുന്നു. ഇതിനു പകരം Frequency Modulated Continuous-wave radar ഉപയോഗിക്കാം. തരംഗദൈർഘ്യം കൂടുന്നതിനനുസരിച്ച് സഞ്ചരിച്ച ദൂരവും കൂടുതലായിരിക്കും. ഈ രീതി മറ്റു അൾട്ടി മീറ്ററുകളേക്കാൾ കൂടുതൽ കൃത്യത ഇതിനു നൽകുന്നു. frequency modulation ഉപയോഗിക്കുന്ന റഡാർ അൾട്ടി മീറ്ററുകൾ വ്യാവസായികമാനദണ്ഡങ്ങൾക്കനുസരിച്ചുള്ളതാണ്. റഡാർ അൾട്ടി മീറ്ററുകൾ ഭൗമോപരിതലത്തിനു മുകളിലുള്ള ദൂരം കൂടുതൽ കൃത്യതയോടെ കാണിക്കുന്നതിനാൽ വാാണിജ്യ, വ്യോമയാന രംഗത്തും, സൈനികവിമാനങ്ങളിലും ഇത് ഉപയോഗിക്കുന്നു. ഉയർന്ന ഭൂപ്രദേശങ്ങൾക്കു മുകളിലൂടെ താഴ്ന്നു പറക്കുന്ന യുദ്ധവിമാനങ്ങൾക്കും മറ്റും അപകടകാരികളായ പർവ്വതഭാഗങ്ങളെപ്പറ്റി മുന്നറിയിപ്പ് നൽകാനിവ പര്യാപ്തമാണ്. അതിനാൽ യുദ്ധവിമാനങ്ങൽക്ക് സുരക്ഷിതമായി വളരെ താഴ്ന്ന് പറക്കാൻ റഡാർ അൾട്ടി മീറ്റർ സഹായിക്കുന്നു. 
നാലോ, അതിലധികമോ കൃത്രിമോപഗ്രഹങ്ങൾ ഉപയോഗിച്ച് trilateration വഴി ആഗോള ഉപഗ്രഹ നാവികവിദ്യാ വ്യൂഹം വഴി ഉയരം കണക്കാക്കാവുന്നതാണ്. പക്ഷെ ഇതത്ര കൃത്യതയുള്ളതല്ല.
സീസാറ്റ്, പോസിഡോൺ തുടങ്ങിയ കൃത്രിമോപഗ്രഹങ്ങളിൽ dual-band radar അൾട്ടി മീറ്ററുകൾ ശൂന്യാകാശവാഹനങ്ങളിൽ നിന്നുള്ള ദൂരം അളക്കാൻ ഉപയോഗിച്ചിരുന്നു.


</doc>
<doc id="312648" url="https://ml.wikipedia.org/wiki?curid=312648" title="ഇ.എസ്.ഐ. മെഡിക്കൽ കോളേജ്">
ഇ.എസ്.ഐ. മെഡിക്കൽ കോളേജ്

ഇ.എസ്.ഐ. കോർപറേഷന്റെ ഉടമസ്ഥതയിലുള്ള ഒരു മെഡിക്കൽ കോളേജാണ് ഇ.എസ്.ഐ. ഹോസ്പിറ്റൽ & മെഡിക്കൽ കോളേജ്, പാരിപ്പള്ളി. കേരളത്തിലെ ഒരേയൊരു ഇ.എസ്.ഐ. മെഡിക്കൽ കോളേജായ ഇത് കൊല്ലം ജില്ലയിലെ മൂന്നാമത്തെ മെഡിക്കൽ കോളേജാണ്. 2013 ഡിസംബർ 21നു മുഖ്യമന്ത്രി തുടക്കമിട്ട കോളേജിനു ഏതാണ്ട് 480 കോടി മുതൽമുടക്കുണ്ട്. നിലവിൽ മുന്നൂറ് കിടക്കകളുളള ആശുപത്രിയെ കേന്ദ്ര സർക്കാർ ഉപേക്ഷിച്ചതോടെ സംസ്ഥാനസർക്കാർ ഏറ്റെടുക്കാൻ താത്പര്യം പ്രകടിപ്പിച്ചിട്ടുണ്ട്. 


</doc>
<doc id="312651" url="https://ml.wikipedia.org/wiki?curid=312651" title="ട്രാവൻകൂർ മെഡിസിറ്റി മെഡിക്കൽ കോളേജ്">
ട്രാവൻകൂർ മെഡിസിറ്റി മെഡിക്കൽ കോളേജ്

കൊല്ലം ജില്ലയിലെ ഒരു സ്വകാര്യ (സ്വാശ്രയ) മെഡിക്കൽ കോളേജ് ആണ് ട്രാവൻകൂർ മെഡിസിറ്റി മെഡിക്കൽ കോളേജ് . ഉമയനല്ലൂരിൽ കൊല്ലം ബൈപാസിന്റെ വശത്തായാണു കോളേജ് സ്ഥിതി ചെയ്യുന്നത്. കൊല്ലം മെഡിക്കൽ ട്രസ്റ്റിന്റെ ഉടമസ്ഥതയിലുള്ള ആശുപത്രി 2008ലാണു സ്ഥാപിക്കപ്പെട്ടത്. ആരോഗ്യ സർവ്വകലായിൽ അഫിലിയേറ്റ് ചെയ്യപ്പെട്ട മെഡിക്കൽ കോളേജ് ഐ.എസ്.ഓ 9000 അംഗീകാരം നേടിയിട്ടുണ്ട്.


</doc>
<doc id="312689" url="https://ml.wikipedia.org/wiki?curid=312689" title="ഉയരം">
ഉയരം

ഉയരം അല്ലെങ്കിൽ ഉന്നതി (ചിലപ്പോൾ ആഴമെന്നും പറയും). ഏതു മേഖലയിലാണ് ഉപയോഗിക്കുന്നത് എന്നതനുസരിച്ച് നിർവചിച്ചിരിക്കുന്നു ( വ്യോമയാനം, ജ്യാമിതി, ഭൂമിശാസ്ത്ര വിവരശേഖരണം, കായികരംഗം തുടങ്ങിയവ). പൊതുവായ ഒരു നിർവചനമനുസരിച്ച് ഉയരമെന്നാൽ രണ്ടു വസ്തുക്കൾക്കിടയിലോ, രണ്ട് ബിന്ദുക്കൾക്കിടയിലോ ലംബമോ, മുകളിലേക്കുള്ളതോ ആയ ദൂരത്തിന്റെ അളവ് ആണ് ഉയരം.

അനേകം തരത്തിലുള്ള വ്യോമയാനവുമായി ബന്ധപ്പെട്ട ഉന്നതികളുണ്ട്. 

ഭൂമിയിൽ ഉയരം കൂടുന്തോറും മർദ്ദം കുറയുന്നു . തന്മാത്രകളുടെ എണ്ണം കുറയുന്നതാണ് ഇതിനു കാരണമായി കരുതുന്നത്.


</doc>
<doc id="312690" url="https://ml.wikipedia.org/wiki?curid=312690" title="ജഗന്നാഥ ക്ഷേത്ര ട്രെയിൻ ദുരന്തം">
ജഗന്നാഥ ക്ഷേത്ര ട്രെയിൻ ദുരന്തം

തലശ്ശേരി ജഗന്നാഥ ക്ഷേത്രത്തിൽ ഉത്സവത്തിന്റെ വെടിക്കെട്ട്‌ കാണാൻ റെയിൽവേ ട്രാക്കിൽ തടിച്ചു കൂടിയ ജനങ്ങൾക്ക്‌ മേൽ തീവണ്ടി ഓടിക്കയറി 27 പേർ മരിച്ച സംഭവമാണ് തലശ്ശേരി ജഗന്നാഥ ക്ഷേത്ര ട്രെയിൻ ദുരന്തം എന്ന പേരിൽ അറിയപ്പെടുന്നത്. 1986 ഫെബ്രുവരി 28 വെള്ളിയാഴ്ച രാത്രിയായിരുന്നു ഈ ദുരന്തം ഉണ്ടായത്.

കേരളത്തിൽ തൃശൂർ പൂരം കഴിഞ്ഞാൽ ഏറ്റവും വലിയ വെടിക്കെട്ട് അരങ്ങേറിയിരുന്നത്‌ തലശ്ശേരി ജഗന്നാഥ ക്ഷേത്രത്തിലായിരുന്നു. ഒരു മണിക്കൂറോളം നീളുന്ന ഗംഭീരമായ വെടിക്കെട്ടായിരുന്നു അവിടെ അരങ്ങേറിയിരുന്നത്. ക്ഷേത്രത്തിന്റെ തൊട്ടടുത്തായി ജഗന്നാഥ ടെമ്പിൾ ഗേറ്റ് സ്റ്റേഷൻ എന്ന ഒരു റെയിൽവേ സ്റ്റേഷൻ നിലകൊള്ളുന്നുണ്ട്. സ്ഥലപരിമിതി മൂലം ജനങ്ങൾ വെടിക്കെട്ട്‌ കാണാൻ ഈ സ്റ്റേഷനിലെ പ്ലാറ്റ്ഫോമിലും റെയിൽ പാളത്തിലും നിൽക്കാറുണ്ട്. വെടിക്കെട്ട്‌ നടന്നു കൊണ്ടിരിക്കെ ഡൽഹിയിൽ നിന്നുമുള്ള എക്സ്പ്രസ്സ്‌ ട്രെയിൻ അത് വഴി കടന്നു വന്നു. വെടിക്കെട്ടിൻറെ ശബ്ദത്തിനിടയിൽ വണ്ടിയുടെ ചൂളം വിളിയോ ശബ്ദമോ ആരും ശ്രദ്ധിച്ചില്ല. ചെറിയ വളവുള്ള ഭാഗമായതിനാൽ ദൂരെ നിന്നും ഡ്രൈവർക്ക് കാണാനും പറ്റിയില്ല. ആൾക്കൂട്ടം ഡ്രൈവറുടെ ശ്രദ്ധയിൽപ്പെട്ടപ്പോഴേക്കും ബ്രേക്ക്‌ ഇടാനുള്ള സമയവും ഇല്ലായിരുന്നു. ഒരു ഞൊടിയിടക്കുള്ളിൽ തീവണ്ടി ഓടിക്കയറി 27 പേർ അവിടെ കൊല്ലപ്പെട്ടു. കേരളത്തിലെ വലിയ ട്രെയിൻ ദുരന്തങ്ങളുടെ കൂട്ടത്തിൽ ഒന്നാണിത്.


</doc>
<doc id="312692" url="https://ml.wikipedia.org/wiki?curid=312692" title="ജിയോഡെറ്റിക് ഡാറ്റം">
ജിയോഡെറ്റിക് ഡാറ്റം

ജിയോഡെറ്റിക് ഡാറ്റം അല്ലെങ്കിൽ ജിയോഡെറ്റിക് സംവിധാനം ഒരു നിർദ്ദേശാങ്കവ്യവസ്ഥ ആകുന്നു. ഭൂമിയിലേയോ മറ്റു അതുപോലുള്ള വസ്തുക്കളിലേയോ ( ചന്ദ്രൻ, ചൊവ്വ ) വിവിധ സ്ഥലങ്ങളുടെ സ്ഥാനനിർണയം നടത്താനായി സഹായിക്കുന്ന ഒരു കൂട്ടം അവലംബബിന്ദുക്കൾ ആണിത്. 1984 മുതൽ സമുദ്രനിരപ്പിന്റെ ആധുനികമായ നിർവചനം യഥാർത്ഥത്തിൽ കൃത്യമായി datum WGS 84 കൊണ്ട് നിർവചിച്ചിരിക്കുന്നു. മറ്റുള്ള datums മറ്റ് മേഖലകളുമായും, സമയവുമായും ബന്ധപ്പെടുത്തി നിർവ്വചിക്കുന്നു. യൂറോപ്പുമായി ബന്ധപ്പെട്ട് 1950 ൽ നിർവചിക്കപ്പെട്ടതാണ് ED50. ഇത് WGS 84 ൽ നിന്നും നിങ്ങളിന്നു കാണുന്ന യൂറോപ്പിൽ നിന്നും ഏതാനും മീറ്ററുകൾ മാത്രം വ്യത്യാസപ്പെട്ടിരിക്കുന്നു. ചൊവ്വയിൽ സമുദ്രങ്ങളൊന്നുമില്ല. ആയതിനാൽ സമുദ്രനിരപ്പുമില്ല. എന്നാൽ ചുരുങ്ങിയത് രണ്ട് martian datums ഉപയോഗിച്ചാണ് അവിടുത്തെ സ്ഥലങ്ങളുടെ സ്ഥാനം നിർണയിക്കുന്നത്. 



</doc>
<doc id="312697" url="https://ml.wikipedia.org/wiki?curid=312697" title="ഉമ്മാച്ചു (ചലച്ചിത്രം)">
ഉമ്മാച്ചു (ചലച്ചിത്രം)

ഉറൂബിന്റെ "ഉമ്മാച്ചു" എന്ന നോവലിനെ അടിസ്ഥാനമാക്കി, 1971-ൽ പി. ഭാസ്കരൻ സംവിധാനം ചെയ്ത മലയാളചലച്ചിത്രമാണ് ഉമ്മാച്ചു. ഈ ചിത്രത്തിന്റെ കഥ, തിരക്കഥ സംഭാഷണം എന്നിവ ഉറൂബ്തന്നെ ആണ് നിർവ്വഹിച്ചിരിക്കുന്നത്.മധു, നെല്ലിക്കോട് ഭാസ്കരൻ, അടൂർ ഭാസി,ബഹദൂർ,ശങ്കരാടി, രാഘവൻ,ചേമഞ്ചേരി നാരായണൻ നായർ,ഷീല,വിധുബാല,ശാന്താദേവി, ടി.ആർ. ഓമന, ഫിലോമിന എന്നിവരാണ് പ്രധാനവേഷങ്ങളിൽ അഭ്രപാളിയിൽ അണിനിരന്നത്.

1971-ലെ ഏറ്റവും മികച്ച കഥക്കുള്ള സംസ്ഥാന അവാർഡ് ഉറൂബിന് ഈ സിനിമയ്ക്ക് ലഭിച്ചു


പി. ഭാസ്കരന്റെ വരികൾക്ക് കെ. രാഘവൻ സംഗീതം പകർന്ന ആറു ഗാനങ്ങളാണ് ചിത്രത്തിലുള്ളത്. 



</doc>
<doc id="312704" url="https://ml.wikipedia.org/wiki?curid=312704" title="ചെമ്പരത്തി ചായ">
ചെമ്പരത്തി ചായ

ചെമ്പരത്തി ചായ ഒരു പ്രത്യേക തരം ചുവന്നതോ ഇളം ചുവപ്പു നിറമുള്ളതോ ആയ ചെമ്പരത്തിപ്പൂവിന്റെ (Hibiscus sabdariffa)ഇതളുകൾ കൊണ്ട് നിർമ്മിക്കുന്ന ഔഷധ ചായ ആണ്. ഇത് ചൂടുപാനീയമായും, തണുപ്പിച്ചും ഉപയോഗിക്കുന്നു. 

അതിന് പുളിരുചിയാണ്. പലപ്പോഴും പഞ്ചസാര മധുരത്തിനായി ചേർത്തുപയോഗിക്കുന്നു. ഈ ചായയിൽ ജീവകം-സി, ധാതുക്കൾ എന്നിവ അടങ്ങിയിരിക്കുന്നു. പാരമ്പര്യമായി ശക്തികുറഞ്ഞ ഒരു ഔഷധമായി കരുതിവരുന്നു. പടിഞ്ഞാറൻ സുഡാനിൽ വളരുന്ന കയ്പ്പുരസമുള്ള വെളുത്ത ചെമ്പരത്തി ചായ ആചാരപരമായി അതിഥികളെ സൽക്കരിക്കാനായി ഉപയോഗിക്കുന്നു. ചെമ്പരത്തി ചായയിൽ സിട്രിക്ക് ആസിഡ്, മാലിക് ആസിഡ്, ടാർട്ടാറിക് ആസിഡ് മുതലായ 15-30% ജൈവാമ്ലങ്ങൾ അടങ്ങിയിരിക്കുന്നു. അതിൽ അമ്ലത്വമുള്ള പോളിസാക്കറൈഡ്സ്, സയാനിഡിൻ, ഡെല്ഫിനിഡിൻ, തുടങ്ങിയ flavonoid ഗ്ലൈക്കോസൈഡുകൾ അടങ്ങിയിട്ടുണ്ട്. ചെമ്പരത്തിക്ക് അതിന്റെ കടുത്ത ചുവന്ന ചുവപ്പു നിറവും സ്വഭാവങ്ങളും ഇവ മൂലമാണ് ലഭിച്ചത്. 

ഈ പാനീയം വിവിധ സ്ഥലങ്ങളിൽ വിവിധ പേരുകളിൽ അറിയപ്പെടുന്നു. 

ചെമ്പരത്തിപ്പൂവിൽ ആന്തോസയാനിൻ അടങ്ങിയിരിക്കുന്നു. 


</doc>
<doc id="312711" url="https://ml.wikipedia.org/wiki?curid=312711" title="സിട്രിക് ആസിഡ്">
സിട്രിക് ആസിഡ്

സിട്രിക് ആസിഡ് ഒരു ശക്തികുറഞ്ഞ കാർബണിക അമ്ലമാണ്. ഇതിന്റെ രാസസൂത്രം CHO ആകുന്നു. വിവിധ തരം നാരങ്ങാവർഗ്ഗത്തിൽപ്പെട്ട ചെടികളായ ചെറുനാരങ്ങ, ഓറഞ്ച്, തുടങ്ങിയവയുടെ ഫലങ്ങളിൽ അടങ്ങിയിരിക്കുന്ന ഈ അമ്ലം പ്രകൃത്യാലുള്ള ഒരു പ്രിസർവേറ്റീവ് ആണ്. ഇത് ആഹാരവസ്തുക്കൾക്കും, പാനീയങ്ങൾക്കും, അമ്ലതയും പുളിരസവും നൽകാൻ ഉപയോഗിക്കുന്നു. ജൈവരസതന്ത്രത്തിൽ വായവജീവികളുടെ ഉപാപചയപ്രവർത്തനത്തിൽ സിട്രിക് ആസിഡ് ചക്രത്തിൽ സിട്രേറ്റ് എന്ന സിട്രിക് ആസിഡിന്റെ conjugate base വളരെ പ്രധാനപ്പെട്ടതാണ്. 


</doc>
<doc id="312713" url="https://ml.wikipedia.org/wiki?curid=312713" title="പനങ്കാവിൽ കൊട്ടാരം">
പനങ്കാവിൽ കൊട്ടാരം

കൊല്ലത്ത് കൊല്ലവർഷം നാലാം നൂറ്റാണ്ടിൽ നിലവിലുണ്ടായിരുന്ന ഒരു കൊട്ടാരമാണ് പനങ്കാവിൽ കൊട്ടാരം. ഇപ്പോൾ നിലവിലില്ലാത്ത ഇത് എവിടെയായിരുന്നു സ്ഥിതി ചെയ്തിരുന്നതെന്ന് കണ്ടുപിടിക്കപ്പെട്ടിട്ടില്ല. പുകയില പണ്ടകശാലയ്ക്കടുത്തുള്ള പഴയ ഗണപതിക്ഷേത്രത്തിന്റെയും ലക്ഷ്മിനടക്ഷേത്രത്തിന്റെയും ഇടയിലെവിടെയോ ആയിരുന്നുവെന്ന് കരുതുന്നു. 

കൊല്ലവർഷം മുന്നൂറാമാണ്ടിൽ വേണാട് വാണിരുന്നത് കീഴിപേരൂർ ശാഖക്കാരായിരുന്നു. നാലാം ശതകത്തോടെ ക്ഷേത്രങ്ങളുടെ ഭരണം 'കോയിലധികാരികൾ' എന്ന സ്ഥാനം വഹിച്ചിരുന്ന ആതൻതുരുത്തിയിൽ വസിച്ചിരുന്ന ചിറവായ് മൂപ്പനും രാജ്യത്തിന്റെ അധികാരം തൃപ്പാപ്പൂർ മൂപ്പനുമായിരുന്നു. ചിറവായ് മൂപ്പൻ ഇന്നത്തെ കഴക്കൂട്ടം റെയിൽ‌വേസ്റ്റേഷനു സമീപമുണ്ടായിരുന്ന തൃപ്പാപ്പൂർ കൊട്ടാരത്തിലും ചിറവായ് മൂപ്പൻ കൊല്ലത്തുള്ള പനങ്കാവിൽ കൊട്ടാരത്തിലും താമസിച്ചാണു ഭരണം നടത്തിയിരുന്നത്. 

കൊല്ലം ചരിത്രത്തിലെ നാഴികക്കല്ലുകൾ - ടി.ഡി. സദാശിവൻ


</doc>
<doc id="312714" url="https://ml.wikipedia.org/wiki?curid=312714" title="സാമ്പ്രാണിക്കോടി">
സാമ്പ്രാണിക്കോടി

കൊല്ലം ജില്ലയിലെ തൃക്കരുവ ഗ്രാമപഞ്ചായത്തിലെ പ്രാക്കുളത്തിന്റെ തെക്കേയറ്റത്തുള്ള മുനമ്പാണ് സാമ്പ്രാണിക്കോടി. അഷ്ടമുടിക്കായലിലുള്ള ഈ മുനമ്പ് കേന്ദ്രീകരിച്ച് കേന്ദ്ര-സംസ്ഥാന സർക്കാറുകളുടെ സഹായത്തോടെ ഒരു അഷ്ടമുടിക്കായൽ വിനോദ സഞ്ചാര സർക്യൂട്ട് പദ്ധതി ആരംഭിച്ചിട്ടുണ്ട്. പതിനാലാം നൂറ്റാണ്ടിലെ ചൈനീസ് ചെറുകപ്പലായ 'ചമ്പ്രാണി' അടുത്തു കിടന്ന കായൽക്കരയായിരുന്നതിനാലാണ് ഈ പേരു കിട്ടിയതെന്നു കരുതുന്നു. 19-ാം നൂറ്റാണ്ടിൽ സാമ്പ്രാണിക്കോടി, പ്രാക്കുളം എന്നീ സ്ഥലങ്ങൾ കേന്ദ്രീകരിച്ച് അക്കാലത്ത് ചരക്കുനീക്കത്തിനും എത്തിക്കുന്നതിനും കടവുകൾ ഉണ്ടായിരുന്നു. 

സാമ്പ്രാണിക്കോടി, ഓപൺ‌സ്ട്രീറ്റ് മാപിൽ


</doc>
<doc id="312718" url="https://ml.wikipedia.org/wiki?curid=312718" title="അറ്റ്മോസ്ഫിയർ (യൂണിറ്റ്)">
അറ്റ്മോസ്ഫിയർ (യൂണിറ്റ്)

അറ്റ്മോസ്ഫിയർ (യൂണിറ്റ്) പ്രമാണ അറ്റ്മോസ്ഫിയർ (ചിഹ്നം: atm) മർദ്ദത്തിന്റെ ഏകകമാണ്. ഇത് 101 325 Pa (1.013 25 bar) എന്ന് നിർണയിച്ചിരിക്കുന്നു. ചിലപ്പോൾ ഇതിനെ അവലംബമായോ പ്രമാണിക മർദ്ദമായോ ഉപയോഗിക്കുന്നു.

A pressure of 1 atm can also be stated as:


</doc>
<doc id="312719" url="https://ml.wikipedia.org/wiki?curid=312719" title="കേരള സ്റ്റേറ്റ് കോ-ഓപ്പറേറ്റീവ് ഫെഡറേഷൻ ഫോർ ഫിഷറീസ് ഡെവലപ്പ്മെന്റ് ലിമിറ്റഡ്">
കേരള സ്റ്റേറ്റ് കോ-ഓപ്പറേറ്റീവ് ഫെഡറേഷൻ ഫോർ ഫിഷറീസ് ഡെവലപ്പ്മെന്റ് ലിമിറ്റഡ്

കേരളത്തിലെ പത്ത് ജില്ലകളലായി വ്യാപിച്ചു കിടക്കുന്ന, മത്സ്യബന്ധന മേഖലയിലെ 645 പ്രാഥമിക സഹകരണ സംഘങ്ങളുടെ അപ്പക്സ് ഫെഡറേഷനാണ് മത്സ്യഫെഡ് എന്ന ചുരുക്കപേരിലറിയപ്പെടുന്ന കേരള സംസ്ഥാന സഹകരണ മത്സ്യവികസന ഫെഡറേഷൻ(കേരള സ്റ്റേറ്റ് കോ-ഓപ്പറേറ്റീവ് ഫെഡറേഷൻ ഫോർ ഫിഷറീസ് ഡെവലപ്പ്മെന്റ് ലിമിറ്റഡ്). 1984 ലാണ് ഇതു രൂപീകരിച്ചത്. 
കേരള മത്സ്യബന്ധന സമുദ്രഗവേഷണ സർവ്വകലാശാല



</doc>
<doc id="312720" url="https://ml.wikipedia.org/wiki?curid=312720" title="കൊല്ലം രാമേശ്വരം ശിലാലിഖിതം">
കൊല്ലം രാമേശ്വരം ശിലാലിഖിതം

കൊല്ലം രാമേശ്വരം മഹാദേവക്ഷേത്രത്തിൽ നിന്നും കണ്ടെടുത്ത വട്ടെഴുത്തിലുള്ള ശിലാലിഖിതങ്ങളാണ് രാമേശ്വരം ശിലാലിഖിതങ്ങൾ. കൊല്ലം പട്ടണത്തെക്കുറിച്ചും, കേരളത്തിൽ നമ്പൂതിരിമാർ തങ്ങളുടെ പരമാധികാരം സ്ഥാപിച്ചതിനെക്കുറിച്ചും, കൊല്ലത്തെ രാജാവിനെപ്പറ്റിയുമുള്ള രേഖകൾ ഇവയിലുണ്ട്. കൊല്ലവർഷം 278ൽ കൊല്ലം രാജാവ് രാമർ തിരുവടികൾ എഴുതിവയ്പ്പിച്ച തമിഴിലുള്ള രേഖയിൽ ആര്യർക്ക് പ്രായശ്ചിത്തമായി 36 കലം നെല്ല് നൽകണമെന്നും അവ എപ്രകാരം ഉപയോഗിക്കണമെന്നും രേഖപ്പെടുത്തിയിരിക്കുന്നു. 

കൊല്ലം ചരിത്രത്തിലെ നാഴികക്കല്ലുകൾ - ടി.ഡി. സദാശിവൻ


</doc>
<doc id="312739" url="https://ml.wikipedia.org/wiki?curid=312739" title="ദാവൺഗരെ ജില്ല">
ദാവൺഗരെ ജില്ല

തെക്കേ ഇന്ത്യയിലെ കർണാടക സംസ്ഥാനത്തിലെ ഒരു ജില്ലയാണ് ദാവൺഗരെ ജില്ല. ദാവൺഗരെ നഗരം ആണ് ഈ ജില്ലയുടെ ആസ്ഥാനം. 1997-ൽ കർണാടകമുഖ്യമന്ത്രിയായിരുന്ന ജെ.എച്ച് പട്ടേൽ അന്നത്തെ  ചിത്രദുർഗ ജില്ലയിലെ ചിലഭാഗങ്ങളിൽനിന്നാണ് ദാവൺഗരെ ജില്ല രൂപീകരിച്ചത്. 2011ലെ കാനേഷുമാരി കണക്കുകൾ പ്രകാരം ജനസംഖ്യ 19,46,905 ആയിരുന്നു , ഇതിൽ 32,31% ആളുകൾ നഗരങ്ങളിലാണ് വസിക്കുന്നത്.


</doc>
<doc id="312748" url="https://ml.wikipedia.org/wiki?curid=312748" title="കുറിച്ച്യരുടെ പദാവലി">
കുറിച്ച്യരുടെ പദാവലി

വയനാട്ടിലെ പ്രമുഖമായ ആദിവാസി വിഭാഗമാണ് കുറിച്യർ . ഇവർ അധികവും മാനന്തവാടി താലൂക്കിലാണ് അധിവസിക്കുന്നത്. സാമ്പത്തികമായും സാമൂഹികമായും സാസ്കാരികതലത്തിലും ഇതര ആദിവാസി വിഭാഗങ്ങളേക്കാൾ മുന്നിൽ നിൽക്കുന്നു. പഴശ്ശി രാജാവിന്റെ പടയാളികളായിരുന്നു ഇവരുടെ പൂർവ്വികർ. പന്ത്രണ്ടാം നൂറ്റാണ്ടിൽ വേടവംശത്തെ ആക്രമിച്ച കോട്ടയം- കുമ്പള രാജാക്കൻമാരുടെ പടയാളികളായി വയനാട്ടിൽ എത്തിച്ചേർന്നു എന്നാണു ചരിത്രപരമായി കരുതുന്നത്. മലയാളത്തോട് വളരെ അടുപ്പമുള്ളതാണ് ഇവരുടെ ഭാഷ. ഇവരി ൽ ഏറെ ആളുകളും സ്വന്തം ഭാഷ മറന്നിരിക്കുന്നു എന്നു പറയാം. സ്വന്തം ഭാഷ മറന്ന ഈ സമൂഹം ഇന്ന് പ്രതിനിധാനം ചെയ്യുന്നത് സാമൂഹ്യ രാഷ്ട്രീയ സാംസ്കാരിക മേഖലകളി ലുണ്ടായ പരിണതിയുടെ ഫലമാണ് . പഴയ വ്യവഹാര ലോകത്തിന്റെ അടയാളങ്ങളായ പദാവലികൾ കാണുക
<poem>
അക്ക - ഏട്ടത്തി 
മിറ്റം - വീട്
</poem>


</doc>
<doc id="312762" url="https://ml.wikipedia.org/wiki?curid=312762" title="ഓം (യൂണിറ്റ്)">
ഓം (യൂണിറ്റ്)

ഓം (യൂണിറ്റ്) (ചിഹ്നം: Ω) ജർമൻ ഭൗതികശാസ്ത്രജ്ഞനായ ഗെയോർഗ് സീമോൺ ഓംന്റെ പേരിൽ അറിയപ്പെടുന്ന,വൈദ്യുതപ്രതിരോധത്തിന്റെ എസ്. ഐ ൽ നിന്നുൽഭവിച്ച ഏകകമാണ്. എങ്കിലും വൈദ്യത പ്രതിരോധത്തെ സൂചിപ്പിക്കാനായി അനേകം പ്രായോഗിക ഏകകങ്ങൾ ആദ്യകാല കമ്പിയില്ലാക്കമ്പി സമ്പ്രദായവുമായി ബന്ധപ്പെട്ട് വികസിപ്പിച്ചിരുന്നു. 1861ന് മുൻപ് ബ്രിട്ടീഷ് അസോസിയേഷൻ ഫോർ ദി അഡ്വാസ്മെന്റ് ഓഫ് സയൻസ് നിലവിലുള്ള പിണ്ഡം, നീളം, സമയം എന്നിവയുടെ ഏകകങ്ങളിൽ നിന്നുൽഭവിച്ചതും, പ്രായോഗിക ആവശ്യങ്ങൾക്കുചിതവുമായ ഒരു ഏകകത്തെ നിർദ്ദേശിച്ചു. ഏകകമായ "ഓം" ന്റെ നിർവചനം പലതവണ പരിഷ്ക്കരിച്ചിട്ടുണ്ട്. ഇന്ന് ഓമിന്റെ മൂല്യം സൂചിപ്പിക്കുന്നത് ക്വാണ്ടം ഹാൾ പ്രഭാവത്തിന്റെ വ്യവസ്ഥകൾ അനുസരിച്ചാണ്. 
ഒരു ചാലകത്തിന്റെ രണ്ട് ബിന്ദുക്കൾക്കിടയിലെ 1.0 വോൾട്ട് സ്ഥിരാങ്ക പൊട്ടൻഷ്യൽ വ്യത്യാസത്തിൽ ചാലകത്തിൽ 1.0 ആമ്പിയറിന്റെ വൈദ്യുതി ഉൽപ്പാദിപ്പിക്കുന്ന ഈ ബിന്ദുക്കൾക്കിടയിൽ ചെലുത്തുന്ന പ്രതിരോധത്തെ ഓം എന്ന് നിർവചിച്ചിരിക്കുന്നു. ചാലകത്തിൽ അപ്പോൾ ഇലക്ട്രോ മോട്ടീവ് ബലം ഉണ്ടായിരിക്കുകയില്ല.
formula_1

ഇവിടെ:

സീമൻസ് (ചിഹ്നം:S) വൈദ്യുതപ്രതിരോധമത്തിന്റേയും, അഡ്മിറ്റൻസിന്റെയും എസ്. ഐ ൽ നിന്നുൽഭവിച്ച ഏകകമാണ്. ഇത് മോ എന്നറിയപ്പെടുന്നു,


</doc>
<doc id="312767" url="https://ml.wikipedia.org/wiki?curid=312767" title="പെരുന്താറ്റിൽ">
പെരുന്താറ്റിൽ

കണ്ണൂർ ജില്ലയിലെ തലശ്ശേരി താലൂക്കിൽ എരഞ്ഞോളി എന്ന ഗ്രാമപഞ്ചായത്തിൽ ആണ് പെരുന്താറ്റിൽ എന്ന കൊച്ചു ഗ്രാമം സ്ഥിതിചെയ്യുന്നത്. കലാ സാംസ്കാരികരംഗത്തും മറ്റും നിരവധി സംഭാവനകൾ ചെയ്ത മഹാന്മാർക്ക് ജന്മം നൽകിയ ഒരു നാടാണ് പെരുന്താറ്റിൽ.


</doc>
<doc id="312772" url="https://ml.wikipedia.org/wiki?curid=312772" title="ബ്രിട്ടീഷ് സയൻസ് അസോസിയേഷൻ">
ബ്രിട്ടീഷ് സയൻസ് അസോസിയേഷൻ

ബ്രിട്ടീഷ് അസോസിയേഷൻ ഫോർ ദി അഡ്വാൻസ്മെന്റ് ഓഫ് സയൻസ് അല്ലെങ്കിൽ ദി ബി. എ എന്ന് മുൻപ് അറിയപ്പെട്ടിരുന്ന ബ്രിട്ടീഷ് സയൻസ് അസോസിയേഷൻ,(സ്ഥാപിച്ചത്: 1831ൽ) ശാസ്ത്രം പ്രചരിപ്പിക്കൽ, ശാസ്ത്രകാര്യങ്ങളിലേക്ക് പൊതുശ്രദ്ധ കൊണ്ടുവരൽ, ശാസ്ത്രപ്രവർത്തകർ തമ്മിലുള്ള സമ്പർക്കം എളുപ്പമാക്കൽ എന്നീ ലക്ഷ്യങ്ങളുള്ള സാക്ഷരസമൂഹമാണ്. ഇതിന്റെ യുവ ഘടകമാണ് ബ്രിട്ടീഷ് അസോസിയേഷൻ ഓഫ് യംഗ് സയന്റിസ്റ്റ്സ്.




</doc>
<doc id="312777" url="https://ml.wikipedia.org/wiki?curid=312777" title="ഹൈറദ്ദീൻ ബാർബറോസ">
ഹൈറദ്ദീൻ ബാർബറോസ

പതിനാറാം നൂറ്റാണ്ടിലെ ഓട്ടൊമൻ നാവിക സൈന്യത്തിന്റെ അതി പ്രഗൽഭനായ ഒരു സൈന്യാധിപനാണ് ഹൈറദ്ദീൻ ബാർബറോസ. ഓട്ടോമൻ നാവിക സേനക്ക് മെഡിറ്ററെനിയൻ കടലിൽ ആധിപത്യം സ്ഥാപിക്കാൻ കഴിഞ്ഞത് ഹൈറദ്ദീൻ ബാർബറോസയുടെ നേതൃത്വത്തിൽ നടന്ന യുദ്ധങ്ങളിലാണ്. 1538ൽ യൂറോപ്യൻ സഖ്യസേനയുമായി നടന്ന പ്രിവേസ യുദ്ധത്തിൽ തുർക്കികൾ നേടിയ നിർണ്ണായക വിജയം ഇദ്ദേഹത്തിന്റെ നേതൃപാടവം കാരണമായിരുന്നു.


</doc>
<doc id="312779" url="https://ml.wikipedia.org/wiki?curid=312779" title="ജിലേബി (2015)">
ജിലേബി (2015)

'മൈ ബോസ്' എന്ന ചിത്രത്തിന് ശേഷം ഈസ്റ്റ്‌ കോസ്റ്റ്‌ നിർമ്മിച്ച ചിത്രമാണ് ജിലേബി. ജയസൂര്യ , രമ്യാനമ്പീശൻ എന്നിവർ നായികാ നായകന്മാരായെത്തുന്ന ചിത്രത്തിൽ രണ്ട് കുട്ടികളും പ്രധാന വേഷത്തിലെത്തു ന്നു. നിരവധി പരസ്യ ചിത്രങ്ങളിലൂടെ ശ്രദ്ധേയനായ അരുൺ ശേഖർ ആണ് ചിത്രത്തിന്റെ രചനയും സംവിധാനവും നിർവഹിച്ചിരിക്കുന്നത്. മൈ ബോസിന് ശേഷം ഈസ്റ്റ് കോസ്റ്റ് കമ്മ്യൂണിക്കേഷൻസിന്റെ ബാനറിൽ ഈസ്റ്റ്‌ കോസ്റ്റ്‌ വിജയൻ നിർമ്മിക്കുന്ന ജിലേബിയിൽ ശ്രീക്കുട്ടനെന്ന കർഷകനായി ജയസൂര്യ അഭിനയിക്കുന്നു.

ജയസൂര്യയുടെ കേന്ദ്രകഥാപാത്രം, കുസൃതികളായ രണ്ടു കുട്ടികൾ, കാവ്യഭംഗിയും ഇമ്പമാർന്ന ഈണവും സമ്മേളിച്ച ഗാനങ്ങൾ ,മണ്ണിന്റെ മണമുള്ള മനുഷ്യനും, അവന്റെ നന്മ നിറഞ്ഞ മനസ്സിനും, ലാളിത്യത്തിനും, നിഷ്കളങ്കതയ്ക്കും ഏറെ പ്രാധാന്യം കൊടുക്കുന്ന "ജിലേബി"നൂറുശതമാനവും കാർഷികവൃത്തിയിൽ ശ്രദ്ധ കേന്ദ്രീകരിക്കുന്ന യുവ കർഷകനായ ശ്രീക്കുട്ടന്റെ ജീവിതാനുഭവങ്ങളിലൂടെയാണ്‌ കടന്നുപോകുന്നത്. മലയാളസിനിമയിൽ അമ്മമാർക്ക്‌ സ്‌ഥാനമില്ലെന്ന നിരന്തരമായ പരാതികൾക്ക്‌ പരിഹാരമെന്നോണം ഗ്രാമീണകഥ പറയുന്ന ഈ ചിത്രത്തിൽ കെ.പി.ഏ.സി. ലളിത സ്‌നേഹമായിയായ അമ്മയായി നിറഞ്ഞുനിൽക്കുന്നുണ്ട്‌. ജയസൂര്യയുടെ കഥാപാത്രവും കുസൃതികളായ രണ്ട് കുട്ടികളും തൃശൂരിൽ നിന്ന് കൊടൈക്കനാലിലേക്ക് നടത്തുന്ന യാത്രയ്ക്കിടെയുണ്ടാവുന്ന സംഭവ വികാസങ്ങളാണ് ചിത്രത്തിന്റെ ഇതിവൃത്തം. 
ഈസ്റ്റ്‌ കോസ്റ്റ് വിജയൻ, സന്തോഷ്‌ വർമ്മ, ശശികല മേനോൻ എന്നിവരുടെ ഗാനങ്ങൾക്ക് ബിജിബാൽ ഈണം പകരുന്നു. പി ജയചന്ദ്രൻ , നജിം അർഷാദ്, ഗായത്രി, യാസിൻ നിസാർ, ഹരികിരൺ, ദയ, ദേവ് എന്നിവരാണ് ഗാനങ്ങൾ ആലപിച്ചിരിക്കുന്നത്.
പാലക്കാട്ടെ കാവശ്ശേരി,പൊള്ളാച്ചി,പഴനി, കൊടൈക്കനാൽ,കൊച്ചി, ദുബായ് എന്നിവിടങ്ങളിലായാണ് ജിലേബിയുടെ ചിത്രീകരണം പൂർത്തിയാക്കിയത്.



</doc>
<doc id="312781" url="https://ml.wikipedia.org/wiki?curid=312781" title="ട്രഫാൾഗർ യുദ്ധം">
ട്രഫാൾഗർ യുദ്ധം

1805 ഒക്ടോബർ 21ന് ബ്രിട്ടിഷ് നാവിക സേനയും നെപ്പോളിയന്റെ ഫ്രഞ്ച് നാവിക സേനയുടെയും സ്പാനിഷ് നാവികസേനയും സഖ്യവും തമ്മിൽ സ്പെയിനിന്റെ തെക്കു പടിഞ്ഞാറേ തീരത്ത് ട്രഫാൾഗർ മുനമ്പിനടുത്ത് നടന്ന ചരിത്ര പ്രസിദ്ധമായ ഒരു യുദ്ധമാണ് ട്രഫാൾഗർ യുദ്ധം. യുദ്ധത്തിൽ ബ്രിട്ടിഷ് നാവിക സേന നിർണ്ണായകമായ വിജയം നേടി. നെപ്പോളിയന്റെ ബ്രിട്ടൻ കീഴടക്കാനുള്ള മോഹങ്ങൾക്ക് തടയിട്ട യുദ്ധമായി ഇതിനെ വിശേഷിപ്പിക്കപ്പെടുന്നു. ഫ്രഞ്ച് -സ്പാനിഷ് സംയുക്ത സേനയെ അഡ്മിറൽ പൈറെ വില്ലെന്യു ആയിരുന്നു. ബ്രിട്ടിഷ് നേവിയെ നയിച്ചത് പ്രഗൽഭനായ ബ്രിട്ടിഷ് നാവികൻ അഡ്മിറൽ ഹൊറേഷ്യോ നെൽസനാണ്. ബ്രിട്ടിഷ് സൈന്യത്തെ വിജയത്തിലെത്തിച്ചെങ്കിലും ഈ യുദ്ധത്തിൽ അദ്ദേഹം കൊല്ലപ്പെട്ടു.

കാഡിസ് ഉൾക്കടലിൽനിന്ന് സേനയെ പിൻവലിക്കാനുള്ള നീക്കത്തിലായിരുന്ന 33 കപ്പലുകളടങ്ങിയ ഫ്രഞ്ച് - സ്പാനിഷ് സംയുക്ത സേനയെ 27 കപ്പലുമായി ബ്രിട്ടിഷ് നാവികസേനആക്രമിക്കുകയായിരുന്നു. ഒരേസമയം രണ്ടു ഭാഗത്തുനിന്നും ആക്രമണം നടത്തി ശത്രുവിന്റെ ശ്രദ്ധ തിരിക്കുന്ന തന്ത്രമായിരുന്നു നെൽസൺ ഈ യുദ്ധത്തിൽ പ്രയോഗിച്ചത്. കാഡിസ് ഉൾക്കടലിൽ ഒക്ടോബർ 21-ന് ഉച്ചയോടെ ആരംഭിച്ച യുദ്ധം, നാലര മണിക്കൂർ നീണ്ടുനിന്നു. ഫ്രഞ്ച് - സ്പാനിഷ് സഖ്യത്തിന്റെ ഇരുപതോളം കപ്പലുകൾ നശിപ്പിച്ച് ബ്രിട്ടിഷ് കപ്പൽപ്പട നിർണായക വിജയം നേടി. ഈ യുദ്ധത്തിൽ ഫ്രഞ്ച് - സ്പാനിഷ് സംയുക്ത സൈനിക നിരയിലെ 4500-ഓളം പേർ മരണമടയുകയും 2500-ഓളം പേർക്ക് പരിക്കേല്ക്കുകയും ചെയ്തു. ബ്രിട്ടിഷ് ഭാഗത്തെ ആൾനാശം 500ഓളമായിരുന്നു. 1200-ഓളം പേർക്ക് പരിക്കേൽക്കുകയും ചെയ്തു. ഫ്രഞ്ച് സേനാ നായകൻ വില്ലെന്യു യുദ്ധത്തിൽ തടവുകാരനാക്കപ്പെട്ടു. ഈ യുദ്ധത്തിൽ ഏറ്റ ഗുരുതരമായ പരിക്കുമൂലമാണ് ഹൊറേഷ്യോ നെൽസണ് കൊല്ലപ്പെടുന്നത്.



</doc>
<doc id="312783" url="https://ml.wikipedia.org/wiki?curid=312783" title="ഹൊറേഷ്യോ നെൽസൺ">
ഹൊറേഷ്യോ നെൽസൺ

പ്രഗൽഭനായ ഒരു ബ്രിട്ടീഷ് നാവിക സേന മേധാവിയാണ് അഡ്മിറൽ ഹൊറേഷ്യോ നെൽസൺ. പതിനെട്ടാം നൂറ്റാണ്ടിൽ നെപ്പോളിയൻ കാലഘട്ടത്തിലാണ് ഇദ്ദേഹം ജീവിച്ചിരുന്നത്. ഒട്ടനവധി യുദ്ധങ്ങളിൽ ബ്രിട്ടീഷ് സൈന്യത്തെ വിജയത്തിലേക്ക് നയിച്ച ചരിത്രം ഇദ്ദേഹത്തിനുണ്ട്. നെപ്പോളിയന്റെ കടലിലെ എതിരാളി എന്ന് വിശേഷിപ്പിക്കപ്പെട്ട ഹൊറേഷ്യോ നെൽസൺ ഫ്രഞ്ച് - സ്പാനിഷ് സംയുക്ത സൈന്യവുമായി നടന്ന നിർണായകമായ ട്രഫാൾഗർ യുദ്ധത്തിൽ ബ്രിട്ടീഷ് സൈന്യത്തെ വിജയത്തിലേക്ക് നയിച്ച ശേഷം കൊല്ലപ്പെട്ടു.lpp,+omiuißünzu89bßiujoün klmä ükh


</doc>
<doc id="312788" url="https://ml.wikipedia.org/wiki?curid=312788" title="ഹോളോടൈപ്പ്">
ഹോളോടൈപ്പ്

ഹോളോടൈപ്പ് ഒരു താഴത്തെ തട്ടിലുള്ള ജീവിയുടെ സ്പീഷീസിനെ സാധാരണയായി വിവരിക്കുമ്പോൾ അല്ലെങ്കിൽ ചിത്രീകരിക്കുമ്പോൾ ആയതിന് അടിസ്ഥാനമായി എടുക്കുന്ന ഉദാഹരണമായുള്ള ജീവിയുടെ ശാരീരിക ഉദാഹരണം. അത് ഒന്നുകിൽ അത്തരം ഒറ്റ ശാരീരിക ഉദാഹരണമോ, ചിത്രീകരണമോ ആകാം. അല്ലെങ്കിൽ അനേക്ം എണ്ണത്തിന്റെ ഒരു ഉദാഹരണമായും എടുക്കാം. അന്താരാഷ്ട്ര ജന്തുശാസ്ത്ര നാമപദ്ധതിയനുസരിച്ച് ഹോളോടൈപ്പ് അനേകതരം നാമധാരണരീതികളിലൊന്നാണ്. ഹോളോടൈപ്പിന്റെ അപരമാതൃകയെ ഐസോടൈപ്പ് എന്നു പറയുന്നു. 

ഉദാഹരണത്തിന് ചിത്രശലഭമായ Lycaeides idas longinus ന്റെ ഹോളോടൈപ്പ് ഹാർവാർഡ് സർവകലാശാലയിലെ മ്യൂസിയം ഓഫ് കമ്പാരേറ്റീവ് സുവോളജിയിൽ സൂക്ഷിച്ചിരിക്കുന്ന അതിന്റെ സ്പീഷീസിന്റെ സ്പെസിമെൻ ആണ്. 

ഹോളോടൈപ്പ് ആ സ്പീഷീസിന്റെ എല്ലാതരത്തിലുമുള്ള ഒരു പൂർണ്ണ ഉദാഹരണമാകണം എന്നില്ല. ആദർശാത്മകമായി ആ സ്പീഷീസിനെ പ്രതിനിധീകരിക്കാൻ തിരഞ്ഞെടുത്തിരിക്കുന്നു എങ്കിലും. അതു ചിലപ്പോൾ ഒരു സ്പീഷീസിന്റെ ഒരു കഷണം മാത്രവുമാകാം. ഫോസിലിന്റെ കാര്യത്തിൽ ഇങ്ങനെയാകാം. ഉദാഹരണത്തിന് സസ്യഭോജിയായ പെലോറോസോറസ് ഹുമെറോൿരിസ്റ്റാറ്റസ് എന്ന വലിയ ഡൈനോസോറസിന്റെ കാലിറ്റെ അസ്തിയുടെ ഒരു ഫോസിൽ മാത്രമാണ് ലണ്ടനിലെ നാചുറൽ ഹിസ്റ്ററി മ്യൂസിയത്തിൽ സൂക്ഷിച്ചിരിക്കുന്നത്. ഇതിനെയാണ് ആ ജന്തുവിന്റെ ഹോളോടൈപായി വച്ചിരിക്കുന്നത്. പുതിയ ഒരു ഹോളൊടൈപ്പ് കിട്ടിയാലും ഈ ഉദാഹരണത്തെ മറ്റാനാകില്ല. 

ഇനി ഒരു ജീവിയുടെ ഹോളോടൈപ്പ് ലഭ്യമല്ലെങ്കിൽ എതാണ്ട് അടുത്ത ബന്ധുത്വം ഉള്ള ഒരുകൂട്ടം ജീവികളിലൊന്നിനെ (lectotype or a neotype) തിരഞ്ഞെടുത്ത് ഹോളോടൈപ്പായി വയ്ക്കും. International Code of Nomenclature for algae, fungi, and plants (ICN) and ICZN ഈ രീതിയിൽ ഹോളോടൈപ്പ് തിരഞ്ഞെടുക്കാറുണ്ട്.

ഉദാഹരണത്തിനു, ചിത്രശലഭമായ "Lycaeides idas longinus"ന്റെ സ്പെസിമൻ, ഹാർവാഡ് സർവ്വകലാശാലയിലെ, ജന്തുശാസ്ത്രത്തിലെ താരതമ്യ പഠനത്തിനുള്ള വിഭാഗത്തിൽ സൂക്ഷിച്ചിട്ടുണ്ട്. ഇതിനെയാണ് ഹോളോടൈപ്പ് ആയി കണക്കാക്കുന്നത്. എന്നാൽ, ഹോളോടൈപ്പിന്റെ ഡ്യൂപ്ലിക്കേറ്റിനെ ഐസോടൈപ്പ് എന്നു പറയുന്നു. സസ്യങ്ങളുടെ സ്പെസിമെൻ ആണ് സാധാരണ ഇങ്ങനെ ഡ്യൂപ്ലിക്കേറ്റ് ആയി ഉപയോഗിക്കുക. ഹോളോടൈപ്പും ഐസോടൈപ്പും ഒരേ സസ്യത്തിന്റെ വത്യസ്ത ഭാഗങ്ങളോ ഒരേയിടത്തിൽ നിന്നും എടുത്ത ഒരേ സസ്യഭാഗമോ ആകാം. 

ഒരു ഹോളോടൈപ്പ് ആ ടാക്സോണിന്റെ ഒരു മാതൃക തന്നെയാകണമെന്നില്ല. എങ്കിലും സാംകല്പികമായി അങ്ങനെയാകണം. ചിലപ്പോൾ, ഒരു ജീവിയുടെ ഒരു ചെറു കഷണം, അല്ലെങ്കിൽ ഭാഗം മാത്രമാകാം. പ്രത്യേകിച്ച്, ഫോസ്സിലിന്റെ കാര്യത്തിൽ ഇങ്ങനെയാകാം. ഉദാഹരണത്തിനു, ലണ്ടനിലെ നാചുറൽ ഹിസ്റ്ററി മ്യൂസിയത്തിൽ സൂക്ഷിച്ചിരിക്കുന്ന, ജുറാസ്സിക് കാലഘട്ടത്തിന്റെ ആദ്യപകുതിയിൽ ജീവിച്ചിരുന്ന പെലോറോസോറസ് ഹുമെറോക്രൈസ്ടാറ്റസ് എന്ന സസ്യഭോജിയായ ദിനോസറിന്റെ കാലിന്റെ അസ്ഥിയാണ് ആ ദിനോസറിന്റെ ഹോളോടൈപ്പ് ആയി കണക്കാക്കിയിരിക്കുന്നത്. എന്നാൽ, ഭാവിയിൽ അതിന്റെ കൂടുതൽ നല്ല സ്പെസിമെൻ ലഭിച്ചാൽപ്പോലും ഈ ഹോളോടൈപ്പിനെ മാറ്റി പകരം വെക്കാനാകില്ല.

ഇങ്ങനെയാണെങ്കിലും ചിലപ്പോൾ ഹോളോടൈപ്പിനെ ചില പ്രത്യേക സാഹചര്യത്തിൽ മാറ്റി പകരം മറ്റൊന്നു വയ്ക്കാൻ അനുവദിക്കുന്നതാണ്. ICNന്റെ മേൽനോട്ടത്തിൽ ആർട്ടിക്കിൾ 9.8 നു വിധേയമായി, യഥാർഥ വസ്തു വ്യക്തമല്ലാതെയോ ആവശ്യത്തിനുതകാത്തവിധത്തിലോ ആയാൽ പകരം കൂടുതൽ വ്യക്തമായ "മറ്റൊന്നു കൂടി" സൂക്ഷിച്ചുവയ്ക്കാം. 

ICN ആർട്ടിക്കിൾ 14.3 പ്രകാരം, സൂക്ഷിച്ചു സംരക്ഷിക്കുന്ന തരം, ചിലപ്പോൾ ഒരു പ്രശ്നപരിഹാരത്തിനുപയോഗിക്കുമ്പോൾ കൊടുക്കുന്ന പേര് വിട്ടുപോയെങ്കിൽ ഇതിനുപകരം യഥാർഥ ഹോളോടൈപ്പ് കണ്ടെത്തി മാറ്റി വയ്ക്കാവുന്നതാണ്.

ഹോളോടൈപ്പിന്റെ അഭാവത്തിൽ, വിവിധ തരങ്ങളിൽനിന്നും മറ്റൊരുതരം തിരഞ്ഞെടുക്കാനാകും. ലെക്റ്റോടൈപ്പ്, നിയോടൈപ്പ് എന്നീ ഇനങ്ങളാണ് ഈ രീതിയിൽ തിരഞ്ഞെടുക്കുക.

ഉദാഹരണത്തിനു, ICN and the ICZN, "നിയോടൈപ്പ്" എന്നാൽ, യഥാർഥ ഹോളോടൈപ്പിനു പകരം വയ്ക്കുന്ന തരമാണ്. ഒരു ഹോളോടൈപ്പ് ഒരു സ്പീഷിസിനെ മറ്റുള്ളവയിൽനിന്നും വേർതിരിക്കുന്നതിനുള്ള ലക്ഷണങ്ങൾ വ്യക്തമായി കാണിക്കുന്നില്ലെങ്കിൽ അതിനെ മാറ്റി പകരം ഒരു നിയോടൈപ്പിനെ അനുവദിക്കാൻ ICZN നു കഴിയും. ഉദാഹരണത്തിനു, ചീങ്കണ്ണി പോലുള്ള ആർചോസോരിയൻ ഉരഗമായ "Parasuchus hislopi" 1885ൽ premaxillary rostrum (part of the snout)ന്റെ അടിസ്ഥാനത്തിൽ വേർതിരിച്ച് ഹോളോടൈപ്പാക്കി. പക്ഷെ ഇതു അതിന്റെ അടുത്ത ബന്ധുക്കളുമായി വ്യതിരിക്തമാകാൻ ആവശ്യമായ തിരിച്ചറിയൽ ലക്ഷണമല്ല എന്ന് പിന്നീടു മനസ്സിലാക്കി. Texan paleontologist ആയ ശങ്കർ ചാറ്റർജി പുതിയ മുഴുവനുള്ള സ്പെസിമൻ നിർദ്ദേശിച്ചു. അന്താരാഷ്ട്രീയ ജന്തുശാസ്ത്ര നാമീകരണ കമ്മിഷൻ (International Commission on Zoological Nomenclature ) ഈ കേസ് പരിഗണിക്കുകയും തൃപ്തികരമെന്നു കണ്ട് അദ്ദേഹം നിർദ്ദേശിച്ച നിയോടൈപ്പ് അംഗീകരിക്കുകയും ചെയ്തു.. 


</doc>
<doc id="312795" url="https://ml.wikipedia.org/wiki?curid=312795" title="പല്ലിന്റെ ഇനാമൽ">
പല്ലിന്റെ ഇനാമൽ

പല്ലിന്റെ ഇനാമൽ മനുഷ്യന്റേയും, ചില മൽസ്യങ്ങൾ ഉൾപ്പെടെയുള്ള മറ്റനേകം ജന്തുക്കളുടേയും പല്ല് ഉണ്ടാക്കിയിരിക്കുന്ന പ്രധാനപ്പെട്ട 4 കലകളിൽ ഒന്നാണിത്. ക്രവുൺ എന്ന ഭാഗം ഉൾപ്പെടുന്ന ഭാഗവും പൊതിയുന്ന പൊതുവെ പുറത്തുകാണുന്ന പല്ലിന്റെ ഭാഗം. ഡെന്റിൻ, സിമെന്റം, ഡെന്റൽ പൾപ്പ് എന്നിവയാണ് പല്ലിന്റെ മറ്റു പ്രധാന കലകൾ. ഇതു ഒരു വെളുത്ത കുടപോലെ പല്ലിനെ സംരക്ഷിക്കുന്നു. പക്ഷെ, ഇത് വളരെ എലുപ്പത്തിൽ ദ്രവിക്കുകയും നശിക്കുകയും ചെയ്യും.


</doc>
<doc id="312801" url="https://ml.wikipedia.org/wiki?curid=312801" title="വാതക നിയമങ്ങൾ">
വാതക നിയമങ്ങൾ

വാതക നിയമങ്ങൾ 18ാം നൂറ്റാണ്ടിന്റെ അവസാനമാണ് വികസിപ്പിച്ചത്. ഒരു സാമ്പിളായ വാതത്തിന്റെ മർദ്ദം, വ്യാപ്തം, താപനില എന്നിവ തമ്മിൽ പരസ്പപരമുള്ള ബന്ധം കാണിക്കാൻ കഴിയും. ഇത് മറ്റ് എല്ലാ വാതകങ്ങളുടെ സ്വഭാവവുമായി സദൃശപ്പെടുത്താൻ കഴിയും. വാതകങ്ങൾ വൈവിധ്യമുള്ള സാഹചര്യങ്ങളിൽ ഏതാണ്ട് ഒരേപോലെയാണ് പെരുമാറുന്നത്. കാരണം വാതകങ്ങളെല്ലാം പരസ്പ്പരം അകന്ന് നിൽക്കുന്ന തന്മാത്രകളാൽ നിർമിതമാണ്. ആദർശവാതകങ്ങളുടെ equation of state ഗതിക സിദ്ധാന്തത്തിൽ നിന്നുണ്ടായതാണ്. ആദർശവാതക സൂത്രവാക്യത്തിന്റെ പ്രത്യേക പ്രത്യേകസാഹചര്യമായി മാത്രമാണ് മുൻപത്തെ വാതകനിയമങ്ങളെ ഇപ്പോൾ കണക്കാക്കുന്നത്.

ബോയിൽ നിയമം പറയുന്നന്തെന്നാൽ, സ്ഥിരോഷ്മാവിൽ ഒരു നിശ്ചിത പിണ്ഡം വാതകത്തിന്റെ വ്യാപ്തം അതിന്റെ മർദ്ദത്തിന് വിപരീത അനുപാതത്തിലായിരിക്കും.

ഗണിതപരമായി താഴെപ്പറയുന്ന രീതിയിൽ എഴുതാം.

ചാൾസ് നിയമപ്രകാരം, സ്ഥിരമർദ്ദത്തിൽ ഒരു നിശ്ചിത പിണ്ഡം വാതകത്തിന്റെ വ്യാപ്തം കെൽവിൻ സ്കെയിലിലുള്ള ഊഷ്മാവിന് നേർ ആനുപാതികമാണ്.

ഗണിതപരമായി,



</doc>
<doc id="312808" url="https://ml.wikipedia.org/wiki?curid=312808" title="നാഷണൽ വിമൻസ് ഫ്രണ്ട്">
നാഷണൽ വിമൻസ് ഫ്രണ്ട്

സ്ത്രീ ശാക്തീകരണം ലക്ഷ്യമിട്ട് ഇന്ത്യയിൽ പ്രവർത്തിക്കുന്ന ഒരു സ്ത്രീ സംഘടനയാണ് നാഷണൽ വിമൻസ് ഫ്രണ്ട്. 2009ലാണ് കേരളം, തമിഴ്നാട്, കർണാടക എന്നീ ദക്ഷിണേന്ത്യൻ സംസ്ഥാനങ്ങളിൽ സംഘടന പ്രവർത്തനമാരംഭിച്ചത്. പിന്നീട് ഉത്തരേന്ത്യൻ സംസ്ഥാങ്ങളിലും നാഷണൽ വിമൻസ് ഫ്രണ്ട് പ്രവർത്തനം വ്യാപിപ്പിച്ചു. സ്ത്രീ ശാക്തീകരണം ലക്ഷ്യമായുള്ള പരിപാടികൾ, സ്ത്രീകൾക്ക് നേരെയുള്ള അതിക്രമങ്ങൾക്കെതിരെയുള്ള കാമ്പയിൻ, നിയമ സഹായം തുടങ്ങിയ പ്രശ്നങ്ങളിൽ സംഘടന സാനിധ്യമറിയിച്ചിട്ടുണ്ട്. കർണാടകയിൽ നിന്നുള്ള ശാഹിദ അസ്‌ലം ആണ് ദേശീയ അധ്യക്ഷ.

2009മുതൽ കേരളത്തിലും പ്രവർത്തനമുണ്ട്. ഇതൾ എന്ന പേരിൽ ഒരു പ്രസിദ്ധീകരണവും കേരളത്തിൽ വിമൻസ് ഫ്രണ്ടിന്റെതായി പുറത്തിറങ്ങുന്നുണ്ട്.


</doc>
<doc id="312823" url="https://ml.wikipedia.org/wiki?curid=312823" title="രാമവർമ്മ കുലശേഖരൻ">
രാമവർമ്മ കുലശേഖരൻ

ആറു കൊല്ലം മഹോദയപുരം ആസ്ഥാനമാക്കിയും ആറു വർഷം, കൊല്ലം ആസ്ഥാനമാക്കിയും ഭരണം നടത്തിയ ചേരരാജാവാണ് രാമവർമ്മ കുലശേഖരൻ. കുലശേഖര പരമ്പരയുടെ തുടക്കം കുറിച്ചത് ഇദ്ദേഹമാണ്. കൊല്ലം രാമേശ്വരം ശിലാലിഖിതത്തിൽ ഇദ്ദേഹത്തെപ്പറ്റി പരാമർശിച്ചിട്ടുണ്ട്. ചോളരെ സൈനികനീക്കത്തിലൂടെ നാഞ്ചിനാട്ടിൽ നിന്നും തുരത്തിയത് രാമവർമ്മ കുലശേഖരനാണ്. ഇരണിയിൽ കൊട്ടാരത്തിൽ വച്ചാണ് ഇദ്ദേഹം മരണപ്പെട്ടതെന്നു കരുതുന്നു. 


</doc>
<doc id="312827" url="https://ml.wikipedia.org/wiki?curid=312827" title="ജയസിംഹൻ">
ജയസിംഹൻ

വേണാട് 1200കളിൽ ഭരിച്ചിരുന്ന ഒരു രാജാവാണ് ജയസിംഹൻ. ഇദ്ദേഹത്തിന്റെ കാലത്ത് വേണാടിനെ പാണ്ഡ്യർ കീഴ്പ്പെടുത്തിയെന്നു ചില ശിലാരേഖകളിൽ നിന്നും മനസ്സിലാക്കാം. ജയസിംഹന്റെ പേരിൽ നിന്നാണു കൊല്ലത്തിനും പരിസരപ്രദേശങ്ങൾക്കും ജയസിംഹനാടെന്നും തുടർന്ന് ദേശിങ്ങനാടെന്നും പേരു ലഭിച്ചത്. ജയസിംഹന്റെ മരണം അദ്ദേഹത്തിന്റെ പുത്രന്മാരും അനന്തരവന്മാരും തമ്മിലുള്ള അധികാര കലഹത്തിനു വഴി വച്ചു. ഇതിൽ ഉമാദേവി രാജ്ഞിയിൽ ജയസിംഹനു ജനിച്ച രവിവർമ്മ കുലശേഖരനാണു വിജയം നേടാൻ കഴിഞ്ഞത്. 


</doc>
<doc id="312839" url="https://ml.wikipedia.org/wiki?curid=312839" title="ഹാൻവേലോസോറസ്">
ഹാൻവേലോസോറസ്

അന്ത്യ ക്രിറ്റേഷ്യസ് കാലത്ത് മംഗോളിയയിൽ ജീവിച്ചിരുന്ന ഒരു ദിനോസർ ആണ് ഹാൻവേലോസോറസ് . കവചമുള്ള ദിനോസറുകളിൽ പെട്ട അങ്കയ്ലോസൗർ ആണ് ഇവ . ഏകദേശം 29.3 അടി ആണ് നീളം കണക്കകിയിടുള്ളത്. ഇവയുടെ പൂർണ്ണമായ വർഗ്ഗീകരണം നടത്തിയിട്ടില്ല .

ഫോസ്സിൽ ആയി കിട്ടിയിടുള്ളത് പൂർണ്ണമായ തലയോട്ടി , കശേരുക്കൾ , വാരി എല്ലുക്കൾ , തോൾ പലക്ക , കവച്ചം എന്നിവയാണ് .



</doc>
<doc id="312842" url="https://ml.wikipedia.org/wiki?curid=312842" title="ലോകാരോഗ്യസംഘടനയുടെ അടിസ്ഥാന മരുന്നുകളുടെ മാതൃകാ പട്ടിക">
ലോകാരോഗ്യസംഘടനയുടെ അടിസ്ഥാന മരുന്നുകളുടെ മാതൃകാ പട്ടിക

ലോകാരോഗ്യസംഘടന നിർമ്മിച്ച അടിസ്ഥാന മരുന്നുകളുടെ മാതൃക പട്ടിക ആണ് ചുവടെ . ഈ പട്ടിക ആദ്യം പ്രസീദ്ധികരിക്കുന്നത് 1977 ൽ 204 മരുന്നുകളോടെ ആണ് . ഇത് എല്ലാ രണ്ടുവർഷം കൂടുപ്പോഴും പുതുകുന്നു. 2007 മുതൽ 12 വയസ് വരെ ഉള്ള കുട്ടികളുടെ മരുന്നിനു മറ്റൊരു പട്ടികയും പ്രസീദ്ധികരിച്ച് വരുന്നു.ഈ പട്ടികയുടെ 18-മത്തെ പതിപ്പ് ഏപ്രിൽ 2013-ൽ പ്രസീദ്ധികരിച്ചു. 

താഴെ കാണുന്ന പട്ടിക ഇതിന്റെ ഏപ്രിൽ 2015-ൽ നിർമ്മിച്ച19-മത്തെ പതിപ്പിനെ ആസ്പദമാക്കിയാണ്.

























































































































</doc>
<doc id="312848" url="https://ml.wikipedia.org/wiki?curid=312848" title="ആവർത്തനപ്പട്ടികയുടെ ചരിത്രം">
ആവർത്തനപ്പട്ടികയുടെ ചരിത്രം

അണു സംഖ്യ, ഇലക്ട്രോൺ വിന്യാസം, രാസസ്വഭാവം എന്നിവയുടെ അടിസ്ഥാനത്തിലുള്ള രാസമൂലകങ്ങളുടെ ക്രമീകരണമാണ് ആവർത്തനപ്പട്ടിക. മൂലകങ്ങൾ അവയുടെ അണുസംഖ്യ കൂടുന്നതിനനുസരിച്ചാണ് ആവർത്തനപ്പട്ടികയിൽ ക്രമീകരിച്ചിരിക്കുന്നത്. ഈ പട്ടികയുടെ അടിസ്ഥാനരൂപത്തിൽ, ചതുരക്കള്ളികളിൽ ആണ് മൂലകങ്ങളെ ക്രമീകരിച്ചിരിക്കുന്നു. ഇതിൽ നിരയെ പിരിയഡ് എന്നും, വരിയെ ഗ്രൂപ്പുകളെന്നും പറയുന്നു.

ആവർത്തനപ്പട്ടികയുടെ ചരിത്രം മൂലകങ്ങളുടെ രാസസ്വഭാവത്തെപ്പറ്റിയുള്ള അറിവിന്റെ ഒരു നൂറ്റാണ്ട് പഴക്കമുള്ള വളർച്ചയാണ് പ്രതിഫലിപ്പിക്കുന്നത്. ഇതിൽ ഏറ്റവും പ്രധാനപ്പെട്ട സംഭവം 1869ൽ ആണ് നടന്നത് ദിമിത്രി മെന്റലിയേവ് ആവർത്തനപ്പട്ടിക പ്രസിദ്ധീകരിച്ചത് അന്നാണ്. അദ്ദേഹം ശാസ്ത്രജ്ഞന്മാരായ ആന്റോയ്ൻ-ലൗറന്റ് ഡി ലാവോസിയേ, ജോൺ ന്യൂലാന്റ്സ് എന്നിവരുടെ കണ്ടുപിടിത്തങ്ങളുടെ അടിസ്ഥാനശിലയിലാണ് തന്റെ മഹത്തായ ആവർത്തനപ്പട്ടിക രൂപീകരിച്ചത്.

പ്രാദേശികമായി ലഭിച്ചിരുന്നതിനാലും, താരതമ്യേനെ കുഴിച്ചെടുക്കാൻ എളുപ്പമായതിനാലും പ്രകൃത്യായുള്ള മൂലകങ്ങളായ സ്വർണം, വെള്ളി, ചെമ്പ് എന്നിവയെപ്പറ്റി പുരാതനകാലം തൊട്ടേ അറിയാം. എങ്കിലും നിശ്ചിത എണ്ണം മൂലകങ്ങളിൽ നിന്നുമാണ് എല്ലാം ഉണ്ടായിരിക്കുന്നത് എന്ന സങ്കൽപ്പം ഏകദേശം 330 ബി. സി. ഇ യിലാണ് രൂപപ്പെടുന്നത്. ഗ്രീക്ക് തത്ത്വചിന്തകനായ അരിസ്റ്റോട്ടിൽ പ്രസ്താവിച്ചത് എല്ലാം നിർമ്മിച്ചിരിക്കുന്നത് ഒന്നോ അതിലധികമോ roots കൊണ്ടാണെന്നാണ്. എന്നാൽ ഈ ആശയം ആദ്യമായി നിർദ്ദേശിച്ചത് സിസിലിയൻ തത്ത്വചിന്തകനായ എമ്പെഡോക്കിൾസ് ആണ്. നാല് roots കളായ ഭൂമി, ജലം, വായു, അഗ്നി എന്നിവയെ പ്ലേറ്റോ പിന്നീട് മൂലകങ്ങൾ എന്ന് പുനർനാമകരണം ചെയ്തു. അരിസ്റ്റോട്ടിൽ, പ്ലേറ്റോ എന്നിവർ മൂലകത്തിന്റെ ആശയം അവതരിപ്പിച്ചപ്പോൾ അവരുടെ ആശയങ്ങൾ ദ്രവ്യത്തിന്റെ പ്രകൃതത്തെക്കുറിച്ച് മനസ്സിലാക്കുന്നതിന് സഹായിച്ചില്ല.

1789 ൽ എഴുതി ആദ്യം രചിച്ച രചയിതാവ് റോബർട്ട് കെർ രസതന്ത്രത്തെക്കുറിച്ചുള്ള ആദ്യത്തെ ആധുനിക പാഠപുസ്തകമായി ലാവോസിയേഴ്സ് ട്രെയ്റ്റ് എലെമെൻറെയർ ഡെ ചിമ്മി (രസതന്ത്രം). രാസപ്രവർത്തനത്തിലൂടെ ലളിതമായ പദാർത്ഥങ്ങളെ വിഭജിക്കാൻ കഴിയാത്ത വസ്തുവായി ലാവോസിയർ നിർവചിച്ചു. [6] ഈ ലളിതമായ ഒരു നിർവ്വചനം ഒരു നൂറ്റാണ്ടുവരെ പ്രവർത്തിച്ചു, ഉപകണീയ കണങ്ങളുടെ കണ്ടെത്തൽ വരെ നിലനിന്നു. ലാവോസിയറുടെ പുസ്തകത്തിൽ ലാവോസിയർ വിശ്വസിക്കപ്പെടുന്ന ലളിതമായ വസ്തുക്കളുടെ ഒരു ലിസ്റ്റ് അടങ്ങിയതാണ്. അതിൽ ഓക്സിജൻ, നൈട്രജൻ, ഹൈഡ്രജൻ, ഫോസ്ഫറസ്, മെർക്കുറി, സിങ്ക്, സൾഫർ എന്നിവ ഉൾപ്പെടുന്നു. ലാവോസിയർ ലിസ്റ്റിലും 'ലൈറ്റ്', 'കലോറിക്' എന്നിവയും ഉൾപ്പെട്ടിരുന്നു. അത് അന്നത്തെ ഭൗതികസസ്യങ്ങളാണെന്ന് വിശ്വസിക്കപ്പെട്ടു. ഈ പദാർത്ഥങ്ങളെ ലോഹങ്ങളുടെയും ലോഹങ്ങളിലേയും വസ്തുക്കളായിട്ടാണ് അദ്ദേഹം തരംതിരിച്ചിരിക്കുന്നത്. ലാവോസിയറുടെ പുതിയ വെളിപ്പെടുത്തലുകളെ വിശ്വസിക്കാൻ പല പ്രമുഖ രസതന്ത്രക്കാരും വിസമ്മതിച്ചെങ്കിലും, യുവതലമുറയെ ബോധ്യപ്പെടുത്താൻ എലിമെന്ററി ട്രീറ്റ് ആണ് നല്ലത്. എന്നിരുന്നാലും, ലാവോസിയർ തന്റെ മൂലകങ്ങളുടെ വിശദീകരണത്തിൽ പൂർണതയില്ല, കാരണം അവ അവയിൽ ലോഹങ്ങളും ലോഹങ്ങളും മാത്രമാണ്.

1817ൽ ജൊഹാൻ വൂൾഫ് ഗാങ് ഡൊബെറൈനർ മൂലകങ്ങളെ വർഗ്ഗീകരിക്കാനുള്ള പ്രഥമശ്രമങ്ങളിലൊന്നിന്. തുടക്കമിട്ടു. 1829ൽ അദ്ദേഹത്തിന് ചില മൂലകങ്ങളെ മൂന്നെണ്ണമുള്ള കൂട്ടങ്ങളാക്കാൻ കഴിയുമെന്ന് കണ്ടെത്തി. ഓരോ കൂട്ടത്തിന്റെയും അംഗങ്ങളുടെ സ്വഭാവങ്ങൾ ബന്ധപ്പെട്ടവയായിരുന്നു. അദ്ദേഹം അതിനെ ത്രികങ്ങൾ എന്നു വിളിച്ചു. ഡൊബെറൈനർ വർഗ്ഗീകരിച്ച ഏതാനും ത്രികങ്ങൾ:
ത്രികങ്ങളിലെല്ലാം നടുവിലെ മൂലകത്തിന്റെ ആറ്റോമിക ഭാരം ഏകദേശം മറ്റ് രണ്ട് മൂലകങ്ങളുടെ ആറ്റോമിക ഭാരങ്ങളുടെ ശരാശരിയായിരിക്കും.

1864ൽ, ഇംഗ്ലീഷ് രസതന്ത്രജ്ഞനായ ജോൺ ന്യൂലാന്റ്സ് ഭൗതികസ്വഭാവങ്ങളുടെ അടിസ്ഥാനത്തിൽ അറിയപ്പെടുന്ന 62 മൂലകങ്ങളെ 7 കൂട്ടങ്ങളാക്കി തരംതിരിച്ചു.

അദ്ദേഹം മൂലകങ്ങളെ അവയുടെ ആറ്റോമിക ഭാരത്തിന്റെ ആരോഹണക്രമത്തിലാണ് ക്രമീകരിച്ചത്. ഓരോ എട്ടാമത്തെ മൂലകവും ആദ്യത്തെ മൂലകത്തിന്റെ സ്വഭാവം കാണിക്കുന്നു എന്ന് അദ്ദേഹം കണ്ടെത്തി. ഈ ആവർത്തനസ്വഭാവം സംഗീത്തിലെ പോലെയാണ്. അദ്ദേഹം ഇത് "അഷ്ടകനിയമം" എന്ന പേരിൽ "കെമിസ്റ്റ്രി ന്യൂസിൽ" പ്രസിദ്ധീകരിച്ചു. 

റഷ്യൻ രസതന്ത്രജ്ഞനായ ദിമിത്രി മെന്റലീവാണ് ഇന്ന് ഉപയോഗിക്കുന്ന ആവർത്തനപ്പട്ടികയോടു സാമ്യമുള്ള ആവർത്തനപ്പട്ടിക നിർമ്മിച്ചത് ആദ്യമായി നിർമ്മിച്ചത്. മെന്റലീവ് മൂലകങ്ങളെ അവയുടെ ആറ്റോമിക ഭാരത്തിന്റെ അടിസ്ഥാനത്തിലും മോളാർ പിണ്ഡത്തോടു യോജിക്കുന്ന തരത്തിലും ക്രമീകരിച്ചു. അദ്ദേഹം തന്റെ നീണ്ട ട്രെയിൻ യാത്രകളിൽ അറിയപ്പെടുന്ന മൂലകങ്ങളുടെ വ്യത്യസ്തതരം കാര്യങ്ങളെഴുതിയ ചീട്ടുകളുപയോഗിച്ച് 'chemical solitaire' കളിച്ചിരുന്നുവെന്ന് പറയപ്പെടുന്നു. 1869 മാർച്ച് 6 ന് ഔപചാരികമായി റഷ്യൻ കെമിക്കൽ സൊസൈറ്റിക്കു മുൻപിൽ The Dependence Between the Properties of the Atomic Weights of the Elements എന്ന പ്രബന്ധമവതരിപ്പിച്ചു. 1869 ൽ പട്ടിക പ്രസിദ്ധമായ ഒരു റഷ്യൻ ജേണലിൽ പ്രസിദ്ധീകരിച്ചു. ജർമൻ ജേണലായ Zeitschrift für Chemie ൽ ഇത് പുനഃപ്രസിദ്ധീകരിച്ചു.
ഇതിൽ മെന്റലീവ് പ്രസ്താവിക്കുന്നവ :




</doc>
<doc id="312856" url="https://ml.wikipedia.org/wiki?curid=312856" title="കൊളോയിഡ്">
കൊളോയിഡ്

കൊളോയിഡ് എന്നാൽ മറ്റൊരു പദാർഥത്തിൽ വിതരണം ചെയ്യപ്പെട്ട് മുങ്ങിക്കിടക്കുന്ന സൂക്ഷ്മകണങ്ങൾ ചെർന്ന വസ്തു. ചിലസമയത്ത് വിത്രണം ചെയ്യപ്പെട്ട വസ്തുക്കളുടെ തരികളേയും കൊളോയിഡ് എന്നു വിവക്ഷിക്കുന്നു. 

ലായനിയിലെ ലായകവും ലേയവും പോലെ ഒരേ പോലെ ചേർന്നല്ല കൊളോയിഡിൽ കിടക്കുന്നത്. ഒരു കൊളോയിഡിൽ സംയുക്തത്തിൽ തരികൾ പെട്ടെന്ന് അടിയുന്നില്ല

ഇത്തരം വിതരണം ചെയ്യപ്പെട്ട തരികൾക്ക് 1 മുതൽ 1000 നാനോമീറ്റർ വരെ വ്യാസം ഉണ്ടായിരിക്കും. ഒരു പ്രകാശ സൂക്ഷ്മദർശിനിയിൽ ഇത്തരം തരികൾ വളരെ നന്നായി കാണാനാകും. എന്നാൽ, ഇതിലും താഴെ വലിപ്പമുള്ളവയെ (ആരം <250 nm നു താഴെയുള്ളവ) അതിസൂക്ഷ്മദർശിനിയോ ഇലക്ട്രോൺ മൈക്രോസ്കോപ്പോ ഉപയൊഗിച്ചേ കാണാനാകൂ. കൊലോയിഡുകളെപ്പറ്റി പഠിക്കുന്നതിന് interface and colloid science ഉപയുക്തമാണ്. സ്കോട്ലാൻഡിലെ ശാസ്ത്രജ്ഞനായിരുന്ന തോമസ് ഗ്രഹാം 1861ൽ ആയിരുന്നു ഇത്തരം കൊളോയിഗ്ഗഡിനെപ്പറ്റിയുള്ള പഠനം നടത്തിയത്. 
ചില കൊളോയിഡുകൾ ടിൻഡാൽ എഫ്ഫെൿറ്റ് കാരണം അർദ്ധതാര്യമാണ്. ഇതിനു കാരണം അതിലെ തരികളിൽ പ്രകാശം തട്ടി ചിതറുന്നതാണ്. 
കൊളോയിഡിൽ അടങ്ങിയ തരികൾ വളരെച്ചെറുതായതിനാലും അവയെ ചിലപ്പോൾ ലായനികളായി ധരിച്ചുവരുന്നു. അവയെ വേർതിരിച്ചു കാണാൻ അവയുടെ ഭൗതിക രാസിക ഗുണങ്ങളും ചലനരീതികളും ആണ് അടിസ്ഥാനമാക്കിയിരിക്കുന്നത്. ഉദാഹരണത്തിന് ഒരു കൊളോയിഡ് ഒരു ദ്രാവകത്തിൽ ഒരു ഖരവസ്തു വിതരണം ചെയ്തുകിടക്കുകയാണെങ്കിൽ ഒരു നേർത്ത സ്തരത്തിലൂടെ വൃതിവ്യാപനം ചെയ്യിക്കാൻ ശ്രമിച്ചാൽ അതിലെ ഖരതരികൾ സ്തരത്തിലൂടെ കടന്നുപൊകില്ല. യഥാർഥ ലായനിയാണെങ്കിൽ അതിലെ ലയിച്ച തരികളും അയോണുകളും ഈ പാളിയിലൂടെ കടന്നുപോയേനെ. കാരണം കൊളോയിഡൽ തരികൾക്ക് അവയുടെ വലിപ്പത്തേക്കാൾ ചെറിയ ദ്വാരങ്ങളുള്ള പാളിയിലൂടെ കടന്നുപോകാൻ കഴിയില്ല. അരിക്കൽ ശക്തികൂടിയ അതിസൂക്ഷ്മ സുഷിരങ്ങളുള്ള സ്തരത്തിലൂടെ പുറത്തുവരുന്ന കൊളോയിഡൽ ദ്രാവകത്തിൽ വളരെക്കുറവു ഗാഢതമാത്രമേ ഉണ്ടാവൂ. യഥാർഥത്തിൽ ലയിച്ച ലായനിയിലെ അളന്ന ഗാഢത കൊളോയിഡൽ തരികളിൽനിന്നും അവയെ വേർതിരിക്കാൻ ഉപയോഗിച്ച പരീക്ഷണസാഹചര്യത്തെ ആശ്രയിച്ചിരിക്കുന്നു. ഇത് Al, Eu, Am, Cm, ജൈവവസ്തുക്കൾ എന്നിവയുടെ ലയനത്തെപ്പറ്റിയുള്ള പഠനത്തിൽ പ്രധാനമാണ്.
കൊളോയിഡുകളെ താഴെപ്പറയുന്ന രീതിയിൽ തരംതിരിച്ചിരിക്കുന്നു: 
ജലത്തിൽ വിതരണംചെയ്തുകിടക്കുന്ന ജലാദേശമുള്ള പോളിമറുകൾ തരികളായുള്ള കൊളോയിഡുകൾ ആണിവ. ജലത്തിൽ വ്യാപിച്ചുകിടക്കുന്ന കൊളോയിഡ് തരികൾ ഒരു ഹൈഡ്രോകൊളോയിഡിൽ കാണപ്പെടുന്നു.

താഴെപ്പറയുന്ന ശക്തികൾ കൊളോയിഡ് തരികളുമായി പ്രതിപ്രവർത്തിക്കുന്നു.


കൊളോയിഡുകൾ നിർമ്മിക്കൻ രണ്ട് പ്രധാന വഴികളുണ്ട്:

ഒരു കൊളോയിഡൽ വ്യവസ്ഥയുടെ സന്തുലനം അതിലടങ്ങിയ തരികൾ സന്തുലനാവസ്ഥയിൽ ആയിരിക്കുന്ന അവസ്ഥയാണ്.

ഭൗതികശാസ്ത്രത്തിൽ കൊളോയിഡുകൾ ആറ്റങ്ങൾക്ക് ഒരു മാതൃകാ സംവിധാനമാണ്. മൈക്രോമീറ്റർ സ്കയിലിലുള്ള കൊളോയിഡൽ തരികൾ ഒപ്റ്റിക്കൽ സങ്കേതങ്ങൾ കൊണ്ട് വളരെ എളുപ്പം കാണാനാകും. പദാർഥത്തിന്റെ ഘടനയും സ്വഭാവവും

കണങ്ങളുടെ നന്നായി ക്രമീകരിക്കപ്പെട്ട രൂപമാണ് കൊളോയിഡൽ ക്രിസ്റ്റലുകൾ. ചില രത്നങ്ങൾ ഈ രീതിയിൽ പ്രകൃതിയിൽ ഉണ്ടാകുന്നുണ്ട്.

രാസഗ്നികളെപ്പറ്റിയുള്ള വിജ്ഞാനം വികസിക്കുന്നതിനു മുൻപ് കൊളോയിഡുകൾ രാസാഗ്നികളുടെ പ്രവർത്തനങ്ങൾക്കുവേണ്ട പ്രധാന ഘടകമാണെന്നാണ് കരുതിയിരുന്നത്.

പ്രകൃതിയിൽ ഉപരിതലജലത്തിലെ (കടൽജലം, തടാകങ്ങൾ, നദികൾ, ശുദ്ധജലസ്രോതസ്സുകൾ ) വിവിധ മാലിന്യങ്ങളെ വഹിച്ചുകൊണ്ടുപോകുന്നതിനുള്ള മാധ്യമമായി കൊളോയിഡ് സേവനം ചെയ്യുന്നുണ്ട്. ഇതുകൂടാതെ, ഭൂഗർഭജലം സുഷിരമുള്ള പാറകളിലൂടെ (ചുണ്ണാമ്പുകല്ലുകൾ, മണൽക്കല്ലുകൾ, ഗ്രാനൈറ്റ്) ഒഴുകുമ്പോഴും ഇങ്ങനെ മാലിന്യങ്ങളുടെ പ്രവാഹം കൊളോയിഡൽ സഹായത്താൽ നടക്കുന്നു. ഭാരമുള്ള ലോഹങ്ങൾ ഇത്തരം കൊളോയിഡുകളിൽ ചേർന്ന് ജലത്തിലൂടെ എളുപ്പം പ്രവഹിക്കുന്നു. വിവിധതരം കൊളോയിഡുകൾ തിരിച്ചറിഞ്ഞിട്ടുണ്ട്. അകാർബണിക കൊളോയിഡുകൾ (ചെളി തരികൾ, സിലിക്കേറ്റുകൾ, ഇയൺ ഓക്സിഹൈഡ്രോക്സൈഡുകൾ) കാർബണിക കൊളോയിഡുകൾ (ഹൂമിക് ആസിഡ്, എന്നിങ്ങനെ പലതരം. ഘനലോഹങ്ങൾ അവയുടെ ശുദ്ധമായ കൊളോയിഡുകൾ രൂപപ്പെടുത്തുമ്പോൾ അവയെ എയ്ജൻ കൊളോയിഡുകൾ എന്നു പറയുന്നു. അമേരിക്കയിലെ നെവാഡ ആണവപരീക്ഷണസ്ഥലത്തു നിന്നും പുറത്തു വന്ന പ്ലൂട്ടോണിയം കൊളോയിഡു വഴി ദൂരസ്ഥലങ്ങളിലെത്തപ്പെട്ടു. ശുദ്ധജലത്തിൽ കാണപ്പെടുന്ന ചെറു കാർബണിക കൊളോയിഡുകളെപ്പറ്റിയും അവ്യുടെ പ്രവർത്തനങ്ങളെപ്പറ്റിയും നമുക്ക് കുറച്ച് അറിവേ ഉള്ളൂ.


</doc>
<doc id="312861" url="https://ml.wikipedia.org/wiki?curid=312861" title="കൊളോയിഡൽ സ്വർണ്ണം">
കൊളോയിഡൽ സ്വർണ്ണം

കൊളോയിഡൽ സ്വർണ്ണം ജലം പോലുള്ള ദ്രാവകത്തിലുള്ള സ്വർണ്ണത്തിന്റെ വളരെച്ചെറിയ നാനോ തരികൾ ചേർന്ന കൊളോയിഡൽ സസ്പെൻഷൻ ആണിത്. ഈ ദ്രാവകത്തിലെ തരികൾ 100 നാനോ മീറ്ററിൽ താഴെയാണു വലിപ്പമെങ്കിൽ ഈ കൊളോയിഡ് കടുത്ത ചുവപ്പുനിറവും ഇതിൽ കൂടുതൽ വലിയ തരികളാാണെങ്കിൽ ദ്രാവകം പർപ്പിൾ നിറമോ നീലനിറമോ ആയിരിക്കും. ഇത്തരം സ്വർണ്ണത്തിന്റെ നാനോ തരികൾക്ക് സ്വന്തമായ പ്രകാശിക, ഇലക്ട്രോണിക, തന്മാത്രാ സ്വഭാവങ്ങൾ ഉള്ളതിനാൽ അവയെ വളരെ വിപുലമായ ഗവേഷണങ്ങൾക്ക് വിധേയമാക്കാറുണ്ട്. ഇലക്ട്രോൺ മൈക്രോസ്കോപ്പി, ഇലക്ട്രോണിക്സ്, നാനോടെക്നോളജി, പദാർഥശാസ്ത്രം തുടങ്ങിയ മേഖലകളിൽ ഇതിന് വളരെയധികം ഉപയോഗക്ഷമതയുണ്ട്.
കൊളോയിഡൽ സ്വർണ്ണ തരികളുടെ സ്വഭാവങ്ങൾ മിക്കവാറും അവയുടെ വലിപ്പത്തെയും രൂപത്തെയും ആശ്രയിച്ചാണിരിക്കുന്നത്. ഉദാഹരണത്തിനു, ഉരുണ്ടു നീണ്ട റോഡു പോലുള്ള തരികൾക്ക് തിരശ്ചീനവും നീണ്ടതുമായ അവശോഷണ ഉന്നതിയുണ്ടാായിരിക്കും അതുപോലെ രൂപത്തിന്റെ അനിസോട്രോപ്പി അവയുടെ സ്വയമുള്ള ഒത്തുചേരലിനെ ബാധിക്കുന്നു.

ബ്ലോക്ക് കോപോളിമർ - മീഡിയേറ്റഡ് രീതി===


</doc>
<doc id="312865" url="https://ml.wikipedia.org/wiki?curid=312865" title="ലേസർ അബ്ലേഷൻ">
ലേസർ അബ്ലേഷൻ

ലേസർ അബ്ലേഷൻ എന്നാൽ ലേസർ കിരണങ്ങളുപയോഗിച്ച് ഒരു ഖരവസ്തുവിന്റെയോ അല്ലെങ്കിൽ ദ്രാവകത്തിന്റെയോ പ്രതലത്തിൽ നിന്നും വസ്തുക്കൾ (പുറം പാളിയും മറ്റും) നീക്കംചെയ്യുന്നതാണ്. ഇവിടെ ലേസർ രശ്മി ആ പ്രതലത്തിലൂടെ പായിക്കുന്നു. താഴ്ന്ന ലേസർ പ്രവാഹത്തിൽ ലേസർ ഊർജ്ജം സ്വീകരിച്ച് വസ്തു ചൂടുപിടിക്കുകയും ബാഷ്പമാകുകയോ ഉല്പതനം നടക്കുകയോ ചെയ്യുന്നു. എന്നാൽ വളരെ ഉയർന്ന ലേസർ പ്രവാഹത്തിൽ വസ്തു പ്ലാസ്മയായി മാറുന്നു. സ്പന്ദിത ലേസർ ഉപയോഗിച്ചണ് സാധാരണ ഈ പ്രവർത്തനം നടത്തുക. എന്നാൽ, ലേസർ ശക്തി കൂട്ടുകയണെങ്കിൽ നിരന്തരതരംഗ ലേസർ കിരണം ഉപയോഗിച്ചും ലേസർ അബ്ലേഷൻ സാദ്ധ്യമാണ്. 
ലേസർ ഊർജ്ജത്തെ absorb ചെയ്യുന്നതിന്റെ അളവിനെയും അതുവഴി ഒരു ലേസർ പൾസ് വസ്തുവിനെ നീക്കുന്നതിന്റെ അളവിനേയും ചില ഘടകങ്ങൾ ബാധിക്കുന്നുണ്ട്. ആ വസ്തുവിന്റെ പ്രകാശിക പ്രത്യേകതകളും ലേസർ തരംഗദൈർഘ്യവും പൾസ് നീളവും ആണവ. ലക്ഷ്യത്തിൽ നിന്നും അബ്ലേറ്റു ചെയ്ത വസ്തുവിന്റെ ദ്രവ്യമാനം ലേസർ പൾസിനു ആനുപാതികമായി അബ്ലേഷൻ അളവ് എന്നാണു പറയുന്നത്. 

ലേസർ പസ്പന്ദനങ്ങൾ അവയുടെ സ്പന്ദനനിരക്കിനനുസരിച്ച് വലിയ വൈവിധ്യം കാണിക്കുന്നുണ്ട്. അവയുടെ സ്പന്ദനനിരക്ക് മില്ലിസെക്കൻഡു മുതൽ ഫെംറ്റോ സെക്കന്റു വരെ ആവാം. ഇതിനെ കൃത്യമായി നിയന്ത്രിക്കാവുന്നതാണ്. ഇത്, ലേസർ അബ്ലേഷനെ ഗവേഷണത്തിലും വ്യവസായത്തിലും വളരെ വിലപ്പെട്ടതാക്കുന്നു.

ഏറ്റവും സാധാരണമായ ലേസർ അബ്ലേഷന്റെ പ്രയോഗം നിയന്ത്രിതമായ രീതിയിൽ ഖരവസ്തുവിന്റെ പ്രതലത്തിൽനിന്നും പദാർഥത്തെ നിർമ്മൂലനം ചെയ്യുകയാകുന്നു. ലെസർ കൊണ്ടുള്ള തുളയിടൽ ഒരു ഉദാഹരണമാണ്. വളരെ കട്ടിയുള്ള വസ്തുക്കളിൽ ആഴമുള്ളതും വളരെച്ചെറിയതുമായ തുളകൾ ഇറ്റാൻ സ്പന്ദിത ലേസർ ഉപയുകതമാൺ`. വളരെ ചെറിയ ലേസർ സ്പന്ദനങ്ങൾക്ക് വളരെവേഗം വസ്തുക്കളെ നീക്കാൻ കഴിയും. ആ സമയം ചുറ്റുപാടുമുള്ള വസ്തു വളരെക്കുറച്ചേ ചൂട് വലിച്ചെടുക്കൂ. ആയതിനാൽ പല്ലിന്റെ ഇനാമൽ പോലുള്ള മൃദുവോ ചൂടിനോട് കൂടുതൽ സെൻസിറ്റീവ് ആയതോ ആയ വസ്തുക്കളിൽ ലേസർ ഉപയോഗിച്ചു തുളയിടാൻ കഴിയും. ലോഹങ്ങളുടേയും ലോഹ ഓക്സൈഡുകളുടേയും ലോഹ കാർബൈഡുകളുടേയും നാനോ തരികൾ നിർമ്മിക്കാൻ ഗവേഷകരും മറ്റും ലേസർ അബ്ലേഷനും വാതക സാന്ദ്രീകരണവും ഉപയോഗിച്ചുവരുന്നുണ്ട്.
ജീവശാസ്ത്രത്തിൽ ലേസർ അബ്ലേഷന് വലിയ സാധ്യതകൾ ഉണ്ട്. ഇതുപയോഗിച്ചു പേശികളേയും നാഡികളേയും നശിപ്പിക്കാൻ കഴിയും. 

ലേസർ അബ്ലേഷൻ ഉപയോഗിച്ച് കാൻസർ പോലെയോ അതുപോലുള്ള മുഴകളും മറ്റും നശിപ്പിക്കാൻ കഴിയും. തൈറോയിഡിലെ ചെറുമുഴകളും മറ്റും നശിപ്പിക്കാൻ ഇന്നു ഉപയൊഗിച്ചുവരുന്നു. അതുപോലെ കരളിലെ കാൻസർ ബാധിത ഭാഗങ്ങൾ ഈ രീതിയിൽ നശിപ്പിച്ചുവരുന്നു.



</doc>
<doc id="312908" url="https://ml.wikipedia.org/wiki?curid=312908" title="ആഗ്നസ് മോ">
ആഗ്നസ് മോ


</doc>
<doc id="312927" url="https://ml.wikipedia.org/wiki?curid=312927" title="കോൺസ്റ്റാന്റിനോപ്പിളിന്റെ പതനം">
കോൺസ്റ്റാന്റിനോപ്പിളിന്റെ പതനം

കിഴക്കൻ റോമാ സാമ്രാജ്യത്തിന്റെ (ബൈസന്റൈൻ സാമ്രാജ്യം) തലസ്ഥാനമായ കോൺസ്റ്റാന്റിനോപ്പിൾ (ഇന്നത്തെ ഇസ്താംബുൾ) ഓട്ടൊമൻ തുർക്കികൾ 1453ൽ കീഴടക്കിയ സംഭവമാണ് ചരിത്രത്തിൽ കോൺസ്റ്റാന്റ്നോപ്പിളിന്റെ പതനം എന്ന പേരിൽ അറിയപ്പെടുന്നത്. സുൽത്താൻ മുഹമ്മദ്‌ രണ്ടാമന്റെ നേതൃത്വത്തിലെത്തിയ തുർക്കി സൈന്യം 53 ദിവസത്തെ ഉപരോധത്തിന് ശേഷം മേയ് 29ന് കോൺസ്റ്റാന്റ്നോപ്പിൾ കീഴടക്കി. ഇതോടെ ബൈസാന്റിയൻ സാമ്രാജ്യത്തിന് അന്ത്യം സംഭവിച്ചു. ലോക ചരിത്രത്തെ വഴിതിരിച്ചുവിട്ട സംഭവങ്ങളിൽ ഒന്നാണ് ഈ കീഴടക്കൽ

കോൺസ്റ്റാൻ്റിനോപ്പിൾ കീഴടക്കുവാനുളള.

onnulla

</doc>
<doc id="312936" url="https://ml.wikipedia.org/wiki?curid=312936" title="ഹംസ">
ഹംസ

പ്രവാചകൻ മുഹമ്മദിന്റെ പിതൃവ്യനും പ്രമുഖ സ്വഹാബിമാരിൽ ഒരാളുമാണ് ഹംസ (Hamza). പൂർണ്ണ നാമം ഹംസ ഇബ്ൻ അബ്ദുൽ മുത്വലിബ് (Hamza ibn ‘Abdul-Muttalib / ). (ജനനം AD.566 - മരണം AD.625) ആദ്യഘട്ടത്തിൽ ഇസ്‌ലാം സ്വീകരിച്ച വ്യക്തികളിൽ ഒരാളാണിദ്ദേഹം. ധീരത കൊണ്ടും പോരാട്ട വീര്യം കൊണ്ടും "അല്ലാഹുവിന്റെ സിംഹം" () എന്ന വിശേഷണത്തിന് അർഹനായിരുന്നു. ഉഹ്‌ദ് യുദ്ധത്തിൽ രക്തസാക്ഷ്യം വരിച്ചതോടെ "രക്തസാക്ഷികളുടെ നേതാവ്" ("Chief of the Martyrs"). എന്ന വിശേഷണം പ്രവാചകൻ മുഹമ്മദ്‌ ഇദ്ദേഹത്തിന് നൽകുകയുണ്ടായി.

അബ്ദുൽ മുത്തലീബിന്റെ അവസാനത്തെ പുത്രനായിരുന്നു ഹംസ.

ഹംസ മൂന്നു പ്രാവശ്യം വിവാഹം ആറു കുട്ടികളും ഉണ്ടായിരുന്നു [2]:. 3
3. ഖ്വള  ബിൻത് ഖവ്വായ്സ്

1. ഉമ്മാമ ബിൻത് ഹംസ , സലാമ  ഇബ്ൻ അബി സല്ലമയുടെ ഭാര്യാ

2. അമീർ ഇബ്നു ഹംസ

3. യാലല്ല  ഇബ്നു ഹംസ

4 .ഉംറ  ഇബ്നു ഹംസ

5. കുട്ടിക്കാലം മരിച്ചു രണ്ടു പുത്രിമാർ.

ഉഹ്‌ദ് യുദ്ധത്തിൽ സൈന്യാധിപൻ കൂടിയായിരുന്ന ഹംസയെ ലക്ഷ്യമിട്ട് ഖുറൈശികൾ തയ്യാറാക്കിയ വഹ്ശി എന്ന എത്യോപിയൻ അടിമയുടെ ചാട്ടുളി പ്രയോഗത്തിൽ AD.625 മാർച്ച്‌ 22ന് (ഹിജ്റ വർഷം 3 ശവ്വാൽ 3) 59 വയസ്സിൽ രക്തസാക്ഷ്യം വരിച്ചു.

അദ്ദേഹം യുദ്ധത്തിൽ പ്രവാചകന്റെ മുന്നിൽ ആയിരുന്നു .അദ്ദേഹത്തിന്റെ കയ്യിൽ രണ്ടു വാളുകൾ ഉണ്ടായിരുന്നു .അദ്ദേഹം ഉറക്കെ പറയുന്നുണ്ടായിരുന്നു "ഞാൻ അല്ലാഹുവിന്റെ സിംഹം ആകുന്നു!" [2]: 6


</doc>
<doc id="312946" url="https://ml.wikipedia.org/wiki?curid=312946" title="രവിവർമ്മ കുലശേഖരൻ">
രവിവർമ്മ കുലശേഖരൻ

വേണാടിന്റെ ഒരു ഭരണാധികാരിയായിരുന്നു രവിവർമ്മ കുലശേഖരൻ (1299 - 1314). സംഗ്രാമധീരൻ എന്ന പേരിൽ പ്രശസ്തനായ ഇദ്ദേഹം പാണ്ഡ്യദേശത്തെ യുദ്ധത്തിൽ തോൽപ്പിക്കുകയും വൈഗാനദിയുടെ തീരത്ത് വച്ച് ചക്രവർത്തിയായി കിരീടധാരണം നടത്തുകയും ചെയ്തു. രവിവർമ്മ എഴുതിയ സംസ്കൃതനാടകമാണ് പ്രദ്യുമ്നാഭ്യുദയം. ശ്രീരംഗം ശാസനത്തിൽ ഇദ്ദേഹത്തെപ്പറ്റി പ്രതിപാദിച്ചിട്ടുണ്ട്. 'ദക്ഷിണഭോജൻ' എന്നും വിശേഷിപ്പിക്കപ്പെട്ട രവിവർമ്മ കുലശേഖരൻ പത്മനാഭസ്വാമിക്ഷേത്രത്തിലേക്ക് ഒരു സ്വർണ്ണകലശം കാഴ്ചവയ്ക്കുകയുണ്ടായി. 


</doc>
<doc id="312959" url="https://ml.wikipedia.org/wiki?curid=312959" title="നോർഡിക് കൗൺസിൽ">
നോർഡിക് കൗൺസിൽ

നോർഡിക് രാജ്യങ്ങൾക്കിടയിലെ സഹകരണത്തിനുവേണ്ടിയുള്ള അന്തർപാർല്യമെൻ്ററി ഫോറമാണ് നോർഡിക് കൗൺസിൽ. 1952-ലാണ് ഇത് രൂപീകരിക്കപ്പെട്ടത്. 1952-ൽ നിലവിൽ വന്ന പൊതുവായ തൊഴിലാളി മാർക്കറ്റ്, ഈ രാജ്യങ്ങൾക്കിടയിൽ അവിടത്തെ പൗരൻമാർക്ക് പാസ്പോർട്ടില്ലാതെ സഞ്ചരിക്കാനുള്ള സ്വാതന്ത്ര്യം എന്നിവയാണ് നോർഡിക് കൗൺസിലിൻ്റെ ആദ്യത്തെ പ്രധാനപ്പെട്ട പ്രവർത്തനഫലം. ഡെൻമാർക്ക്, ഫിൻലൻഡ്, ഐസ്ലൻ്റ്, നോർവേ, സ്വീഡൻ എന്നീ രാജ്യങ്ങളിൽനിന്നും ഫറോ ദ്വീപുകൾ, ഗ്രീൻലൻഡ്, ഓലൻഡ് എന്നിവിടങ്ങളിൽനിന്നുമായി ഈ കൗൺസിലിൽ 87 തിരഞ്ഞെടുക്കപ്പെട്ട അംഗങ്ങളുണ്ട്. ഒരു അന്തർസർക്കാർ ഫോറം എന്ന നിലയിൽ 1971-ൽ നോ‍ഡിക് കൗൺസിലിനൊപ്പം നോർഡിക് മന്ത്രിസഭയും നിലവിൽ വന്നു.


</doc>
<doc id="312964" url="https://ml.wikipedia.org/wiki?curid=312964" title="അൽത്തിങ്കി">
അൽത്തിങ്കി

ഐസ്ലൻഡിൻ്റെ പാർലമെൻ്റാണ് അൽത്തിങ്കി അഥവാ അൽത്തിംഗ്. ഇന്ന് നിലനിൽക്കുന്ന ഏറ്റവും പുരാതനമായ രണ്ട് പാർലമെൻ്ററി സ്ഥാപനങ്ങളിലൊന്നാണിത്. സ്വീഡനിലെ ജാംതാലാൻഡ് കൗണ്ടിയിലേതാണ് മറ്റൊന്ന്. ഐസ്ലൻ്റിൻ്റെ ഇന്നത്തെ തലസ്ഥാനമായ റെയ്ക്യവിക്കിന് ഏകദേശം 45 കിലോമീറ്റർ കിഴക്കുള്ള തിങ്ക്വെറ്റ്ലിറിലെ അസെംബ്ലി മൈതാനത്താണ് എ.ഡി. 930-ആമാണ്ടിൽ അൽത്തിങ്കി സമ്മേളനമാരംഭിച്ചത്. ഈ സംഭവത്തെ ഐസ്ലാൻഡിക് കോമൺവെൽത്തിൻ്റെ തുടക്കമായി കണക്കാക്കുന്നു. 1262-ൽ ഐസ്ലൻഡ്, നോർവെയുമായി ചേർന്നതിനുശേഷവും 1799 വരെ അൽത്തിങ്കി സമ്മേളനങ്ങൾ തിങ്ക്വെറ്റ്ലിറിൽത്തന്നെ തുടർന്നുപോന്നു. പിന്നീട് 45 വർഷത്തെ ഇടവേളക്കുശേഷം 1844-ൽ അൽത്തിങ്കി പുനർരൂപീകരിച്ച് റെയ്ക്യവിക്കിലേക്ക് മാറ്റി. അൽത്തിങ്കിഷൂസ് എന്ന പേരിലറിയപ്പെടന്ന ഇന്നത്തെ പാർലമെൻ്റ് കെട്ടിടം 1881-ലാണ് നിർമ്മിച്ചത്.


</doc>
<doc id="313088" url="https://ml.wikipedia.org/wiki?curid=313088" title="രാസസ്വഭാവം">
രാസസ്വഭാവം

രാസസ്വഭാവം രാസപ്രവർത്തനപ്രവർത്തനവേളയിൽ ഏതെങ്കിലും ഒരു ദ്രവ്യത്തിന്റെ പ്രകടമാകുന്ന സ്വഭാവമാണ്. അതായത് ഏതെങ്കിലും രാസപദാർത്ഥത്തിന്റെ രാസസവിശേഷതയിൽ മാറ്റം വരുത്തുന്നതിലൂടെ മാത്രമേ സ്ഥാപിക്കാൻ കഴിയൂ. ലഘുവായിപ്പറഞ്ഞാൽ രാസസ്വഭാവങ്ങളെ വെറുതെ കാണുന്നതിലൂടെയോ, തൊടുന്നതിലൂടെയോ നിർണ്ണയിക്കൻ കഴിയില്ല. പരിശോധിക്കുന്ന രാസപദാർത്ഥത്തിന്റെ രാസഘടന ഇതിന്റെ രാസസ്വഭാവത്തെ ബാധിച്ചേക്കും. എങ്കിലും ഉൽപ്രേരകം ഒരു രാസപദാർത്ഥമാണ്. 

രാസസ്വഭാവങ്ങളെ രാസവർഗ്ഗീകരണം നടത്താനായി ഉപയോഗിക്കാം. അവ അറിയപ്പെടാത്ത ഒരു രാസപദാർത്ഥത്തെ തിരിച്ചറിയാൻ വളരെ സഹായകമാണ്. അല്ലെങ്കിൽ മറ്റ് രാസവസ്തുക്കളിൽ നിന്നും വേർതിരിക്കാനോ, ശുദ്ധീകരിക്കാനോ അവ സഹായകമാണ്. ദ്രവ്യ ശാസ്ത്രത്തിൽ സാധാരണയായി ഒരു രാസവസ്തുവിന്റെ രാസസ്വഭാവങ്ങളെ ഇതിന്റെ ഉപയോഗങ്ങളിലേക്കുള്ള വഴികാട്ടി എന്ന നിലയിൽ പരിഗണിക്കുന്നുണ്ട്.


</doc>
<doc id="313090" url="https://ml.wikipedia.org/wiki?curid=313090" title="അബ്ദുൽ ഗഫൂർ തോട്ടുങ്ങൽ">
അബ്ദുൽ ഗഫൂർ തോട്ടുങ്ങൽ

കേരളത്തിലെ ഒരു പ്രശസ്തനായ വാനനിരീക്ഷകനായിരുന്നു അബ്ദുൽ ഗഫൂർ തോട്ടുങ്ങൽ. സൗദി അറേബ്യയിൽ പ്രവാസി ആയിരിക്കുമ്പോഴാണ് ഇദ്ദേഹം വാനനിരീക്ഷണം ആരംഭിച്ചത്. അറബികൾ വികസിപ്പിച്ച വാനനിരീക്ഷണ ഉപകരണങ്ങളായ ആസ്ട്രോലാബ് (), സിനിക്കൾ ക്വാഡ്രന്റ്‌സ് (), സെക്‌സ്‌ടെന്റ് () എന്നിവ സ്വന്തമായി നിർമിച്ച് വാർത്തകളിൽ ഇടം നേടിയിരുന്നു

വാന ശാസ്ത്രവുമായി ബന്ധപ്പെട്ടു അദ്ദേഹത്തിന്റെ ഇരുനൂറിലേറെ ലേഖനങ്ങൾ ലോകത്തിലെ പല സയൻസ് മാഗസിനുകളിൽ പ്രസിദ്ധീകരിച്ചിട്ടുണ്ട്. 14 ഭാഷകൾ അറിയാമായിരുന്ന അറബിയിൽ അഗാധ പാണ്ഡിത്യം ഉണ്ടായിരുന്നു. അറബി ഭാഷയിൽ അദ്ദേഹം കൂടുതലായും എഴുതിയിരുന്ന ലേഖനങ്ങൾ അറബ് പത്രങ്ങളിൽ ഉൾപ്പെടെ പ്രസിദ്ധീകരിച്ചിരുന്നു. വാനശാസ്ത്രത്തിന്റെ ചരിത്രവും അദ്ദേഹത്തിന് പ്രധാന പഠന മേഖല ആയിരുന്നു. നാസയുടെ അമേച്വർ അസ്‌ട്രോണമി റിസർച്ചറായിരുന്നു അദ്ദേഹം. 

ചെലവ് കുറഞ്ഞ രീതിയിലുള്ള ടെലസ്ക്കോപ്പ് നിർമ്മാണ രീതികളും ഇദ്ദേഹം വികസിപ്പിക്കുകയുണ്ടായി. പട്ടാമ്പി എസ്.എൻ.ജി.എസ് കോളേജിൽ എകണോമിക്‌സ് ബിരുദധാരിയായിരുന്നു. 2015 മെയ് 25ന് അന്തരിച്ചു.



</doc>
<doc id="313093" url="https://ml.wikipedia.org/wiki?curid=313093" title="ഖുറൈഷ്">
ഖുറൈഷ്

മക്കയിൽ നിലവിലുണ്ടായിരുന്ന ഒരു ശക്തമായ വ്യാപാര ഗോത്രമായിരുന്നു ഖുറൈഷ്. മക്കയും മക്കയിലെ ആരാധനാ കേന്ദ്രമായ കഅബയും ഈ ഗോത്രത്തിന്റെ നിയന്ത്രണത്തിലായിരുന്നു. ഖുറൈഷ് ഗോത്രത്തിലെ ബനു ഹാശിം വംശത്തിലാണ് പ്രവാചകൻ മുഹമ്മദ്‌ ജനിച്ചത്‌. വിശുദ്ധ ആരാധനാ കേന്ദ്രമായ കഅബയുടെയും അത് നിലകൊള്ളുന്ന മക്കയുടെയും ഭരണകർത്താക്കൾ എന്ന നിലയിൽ ഖുറൈഷ് ഗോത്രത്തിനു മറ്റു നാടുകളിലും ആദരവുണ്ടായിരുന്നു. നുബുവ്വത്ത് (പ്രവാചകത്വം) ലഭിച്ച ശേഷം ഇസ്‌ലാമിക പ്രബോധത്തിനിറങ്ങിയ പ്രവാചകൻ മുഹമ്മദിന് ഏറ്റവും എതിർപ്പ് നേരിടേണ്ടി വന്നത് സ്വന്തം ഗോത്രമായ ഖുറൈഷിലെ പ്രമാണിമാരിൽ നിന്നായിരുന്നു.


</doc>
<doc id="313116" url="https://ml.wikipedia.org/wiki?curid=313116" title="ഖൻദഖ് യുദ്ധം">
ഖൻദഖ് യുദ്ധം

മദീനയിലെ മുസ്‌ലിങ്ങളെ ആക്രമിക്കാൻ മുന്നൊരുക്കങ്ങളുമായി വന്ന ഖുറൈഷികളും ജൂതരും മറ്റു ചില ഗോത്രങ്ങളും അടങ്ങിയ സഖ്യത്തെ മദീനയിലെ മുസ്‌ലിങ്ങൾ കിടങ്ങ് കുഴിച്ച് (അറബി:ഖൻദഖ്) നേരിട്ട യുദ്ധമായാണ് ഖൻദഖ് യുദ്ധം ( - ) എന്ന പേരിൽ ചരിത്രത്തിൽ അറിയപ്പെടുന്നത് (AD.627/AH.5 മാർച്ച് 31 - ഏപ്രിൽ 5). അഹ്സാബ് യുദ്ധം അഥവാ സഖ്യകക്ഷി യുദ്ധം (Battle of the Confederates - ) എന്നും ഈ യുദ്ധം അറിയപ്പെടുന്നു. കിടങ്ങുകാരണം സഖ്യസേനക്ക് മദീനാ പട്ടണത്തിലേക്ക് പ്രവേശിക്കാനായില്ല. അതിനാൽ നേരിട്ടുള്ള ഏറ്റുമുട്ടലുകൾ ഇതിലുണ്ടായില്ല. 

മക്കയിൽ നിന്ന് മദീനയിലേക്ക് ഹിജ്റ ചെയ്ത ശേഷവും ഖുറൈശികൾ മുസ്ലിങ്ങൾക്കെതിരെ നീക്കങ്ങൾ ആരംഭിച്ചിരുന്നു. ഹിജ്റ രണ്ടാം വർഷം ബദറിൽ നടന്ന യുദ്ധത്തിൽ മുസ്‌ലിങ്ങൾ വിജയിച്ചെങ്കിലും ഉഹ്ദിൽ നടന്ന യുദ്ധത്തിൽ ഖുറൈശികൾ ഭാഗീക വിജയം നേടി. ഇത് അവർക്ക് ആത്മ വിശ്വാസം നൽകി. മദീനക്കുള്ളിൽ ചെന്ന് മുസ്‌ലിങ്ങളെ ആക്രമിക്കുക എന്ന ലക്ഷ്യത്തോടെ മുസ്ലിങ്ങലുമായി ശത്രുതയുള്ള എല്ലാവരുടെയും സഖ്യ സൈന്യത്തെ രൂപീകരിക്കാൻ നീക്കങ്ങൾ ഖുറൈശികൾ ആരംഭിച്ചു. അവർക്ക് നിർണായകമായ രൂപത്തിൽ ഒരു രഹസ്യ സഹായവും വാഗ്ദാനം ചെയ്യപ്പെട്ടു.

ഖുറൈഷികളുടെ സഖ്യ സേന രൂപീകരിക്കാനുള്ള നീക്കത്തിന്റെ വിവരം അറിഞ്ഞ പ്രവാചകൻ മുഹമ്മദ്‌ ഇതിനെ പ്രതിരോധിക്കാനുള്ള നീക്കങ്ങൾ ആരംഭിച്ചു. സൽമാനുൽ ഫാരിസ് എന്ന പേർഷ്യക്കാരനായ സ്വഹാബിയാണ് കുതിരപ്പടയെ നേരിടാനുള്ള പേർഷ്യൻ യുദ്ധതന്ത്രമായ കിടങ്ങ് കുഴിക്കൽ എന്ന തന്ത്രം നിർദ്ദേശിക്കുന്നത്. ഇത് സ്വീകരിച്ച മുസ്‌ലിങ്ങൾ മദീന പട്ടണത്തെ ചുറ്റി നീളത്തിൽ ഒരു കിടങ്ങ് കുഴിക്കാൻ ആരംഭിച്ചു. സൽഅ് കുന്നിന്റെ വടക്ക് ഭാഗത്തായി രണ്ട് വശത്തായാണ് നീളത്തിൽ കിടങ്ങ് കുഴിച്ചത്. മദീനയുടെ ബാക്കി ഭാഗങ്ങൾ കുതിരകൾക്ക് കടക്കാനാവാത്ത പുരാതനമായ ഒരു ലാവാ പ്രവാഹം കൊണ്ടുണ്ടായ മണ്ണ് നിറഞ്ഞ ഭാഗങ്ങളായിരുന്നു. ബാക്കി ഭാഗങ്ങൾ മരങ്ങൾ ഇടതൂർന്നു വളർന്ന ഭാഗങ്ങളും. കിടങ്ങ് നിർമ്മാണം പൂർത്തിയായതോടെ മുസ്‌ലിങ്ങൾ യുദ്ധ സജ്ജരായി സഖ്യ സേനയെ കാത്തിരുന്നു. എന്നാൽ മദീനക്ക് ഉള്ളിൽ ഉണ്ടായിരുന്ന ഒരു വലിയ അപകടത്തെ അവർ അറിഞ്ഞില്ല.

AD.627/AH.5 മാർച്ച് 31ന് യുദ്ധ സജ്ജരായ സഖ്യ സൈന്യം മദീന അതിർത്തിയിൽ എത്തി. ജുഹ്ഫ വഴിയും ഉഹ്ദ് വഴിയും ഒരേ സമയം പതിനായിരത്തോളം സൈനികർ മദീനയെ കയറി ആക്രമിക്കുക എന്ന വ്യക്തമായ പദ്ധതിയോടെയാണ് ഖുറൈഷികളുടെ നേതൃത്വത്തിലുള്ള സഖ്യ സൈനികർ എത്തിയത്. 2000 മാത്രമായിരുന്നു മുസ്‌ലിം സേനാ ബലം. നിർണായകമായ രീതിയിൽ മദീനാ പട്ടണത്തിനുള്ളിൽ വസിച്ചിരുന്ന മുസ്‌ലിങ്ങളുമായി സമാധാന സഖ്യമുണ്ടായിരുന്ന ബനൂ ഖുറൈള്വ എന്ന ജൂതഗോത്രം കരാർ ലംഘിച്ചു സഖ്യ സേനക്കൊപ്പം ചേരും എന്ന വാഗ്ദാനവും അവർക്ക് ലഭിച്ചിരുന്നു.

എന്നാൽ ആരും പ്രതീക്ഷിക്കാത്ത രീതിയിൽ ഒരു കിടങ്ങ് കണ്ട സഖ്യ സൈനികർ അമ്പരന്നു. കിടങ്ങ് മറികടക്കാൻ ഒരു വഴികാണാതെ കുതിരപ്പടക്ക് മദീനയിൽ പ്രവേശിക്കാനാവില്ലെന്നു അവർക്ക് മനസ്സിലായി. കിടങ്ങ് തകർക്കാനുള്ള അവരുടെ ശ്രമത്തെയൊക്കെ മറുവശത്തിരുന്ന മുസ്‌ലിം പോരാളികൾ അമ്പെയ്തു പരാജയപ്പെടുത്തി. സാഹസികമായി കിടങ്ങ് മറികടക്കാൻ ചിലർ നടത്തിയ ശ്രമം കിടങ്ങിൽ വീണു മരണപ്പെടുന്നതിൽ കലാശിച്ചു. സാഹസികമായി കിടങ്ങ് മറികടന്ന് എത്തിയ സഖ്യ സൈന്യത്തിലെ കരുത്തനായ കുതിരപ്പടയാളി അംറ് ഇബിൻ വുധ്നെ അലി ബിൻ അബീത്വാലിബ് പോരാട്ടത്തിൽ പരാജയപ്പെടുത്തി.

ചുരുക്കത്തിൽ ആക്രമണ ശ്രമം ഉപരോധത്തിന് വഴിമാറി. അതെ സമയം ഭയവിഹ്വരായ മുസ്‌ലിം സൈനികരെ കൂടുതൽ ഭയപ്പെടുത്തി ബനൂ ഖുറൈള്വക്കാർ കൂടുമാറിയ ആക്രമണ സജ്ജരാവുന്ന വിവരം അവരെ തേടിയെത്തി. സഖ്യ സൈനികർ പുതിയ തന്ത്രങ്ങൾ ആലോചിച്ചു. ബനൂ ഖുറൈള്വക്കാരുടെ സഹായത്തിലായിരുന്നു അവരുടെ പ്രതീക്ഷ. ഇതിനിടയിൽ മുസ്‌ലിങ്ങൾ നിയോഗിച്ച ചില ചാരന്മാർ സഖ്യ സൈന്യത്തിനും ബനൂ ഖുറൈള്വക്കാർക്കും ഇടയിൽ ചില തെറ്റിദ്ധാരണകൾ ഉണ്ടാക്കുന്നതിൽ വിജയിച്ചു. ഇരു പക്ഷവും മറ്റുള്ളവരുടെ സഹായത്തിൽ സംശയാലുക്കളായി.

ഉപരോധം വിജയിക്കില്ല എന്ന് പറഞ്ഞു സഖ്യ സൈന്യത്തിലെ ചില കക്ഷികൾ യുദ്ധം അവസാനിപ്പിച്ചു പിന്മാറി. എന്നാൽ നീണ്ട ഒരു ഉപരോധത്തിന് സജ്ജീകരണവുമായി വന്ന ഖുറൈശികൾ തോറ്റു പിന്മാറാൻ ഒരുക്കമല്ലായിരുന്നു. പക്ഷെ അഞ്ചാം ദിവസം ഖുറൈഷി സൈനിക താവളം സ്ഥിതിചെയ്യുന്ന പ്രദേശത്തുണ്ടായ ഒരു കനത്ത മരുക്കൊടുങ്കാറ്റിൽ ഖുറൈഷി സേനക്ക് കാര്യമായ നാശ നഷ്ടങ്ങൾ ഉണ്ടായി. അതോടെ പിന്മാറാതെ നിവർത്തിയില്ലാതായ ഖുറൈഷി സൈന്യം ഉപരോധം അവസാനിപ്പിച്ചു പിന്മാറി. 
നിർണായകമായ സമയത്ത് സമാധാന കരാർ ലംഘിച്ചു യുദ്ധത്തിനോരുങ്ങിയ ബനൂ ഖുറൈള്വ ജൂത ഗോത്രത്തിലെ സൈനികരെ ആക്രമിച്ച മുസ്‌ലിങ്ങൾ അവരെ വധിക്കുകയും കീഴടങ്ങിയവരെ മദീനയിൽ നിന്നും നാട് കടത്തുകയും ചെയ്തു.


</doc>
<doc id="313128" url="https://ml.wikipedia.org/wiki?curid=313128" title="മക്ക വിജയം">
മക്ക വിജയം

മക്കയിൽ നിന്ന് മദീനയിലേക്ക് ഹിജ്റ ചെയ്യേണ്ടി വന്ന പ്രവാചകൻ മുഹമ്മദ്‌ മുസ്‌ലിങ്ങളുടെ വിശുദ്ധ ആരാധനാ കേന്ദ്രമായ കഅബ സ്ഥിതിചെയ്യുന്ന മക്കയിലേക്ക് മുസ്‌ലിങ്ങൾക്കൊപ്പം തിരികെ എത്തി കീഴടക്കിയ സംഭവമാണ് മക്ക വിജയം എന്നറിയപ്പെടുന്നത്. മക്കയിലെ അധികാരികളായ ഖുറൈശികൾ യുദ്ധത്തിന് കോപ്പ് കൂട്ടും എന്ന സാധ്യത മുന്നിൽ കണ്ട് പ്രതിരോധ നടപടികളുമായാണ് എത്തിയതെങ്കിലും യുദ്ധം ഉണ്ടായില്ല. ഖുറൈശികൾ കീഴടങ്ങാൻ ധാരണയായതിനാൽ യുദ്ധ രഹിതമായി മക്ക മുസ്ലിങ്ങൾക്ക്‌ കീഴോതുങ്ങി. മുസ്ലിങ്ങളോട് യുദ്ധത്തിലായിരുന്ന മക്കയിലെ ഖുറൈഷ് ഗോത്രത്തിലെ എല്ലാവർക്കും മാപ്പ് നൽകപ്പെട്ടു.

പ്രവാചകൻ മുഹമ്മദും ഖുറൈഷികളും തമ്മിൽ ഉണ്ടായിരുന്ന ഹുദൈബിയാ കരാർ മൂന്ന് വർഷത്തിന് ശേഷം ഖുറൈഷികളാൽ ലംഘിക്കപ്പെട്ടു. സഖ്യ കക്ഷികളായ ഗോത്രങ്ങളെ ഇരു കക്ഷികളോ കക്ഷികളുടെ സഖ്യ ഗോത്രങ്ങളോ ആക്രമിക്കരുത് എന്ന ഒരു ധാരണ കരാറിൽ ഉണ്ടായിരുന്നു. കരാറിന്റെ മൂന്നാം വർഷം ഖുറൈഷികളുമായി സഖ്യത്തിലുണ്ടായിരുന്ന ബനു ബകർ ഗോത്രം മുസ്‌ലിങ്ങളുടെ സഖ്യ ഗോത്രമായ ബനു ഖുസാഅ ഗോത്രത്തെ ആക്രമിച്ച സംഭവമുണ്ടായി. ഇതിന് ഖുറൈശികളിൽ ചിലരുടെ പിന്തുണയുണ്ടായിരുന്നു. അതോടെ ഹുദൈബിയ കരാർ ലംഘിക്കപ്പെട്ട അവസ്ഥയുണ്ടായി. വിവരം അറിഞ്ഞ പ്രവാചകൻ മുഹമ്മദ്‌ സന്ധി ലംഘിക്കപ്പെട്ടതായി പ്രഖ്യാപിച്ചു. ഒത്തു തീർപ്പിനായി മദീനയിൽ എത്തിയ ഖുറൈഷി നേതാവ് അബൂ സുഫ്യാനോട് മൂന്ന് കാര്യങ്ങൾ മുന്നോട്ട് വെച്ചു.

ആദ്യ രണ്ടു കാര്യങ്ങൾക്കും ഖുറൈശികൾ ഒരുക്കമല്ലായിരുന്നു. എന്നാൽ സന്ധി നിലനിർത്തണം എന്നവർക്ക് ആഗ്രമുണ്ടായിരുന്നു. എന്നാൽ ആദ്യത്തെ രണ്ടു കാര്യങ്ങളിൽ ഒന്ന് തീരുമാനിക്കാതെ സന്ധി നിലനിൽക്കില്ലെന്ന് പ്രവാചകൻ മുഹമ്മദ്‌ അറിയിച്ചു. നിരാശനായ അബു സുഫ്‌യാൻ മക്കയിലേക്ക് തിരിച്ചു. അങ്ങനെ മൂന്ന് വർഷത്തെ സമാധാനത്തിന് ശേഷം മുസ്‌ലിങ്ങൾക്കും ഖുറൈഷികൾക്കും ഇടയിൽ വീണ്ടും യുദ്ധ അന്തരീക്ഷം ഉടലെടുക്കുന്ന അവസ്ഥ സംജാതമായി

അബു സുഫ്‌യാൻ പോയ ഉടനെ സൈന്യത്തെ ഒരുക്കാൻ പ്രവാചകൻ നിർദ്ദേശം നൽകി. എന്നാൽ അടുത്ത അനുയായികളോട് പോലും എന്താണ് പദ്ധതി എന്ന് അറിയിച്ചില്ല. 629 നവംബർ 29 ബുധൻ (6 Ramadan, 8 hijra) 10,000 അംഗസംഖ്യ വരുന്ന ഒരു സൈന്യം ഒരുങ്ങി. പ്രവാചകൻ മദീനക്ക് പുറത്ത് കടന്നു. എന്നാൽ അവർ പോയത് മക്കയുടെ എതിർവശത്തേക്കുള്ള മർറുള്ളഹ്‌റാനിലേക്കായിരുന്നു. സേനാനീക്കം ഖുറൈശികൾ അറിഞ്ഞാലും മക്കയെ അല്ല ലക്ഷ്യമിടുന്നത് എന്ന് കരുതാൻ വേണ്ടിയായിരുന്നു. 

റമദാൻ പതിനേഴിന് പ്രവാചകൻ മർറുള്ളഹ്‌റാനിൽനിന്നും മദീനയിലേക്കും പിന്നെ പൊടുന്നനെ മക്കയിലേക്കും നീങ്ങി. ദൂഥുവയിലെത്തിയപ്പോൾ പ്രവാചകൻ സൈന്യത്തെ മൂന്നായി വിഭജിച്ചു. ഒരു വിഭാഗത്തെ ഖാലിദുബ്‌നുൽ വലീദിന്റെ നേതൃത്വത്തിൽ മക്കയുടെ താഴ്ഭാഗത്തുകൂടി അകത്തു പ്രവേശിക്കാനും എതിർക്കുന്നവരെയെല്ലാം വകവരുത്തി സ്വഫയിൽ ചെന്നുനിൽക്കാനും ചുമതലപ്പെടുത്തി. മറ്റൊരു വിഭാഗത്തെ സുബൈർ ബിൻ അബ്ബാസിന്റെ നേതൃത്വത്തിൽ മക്കയുടെ മുകൾഭാഗത്തുകൂടി അകത്തുപ്രവേശിക്കാനും താൻ വരുന്നതുവരെ ഹജൂനിൽ സ്ഥാനമുറപ്പിക്കാനും ഏൽപ്പിച്ചു. നിരായുധരായ മൂന്നാമതൊരു വിഭാഗത്തെ അബൂഉബൈദയുടെ നേതൃത്വത്തിൽ മക്കയുടെ താഴ്‌വരയിലൂടെ അകത്തുകടക്കാൻ പറഞ്ഞയച്ചു. മൂന്നു വിഭാഗങ്ങളും തങ്ങളുടെ ലക്ഷ്യത്തിലേക്കു കുതിച്ചു. ആയുധം പ്രയോഗിക്കരുതെന്നും തങ്ങൾക്കെതിരെ തിരിയുന്നവരോടല്ലാതെ യുദ്ധം ചെയ്യരുതെന്നും പ്രവാചകൻ പ്രത്യേകം നിർദ്ദേശിച്ചിരുന്നു.


</doc>
<doc id="313136" url="https://ml.wikipedia.org/wiki?curid=313136" title="ഹുനൈൻ യുദ്ധം">
ഹുനൈൻ യുദ്ധം

മുസ്‌ലിങ്ങളുടെ മക്ക വിജയം നടന്ന ഉടനെ മക്കയുടെ തെക്കൻ പ്രദേശമായ തായിഫിലെ ഹവാസിൻ ഗോത്രം, അവരുടെ കൂട്ട് ഗോത്രമായ സഖീഫ് എന്നിവർ ചേർന്ന് മുസ്ലിങ്ങൾക്കെതിരെ യുദ്ധത്തിന് ഒരുക്കങ്ങൾ ആരംഭിച്ചു. മുസ്‌ലിങ്ങളെ തുരത്തി മക്ക പിടിച്ചെടുക്കുക എന്നതായിരുന്നു യുദ്ധ നിപുണരായിരുന്ന ഹവാസിൻ ഗോത്രത്തിന്റെ ലക്ഷ്യം. മാലിക് ബിൻ ഔഫ് അന്നസ്‌രി എന്ന ഹവാസിൻ നേതാവിന്റെ കീഴിലായിരുന്നു അവർ. വലിയ ഒരു സൈന്യത്തെ ഈ ആവശ്യാർത്ഥം അവർ ഒരുക്കി. സൈന്യം പിന്തിഞ്ഞോടാതിരിക്കാനുള്ള തന്ത്രമെന്നോണം മുഴുവൻ പേരുടെയും സമ്പത്തും കുടുംബങ്ങളെയും അവർ കൂടെ കൂട്ടിയിരുന്നു.

ഹവാസിന്റെ സൈനിക ഒരുക്കം അറിഞ്ഞ പ്രവാചകൻ മുഹമ്മദ്‌ മുസ്‌ലിം സൈന്യത്തെ ഒരുക്കനാരംഭിച്ചു. മക്കക്കു പുറത്തു കടന്ന് ഹുനൈൻ താഴ്‌വര പ്രദേശത്ത് വെച്ചു അവരെ തടയാനായിരുന്നു മുസ്‌ലിങ്ങളുടെ തീരുമാനം. മക്ക വിജയം നേടിയ ഉടനെയായതിനാലും പുതുതായി ഇസ്ലാം സ്വീകരിച്ചവരുടെ ആധിക്യവും കാരണം മുസ്‌ലിം അംഗബലം പതിവില്ലാത്ത വിധം കൂടുതലായിരുന്നു. എന്നാൽ നേരത്തെ അവിടെ എത്തിയ ഹവാസിൻ സൈന്യം തന്ത്രപരമായ സ്ഥാനങ്ങളിൽ നിലയുറപ്പിച്ചിരുന്നു. ഹവാസിൻ സൈന്യം മുസ്‌ലിങ്ങൾ ഹുനൈൻ താഴ്‌വരയിൽ പ്രവേശിച്ച ഉടനെ ആക്രമണം തുടങ്ങി. അസ്ത്രവിദ്യയിൽ വിദഗ്ധർ ആയിരുന്ന ഹവാസിൻ സൈന്യത്തിന്റെ ആക്രമണത്തിൽ മുസ്‌ലിം സൈന്യം പതറിപ്പോയി. ഹവാസിൻ കുതിരപ്പട കൂടി ആക്രമിച്ചതോടെ പുതു മുസ്‌ലിങ്ങൾ ആയവർ പിന്തിരിഞ്ഞോടി. എന്നാൽ പ്രവാചകൻ മുഹമ്മദിന്റെ കീഴിൽ സ്വഹാബികൾ നിന്ന് പൊരുതാൻ ആരംഭിച്ചതോടെ യുദ്ധ ഗതി മാറി മറിഞ്ഞു. 

സ്വഹാബിയായ പ്രവാചകൻ മുഹമ്മദിന്റെ പിതൃവ്യനുമായ അബ്ബാസ് ഇബിൻ അബ്ദുൽ മുത്തലിബിന്റെ വിളികേട്ട് ആദ്യ ഘട്ടത്തിൽ പിന്തിരിഞ്ഞ സൈനികർ കൂടി തിരിച്ചെത്തി ആക്രമണം ആരംഭിച്ചതോടെ ഹവാസിൻ സൈന്യം പിന്തിരിഞ്ഞോടി. അവർ കൂടെ കൊണ്ട് വന്ന സമ്പത്തും കുടുംബത്തെയും ഉപേക്ഷിച്ചായിരുന്നു അവർ പലായനം ചെയ്തത്. നേതാവായിരുന്ന മാലിക് ബിൻ ഔഫ് അന്നസ്‌രി അടക്കം രക്ഷപ്പെട്ടു. അവരെ മുസ്‌ലിങ്ങൾ ഔത്താസ് എന്ന സ്ഥലം വരെ പിന്തുടർന്ന് ആക്രമിച്ചു. വമ്പിച്ച യുദ്ധമുതൽ ഈ യുദ്ധത്തിൽ മുസ്ലിങ്ങൾക്ക്‌ ലഭിച്ചു.

ഹവാസിൻ നേതാവായ മാലിക് ബിൻ ഔഫ് അന്നസ്‌രി അടക്കമുള്ളവർ പിന്നീട് പ്രവാചകൻ മുഹമ്മദിന്റെ സന്നിധിയിൽ എത്തി ഇസ്‌ലാം സ്വീകരിച്ചു. ഒരു നേതാവിന് വേണ്ട പരിഗണന പ്രവാചകൻ മുഹമ്മദ്‌ അദ്ദേഹത്തിന് നൽകി. യുദ്ധത്തിൽ പിടിച്ചെടുത്ത സമ്പത്തും തിരിച്ചു നൽകപ്പെട്ടു


</doc>
<doc id="313137" url="https://ml.wikipedia.org/wiki?curid=313137" title="Mirror neuron">
Mirror neuron

Mirror neuron രണ്ടുവശത്തേയ്ക്കും വൈദ്യുതസ്പന്ദനങ്ങൾ അയയ്ക്കുന്ന ഒരു നാഡികോശമാണ് ഒരു ജന്തു ഒരു പ്രവൃത്തി ചെയ്യുകയും ആ പ്രവൃത്തി തന്നെ അതേ ജീവി തന്നെ നിരീക്ഷിക്കുകയും ചെയ്യുമ്പോൾ രണ്ടു പ്രവർത്തനവും കൂടി ഒറ്റ നാഡീകോശം തന്നെ ഒരേ സമയം ചെയ്യുകയാണിവിടെ. പ്രിമേറ്റുകളിൽ ആണിങ്ങനെയുള്ള പ്രവർത്തികൾ ന്യൂറോൺ ചെയ്യുന്നതായി കാണുന്നത്. പക്ഷികളിൽ ഇതുപോലുള്ള ചില ആദിമ ഘട്ടത്തിലുള്ള ദർപ്പണ നാഡീകോശ വ്യവസ്ഥ കാണപ്പെടുന്നുണ്ട്. മനുഷ്യരിൽ മസ്തിഷ്ക പ്രവർത്തനങ്ങൾക്കു തുല്യമായ ദർപ്പണ നാഡീകോശങ്ങൾക്കു 
--കൂടുതൽ വായനയ്ക്ക്==


</doc>
<doc id="313144" url="https://ml.wikipedia.org/wiki?curid=313144" title="ആർ. ഹരി">
ആർ. ഹരി

രാഷ്ട്രീയ സ്വയംസേവക സംഘത്തിന്റെ മുതിർന്ന പ്രചാരകൻ,എഴുത്തുകാരനും,സാമൂഹ്യ പ്രവർത്തകനും,പ്രഭാഷകനുമാണ് ആർ ഹരി.രംഗ ഹരി എന്നു പുർണ്ണ നാമം,1930 ൽ വൃശ്ചികത്തിലെ രോഹിണി നക്ഷത്രത്തിൽ,എറണാകുളം ജില്ലയിൽ ജനനം,അച്ഛൻ രംഗ ഷേണോയ് അമ്മ പത്മാവതി.പഠനം എറണാകുളം സെന്റ്‌ ആൽബർട്ട്സ് ഹൈസ്കൂളിലും ,മഹാരാജാസ് കോളേജിലും.ബാലസ്വയംസേവകനായി രാഷ്ട്രിയ സ്വയം സേവക സംഘത്തിൽ ചേർന്നു,സ്വർഗീയ ഭാസ്ക്കർ റാവുജിയുമായി അടുത്ത ബന്ധം. .

1948ൽ മഹാത്മാ ഗാന്ധിയുടെ വധത്തെ തുടർന്നു സംഘ നിരോധനം ഉണ്ടായപ്പോൾ സംഘത്തിന്റെ അഖിലഭാരതീയ സത്യാഗ്രഹത്തിൽ പങ്കെടുത്തു ജയിൽ വാസം അനുഷ്ട്ടിച്ചതിനാൽ ഒരു വർഷത്തെ കോളേജ് വിദ്യാഭ്യാസം മുടങ്ങി.പിന്നീട് ഡിഗ്രി പാസ്സായി.1951ൽ സംഘപ്രചാരകായി,ആദ്യം വടക്കൻ പറവൂരിൽ.പിന്നീട്, തൃശൂർ ജില്ല,പാലക്കാട്‌ ജില്ല, തിരുവനന്തപുരം വിഭാഗ് പ്രചാരക്,എറണാകുളം വിഭാഗ് പ്രചാരക്, കോഴിക്കോട് വിഭാഗ് പ്രചാരക് എന്നിങ്ങിനെ. 1980ൽ സഹപ്രാന്ത് പ്രചാരകനായി. 1983ൽ അദ്ദേഹം കേരള പ്രാന്ത് പ്രചാരകും,1989 ൽ അഖില ഭാരതീയ സഹ-ബൌധിക് പ്രമുഖായി.ഒരു വര്ഷം കഴിഞ്ഞപ്പോൾ അഖില ഭാരതീയ ബൌധിക് പ്രമുഖും.

അടിയന്തരാവസ്ഥക്കാലത്ത് (1975 - 1977) അന്നത്തെ പ്രാന്ത് പ്രചാരക് ഭാസ്കർ റാവുജിയും സ്വർഗീയ മാധവ്ജിയും, ആർ ഹരിയുമായിരുന്നു സംഘത്തിന്റെ ഒളിവിലുള്ള സംഘടനാ പ്രവർത്തനം നയിച്ചിരുന്നത്. കൂടാതെ,അന്നത്തെ കടുത്ത സെൻസർഷിപ്പ് വ്യവസ്ഥയിൽ ജനങ്ങൾക്ക് ശരിയായ വിവരങ്ങൾ ലഭിക്കാതിരുന്ന അവസ്ഥയിൽ എല്ലാ സംസ്ഥാനങ്ങളിലം സംഘം മാസത്തിൽ രണ്ടു പ്രാവശ്യം പത്രങ്ങൾ ഇറക്കിയിരുന്നു. കേരളത്തിൽ കുരുക്ഷേത്രം എന്ന പേരിലായിരുന്നു ആ പത്രം. അതിന്റെ ചുമതല ആർ ഹരിക്കും എം.എ കൃഷ്ണനുനുമായിരുന്നു. അടിയന്തരാവസ്ഥക്കു ശേഷം കുരുക്ഷേത്ര എന്ന പേരിൽ സംഘത്തിന്റെ പ്രസിദ്ധീകരണ വിഭാഗം തുടങ്ങിയത് ആർ ഹരി ആയിരുന്നു . 

ഇംഗ്ലീഷും ഭാരതത്തിലെ സംസ്കൃതം ഉൾപ്പെടെയുള്ള മിക്ക ഭാഷകളിലും അദ്ദേഹം പ്രവീണനാണ്. നല്ല പ്രാസംഗികനാണ്. മികച്ച എഴുത്തുകാരനാണ്‌. നിരവധി ഭാഷകളിൽ നിരവധി പുസ്തകങ്ങൾ എഴുതിയിട്ടുണ്ട്. 

ഭാരതത്തിലെ എല്ലാ സംഘ മണ്ഡലങ്ങളിലും വ്യക്തി ബന്ധങ്ങൾ.പ്രവർത്തനത്തിന്റെ ഭാഗമായി നിരവധി വിദേശ രാഷ്ട്രങ്ങൾ സന്ദർശിച്ചിട്ടുണ്ട് ഇപ്പോൾ ഔദ്യോഗിക ചുമതലകളിൽ നിന്നും വിരമിച്ചു പ്രാന്ത് കാര്യാലയത്തിൽ(മാധവ നിവാസിൽ)താമസിച്ചു കൊണ്ട് ഗ്രന്ഥ രചനകളിൽ മുഴുകി സജീവ സാന്നിധ്യമായി തുടരുന്നു


</doc>
<doc id="313155" url="https://ml.wikipedia.org/wiki?curid=313155" title="മുഅ്ത യുദ്ധം">
മുഅ്ത യുദ്ധം

കിഴക്കൻ റോമാ സാമ്രാജ്യവും (ബൈസന്റൈൻ സാമ്രാജ്യം) മുസ്‌ലിങ്ങളും തമ്മിൽ നടന്ന പ്രഥമ യുദ്ധമാണ് മുഅ്ത യുദ്ധം. ഇന്നത്തെ ജോർദാനിലെ മുഅ്ത എന്ന സ്ഥലത്ത് വെച്ച് AD.629 സെപ്റ്റംബർ മാസമാണ് ഈ യുദ്ധം നടന്നത്. യുദ്ധത്തിൽ മുസ്‌ലിം സൈന്യം തന്ത്ര പരമായി പിന്മാറി. റോമൻ സൈന്യത്തിന് കാര്യമായ നാശ നഷ്ടം ഉണ്ടായപ്പോൾ മുസ്‌ലിം സൈന്യത്തിന് 12 പേരെ നഷ്ടമായി.

പ്രവാചകൻ മുഹമ്മദ്‌ ഇസ്‌ലാമിനെ പരിചയപ്പെടുത്തി റോമാചക്രവർത്തി ഖൈസ്വറിനും അദ്ദേഹത്തിന്റെ ഗവർണർമാർക്കും കത്തുകളയച്ചിരുന്നു. ബുസ്‌റ റോമുമായി സഖ്യത്തിലുണ്ടായിരുന്ന അറബ് ഗോത്ര ഭരണാധികാരി ശുറഹ്ബീൽ ബിൻ അംറിനടുത്തേക്ക് സന്ദേശവുമായി പോയ ഹാരിസ് ബിൻ ഉമൈർ എന്ന സ്വഹാബിയെ ശുറഹ്ബീല് ബന്ധിയാക്കി വധിച്ചുകളഞ്ഞു. ദൂതന്മാരെ വധിക്കുകയെന്നത് അറബികൾക്കിടയിൽ വലിയ കുറ്റമായി പരിഗണിക്കപ്പെടുന്ന ഒന്നാണ്. ഹാരിസിന്റെ കാര്യത്തിൽ റോം ചെയ്തത് ഏറ്റവും വലിയൊരു ധിക്കാരമായി പരിഗണിക്കപ്പെട്ടു. ഇതിനെതിരെ ശക്തമായി പ്രതികരിക്കൽ അനിവാര്യമാണെന്ന് അഭിപ്രായമുയർന്ന സാഹചര്യത്തിൽ ഹിജ്‌റ വർഷം എട്ട്; ജമാദുൽ ഊലാ മാസം 3000 വരുന്ന വരുന്ന ഒരു സൈന്യത്തെ തയ്യാറാക്കി മുഅ്തതിലേക്കയച്ചു.

സൈദ് ബിൻ ഹാരിസയെ ആണ് സേനാധിപനായി തിരഞ്ഞെടുത്തത്. യുദ്ധത്തിന് പുറപ്പെടുന്നതിന് പ്രവാചകൻ മുഹമ്മദ്‌ ഒരു പ്രവചനം നടത്തുകയുണ്ടായി. സൈദ് ബിൻ ഹാരിസ വധിക്കപ്പെട്ടാൽ ജഅ്ഫർ ബിൻ അബീ ഥാലിബും അദ്ദേഹം വധിക്കപ്പെട്ടാൽ അബ്ദുല്ലഹ് ബിൻ റവാഹയും സൈന്യത്തിന്റെ നേതൃത്വം ഏറ്റെടുക്കുക, അദ്ദേഹം കൂടി വധിക്കപ്പെട്ടാൽ നിങ്ങൾ തീരുമാനിച്ചു കാര്യങ്ങൾ ചെയ്യുക.

മുഹാജിറുകളിൽനിന്നും അൻസ്വാറുകളിൽനിന്നും പല പ്രമുഖരും അടങ്ങുന്നതായിരുന്നു മുസ്‌ലിം സൈന്യം. ഇസ്‌ലാമിക സൈന്യം‍ മആൻ എന്ന പ്രദേശത്തെത്തിയപ്പോൾ റോമക്കാർബൽഖാഇലെത്തിയിട്ടുണ്ടെന്ന വിവരം ലഭിച്ചു. ഒരു ലക്ഷം റോമക്കാരും അറബ് ഗോത്രങ്ങളിൽനിന്നും സംഘടിപ്പിക്കപ്പെട്ട ഒരു ലക്ഷമാളുകളുമടക്കം രണ്ടു ലക്ഷം വരുന്ന കൂറ്റൻ സൈന്യമായിരുന്നു റോമാസൈന്യം. ഇത്രവലിയ സൈന്യത്തെ കേവലം മുവ്വായിരം വരുന്ന മുസ്‌ലിങ്ങൾ നേരിടുന്നത് ചിന്തിക്കുന്നതിന് അപ്പുറമായിരുന്നു. എന്തു ചെയ്യണമെന്നറിയാതെ രണ്ടു ദിവസത്തോളം മുസ്‌ലിംകൾ പലവിധ ചർച്ചകളിൽ മുഴുകി. പിന്മാറുന്നതാണ് നല്ലത് എന്ന് ചിലർ അഭിപ്രായപ്പെട്ടപ്പോൾ അബ്ദുല്ലാഹിബ്‌നു റവാഹ അതിനെ എതിർത്തു. അബ്ദുല്ലാഹിബ്‌നു റവാഹയുടെ പ്രചോദനത്തിൽ നിന്ന് ആവേശമുൾക്കൊണ്ട് യുദ്ധത്തിനിറങ്ങാൻ മുസ്‌ലിം സൈന്യം തീരുമാനിച്ചു.
ഒന്നാം ദിവസത്തെ യുദ്ധത്തിൽ കനത്ത ആക്രമണം നടത്തി. സൈന്യാധിപനായ സൈദ് ബിൻ ഹാരിസ വധിക്കപ്പെട്ടപ്പോൾ യഥാക്രമം ജഅ്ഫർ ബിൻ അബീ ഥാലിബും ശേഷം അബ്ദുല്ലഹ് ബിൻ റവാഹയും നായകസ്ഥാനം ഏറ്റെടുത്തു. അദ്ദേഹം കൂടി വധിക്കപ്പെട്ട നിർണ്ണായക ഘട്ടത്തിൽ ഖാലിദ്‌ ബിൻ വലീദ് നായകസ്ഥാനം ഏറ്റെടുത്തു. റോമാ സൈന്യത്തിന്റെ ഉള്ളിൽ കുടുങ്ങിയ മുസ്‌ലിം സൈന്യത്തെ തന്ത്രപരമായി അദ്ദേഹം പുറത്തെത്തിച്ചു. ആദ്യ ദിവസത്തെ യുദ്ധം അവസാനിക്കുമ്പോൾ റോമാ സൈന്യത്തിന് കനത്ത നാശം സംഭവിച്ചിരുന്നു. മുസ്ലിങ്ങളിൽ നിന്ന് മൂന്ന് സൈന്യാധിപർ അടക്കം 12പേർ മാത്രമേ വധിക്കപ്പെട്ടുള്ളൂ. അന്ന് യുദ്ധം അവസാനിക്കുന്ന സമയത്ത് ഖാലിദ് ബിൻ വലീദ് ഏർപ്പെടുത്തിയ ഒരു സംഘം കുതിരപ്പടയാളികൾ മുസ്‌ലിം സൈന്യത്തിന് പിറകിലായി ധൂളികൾ ഉയർത്തിക്കൊണ്ടു സഞ്ചരിച്ചു. ഇത് കണ്ട റോമൻ സൈന്യം മുസ്‌ലിങ്ങൾക്ക് സഹായം എത്തിയതായി തെറ്റിദ്ധരിച്ചു. പിറ്റേന്ന് അവർ പിന്മാറാനുള്ള ഒരുക്കം തുടങ്ങി. അവരെ ആക്രമിക്കാതെ പിറ്റേന്ന് മുസ്‌ലിം സൈന്യം പിൻവാങ്ങി.

</doc>
<doc id="313158" url="https://ml.wikipedia.org/wiki?curid=313158" title="പ്രീത് നമ്പ്യാർ">
പ്രീത് നമ്പ്യാർ

ആധുനിക ഇംഗ്ലീഷ് സാഹിത്യത്തിലെ കാൽപനിക, യോഗാത്മക വിഭാഗത്തിൽ ശ്രദ്ധേയനായ എഴുത്തുകാരനും, തത്ത്വചിന്തകനും വിദ്യാഭ്യാസ വിചക്ഷണനുമാണ് പ്രീത് നന്പ്യാർ (ഓഗസ്റ്റ്‌ 27, 1978). കേരളത്തിൽ വടക്കേ മലബാറിലെ പുരാതനമായ ഒരു കുടുംബത്തിൽ ജനിച്ച അദ്ദേഹം വളരെ ചെറു പ്രായത്തിൽ തന്നെ സാഹിത്യലോകത്തിൽ തന്റേതായ വ്യക്തിമുദ്ര പതിപ്പിച്ചു. ഇംഗ്ലീഷ് സാഹിത്യത്തിലെ മുഖ്യധാരാ സന്പ്രദായങ്ങളിൽ നിന്നും മാറി കവിതകളിൽ സൗന്ദര്യത്തിന്റെയും നിഗൂഡാത്മകതയുടെയും സൂക്ഷ്മദർശനങ്ങളെ ആവാഹിച്ച അദ്ദേഹം ഗദ്യസാഹിത്യത്തിൽ പുതിയ തലമുറയ്ക്ക് ഒരു പുതിയ അനുഭവമായി കരുതപ്പെടുന്നു.

1978 ഓഗസ്റ്റ്‌ 27-ന് കാസർഗോഡ്‌ ജില്ലയിലെ കാഞ്ഞങ്ങാട് അജാനൂർ ഗ്രാമത്തിൽ സരസ്വതി അമ്മയുടെയും കാനാ പദ്മനാഭൻ നമ്പ്യാരുടെയും മകനായി ജനിച്ചു. പയ്യന്നൂരിലെ വെള്ളൂർ ഗവണ്മെന്റ് ഹൈസ്കൂളിലും വെള്ളിക്കൊത്ത് മഹാകവി പി സ്മാരക ഗവണ്മെന്റ് ഹൈസ്കൂളിലും പ്രാഥമിക വിദ്യാഭ്യാസത്തിന് ശേഷം കാസർഗോഡ്‌ ഗവണ്മെന്റ് കോളേജിൽ ഇംഗ്ലീഷ് സാഹിത്യത്തിൽ ബിരുദ പഠനം ചെയ്തു. പിന്നീട് മംഗലാപുരം സൈന്റ്റ്‌ അലോഷ്യസ് കോളേജ്, ചിക്കമഗളൂർ എന്നിവിടങ്ങളിൽ വിദ്യാഭ്യാസം തുടർന്നു. ശ്രിംഗേരി മഠത്തിൽ ശ്രീ ഗിരിധര ശാസ്ത്രികളുടെ ശിഷ്യനായി വേദപഠനം ചെയ്തശേഷം ഇംഗ്ലീഷ് ഭാഷാധ്യായനത്തിലെക്കു പ്രവേശിച്ചു.
കേംബ്രിഡ്ജ് സർവകലാശാലയുടെ ഇംഗ്ലീഷ് വിഭാഗം തലവനായി മാലിദ്വീപിൽ സേവനം അനുഷ്ഠിച്ച പ്രീത് നമ്പ്യാർ ദൽഹി ആസ്ഥാനമായ ദ പോയെട്രി സൊസൈറ്റി ഓഫ് ഇന്ത്യ, ഗ്ലോബൽ ഫ്രറ്റെർനിറ്റി ഓഫ് പോയെറ്റ്‌സ്, എർത്ത് വിഷൻ പബ്ലിക്കേഷൻ എന്നീ സ്ഥാപനങ്ങളുടെയും, പനോരമ ലിറ്ററേറിയ എന്ന അന്താരാഷ്ട്ര ഗവേഷണ പ്രസിദ്ധീകരണത്തിന്റെയും എഡിറ്ററാണ്. സാഹിത്യ വിദ്യാഭ്യാസ മേഖലകളിൽ അനേകം പ്രബന്ധങ്ങൾ അവതരിപ്പിച്ചിട്ടുണ്ട്. ഫോട്ടോഗ്രാഫിയിലും തനതായ വ്യക്തിമുദ്ര പതിപ്പിച്ചിട്ടുണ്ട്. സമൂഹത്തിലെ താഴെത്തട്ടിലുള്ളവരിൽ മാനുഷിക മൂല്യങ്ങൾ എത്തിക്കുവാനുള്ള എഴുത്തുകാരുടെ പ്രതിജ്ഞാ ബദ്ധതയെ പോഷിപ്പിക്കുവാനായി സ്ഥാപിതമായ റൈറ്റേഴ്‌സ് ക്യാപ്പിറ്റൽ ഇന്റർനാഷണൽ ഫൗണ്ടേഷന്റെ സ്ഥാപകനും അധ്യക്ഷനുമാണ്. സാംസ്കാരിക വിനിമയത്തിലൂടെ ആഗോള ശാന്തിയും സമാധാനവും ഊട്ടിയുറപ്പിക്കുക എന്ന ലക്ഷ്യത്തിൽ പ്രവർത്തിക്കുന്ന സംഘടന ഇന്ന് മുപ്പതോളം രാജ്യങ്ങളിൽ പ്രവർത്തിക്കുന്നുണ്ട്.  
പ്രഥമ കവിതാസമാഹാരമായ ദ വോയേജ് റ്റു എറ്റെണിറ്റി(അനശ്വരതയിലേക്കുള്ള പ്രയാണം) എന്ന പുസ്തകത്തിന് ഡോ. എം.ജി ഗാന്ധി അന്താരാഷ്ട്ര കവിതാ പുരസ്‌കാരം ലഭിച്ചു. ദൽഹിയിൽ വച്ച് നടന്ന അന്താരാഷ്ട്ര കവി സമ്മേളനത്തിൽവച്ച് ചീഫ് ജസ്റ്റീസ് ഡി.എസ് തിവേതിയയിൽ നിന്നും പുരസ്‌കാരം ഏറ്റുവാങ്ങി. ഇംഗ്ലീഷ് സാഹിത്യത്തിലെ നിഗൂഡാത്മക കവിതാ വിഭാഗത്തിലാണ് പുരസ്‌കാരം. കബീർദാസും തുളസിദാസും ഭക്ത മീരയും ഉൾപ്പെടുന്ന പുരാതന കവികളുടെ ആദ്ധ്യാത്മിക യോഗ ദർശനത്തിന്റെയും ആധുനിക സാഹിത്യത്തിൽ ശ്രീ ടാഗോർ പ്രതിനിധാനം ചെയ്യുന്ന നിഗൂഡാത്മക സാഹിത്യത്തിന്റെയും അപൂർവ്വ മിശ്രണമാണ് പ്രീത് നമ്പ്യാരുടെ കവിതകളെന്ന് ജൂറി അഭിപ്രായപ്പെട്ടു. 2016 ൽ ഇറ്റലി ആസ്‌ഥാനമായി പ്രവർത്തിക്കുന്ന വേൾഡ്‌ യൂണിയൻ ഓഫ്‌ പോയറ്റ്‌സിന്റെ (ഡബ്ല്യു.യു.പി) രാജ്യാന്തര ഡയറക്‌ടരായി നിയമിതനായി. ഐക്യരാഷ്ട്ര സഭയുടെ കീഴിൽ പ്രവർത്തിക്കുന്ന ഇന്റർനാഷണൽ കൗൺസിൽ ഫോർ ഡിപ്ലോമസി ആൻഡ് ജസ്റ്റിസി(ഐ.സി.ഡി.ജെ) ന്റെ അംബാസിഡറാണ്. 

മാതൃഭൂമി ദിനപത്രം 
മംഗളം ദിനപത്രം: പ്രീത് നമ്പ്യാർ 
ജീവചരിത്രം: പ്രീത് നമ്പ്യാർ 
അനന്തതയിലേക്കുള്ള പ്രയാണം: 
ജീവചരിത്രം: പ്രീത് നമ്പ്യാർ 
ചന്ദ്രിക ദിനപത്രം 
ദ വോയേജ് റ്റു എറ്റെണിറ്റി 
എം.ജി.ഗാന്ധി അന്താരാഷ്‌ട്ര കവിതാ പുരസ്കാരം 
The Voyage to Eternity, Global Fraternity of Poets, Gurgaon, Delhi NCR, ISBN NO. : 978-81-925838-0-8 
നിരൂപണം Review: The Voyage to Eternity 
നിരൂപണം Review: The Voyage to Eternity 
കവിതാ പുരസ്കാരം 
Preeth Nambiar: New voice in metaphysical poetry


</doc>
<doc id="313159" url="https://ml.wikipedia.org/wiki?curid=313159" title="ഖൈബർ യുദ്ധം">
ഖൈബർ യുദ്ധം

പ്രവാചകൻ മുഹമ്മദിന്റെ കീഴിൽ ഉള്ള മുസ്‌ലിം സൈന്യവും ഖൈബറിലെ ജൂതവിഭാഗവും തമ്മിൽ നടന്ന യുദ്ധമാണ് ഖൈബർ യുദ്ധം. AD.628 മെയ്, ജൂൺ (AH.7 മുഹറം) മാസങ്ങളിലായാണ് ഈ യുദ്ധം നടന്നത്. യുദ്ധത്തിൽ പരാജയപ്പെട്ട ജൂതന്മാർ മുസ്‌ലിങ്ങൾക്ക് നികുതി നൽകാം എന്ന വ്യവസ്ഥയോടെ സമാധാന സന്ധി ഒപ്പിട്ടു.
മദീനയിൽ നിന്ന് കരാർ ലംഘിച്ചതിന്റെ പേരിൽ പുറത്താക്കപ്പെട്ട ജൂത ഗോത്രങ്ങളിൽ മിക്കവരും എത്തിയത് ഖൈബറിൽ ആയിരുന്നു. അവർ മദീനയിൽ ശക്തി പ്രാപിക്കുന്ന മുസ്‌ലിങ്ങളെ ഭീഷണിയായി കണ്ടു അവർക്കെതിരെ നീക്കങ്ങൾ ആരംഭിച്ചു. അവരുടെ നീക്കങ്ങൾ ശക്തിപ്രാപിച്ച സാഹചര്യത്തിൽ അവരെ നേരിടാൻ തീരുമാനിച്ച പ്രവാചകൻ മുഹമ്മദ്‌ തീരുമാനിച്ചു.
1600പേരടങ്ങുന്ന ഒരു സൈന്യവുമായി ഖൈബറിലേക്ക് പടനയിച്ചു. എന്നാൽ മുസ്‌ലിം സൈന്യത്തിന്റെ നീക്കം നേരത്തെ പ്രതീക്ഷിച്ച ഖൈബർ ജൂതന്മാർ യുദ്ധത്തിനുള്ള ഒരുക്കങ്ങൾ നേരത്തെ നടത്തിയിരുന്നു. ഖൈബറിൽ അവരുടെ കോട്ടകളിൽ മതിയാവോളം ഭക്ഷണ വസ്തുക്കൾ സജ്ജീകരിച്ച അവർ 14,000 വരുന്ന ഒരു സൈന്യത്തെയും ഒരുക്കി നിർത്തിയിരുന്നു. കൂറ്റൻ കോട്ടകളെ കേന്ദ്രീകരിച്ചായിരുന്നു അരുടെ താവളങ്ങള്. ഖൈബറിൽ നിരവധി കോട്ടകൾ ജൂതന്മാർക്ക് ഉണ്ടായിരുന്നു.

താമസിയാതെ യുദ്ധമാരംഭിച്ചു. ജൂതരുടെ നേതാവ് മുറഹ്ഹിബായിരുന്നു. മുസ്‌ലിംകൾ ആദ്യമായി നാഇം എന്നു പേരുള്ള അവരുടെ കോട്ട വളഞ്ഞു. ദന്ദ്വയുദ്ധത്തിനു വെല്ലു വിളിച്ച മുറഹ്ഹിബ് അലിയുമായുള്ള യുദ്ധത്തിൽ കൊല്ലപ്പെട്ടു. അതോടെ ജൂത സൈന്യം കോട്ടയിലേക്ക് ഉൾവലിഞ്ഞു. മുസ്‌ലിങ്ങൾ കോട്ട ഉപരോധിച്ചു. ഉപരോധം ദിവസങ്ങളോളം നീണ്ടുനിന്നു. പക്ഷെ സർവ സജ്ജീകരണവും നടത്തിയ ജൂതന്മാർ പുറത്തിറങ്ങിയില്ല. ഒടുവിൽ, മുസ്‌ലിം സൈന്യം അവരുടെ കൃഷിഭൂമിയിലെ ഈന്തപ്പന മരങ്ങൾ നശിപ്പിച്ചു പ്രകോപിപ്പിച്ചതോടെ അവർ കോട്ടക്ക് പുറത്തിറങ്ങി. തുടർന്ന് നടന്ന യുദ്ധങ്ങളിൽ ജൂത സൈന്യം പരാജയപ്പെട്ടു. പരാജയം സമ്മതിച്ച ജൂതന്മാർ അടുത്ത കോട്ടയിലേക്കു പിന്മാറി. അങ്ങനെ, ശക്തമായ യുദ്ധത്തിനും ഉപരോധത്തിനുമൊടുവിൽ ആദ്യനിരയിലെ അഞ്ചു കോട്ടയും മുസ്‌ലിംകളുടെ കീഴിൽവന്നു. അതോടെ, ജൂതന്മാർ രണ്ടാം നിരയിൽ അഭയം തേടി. മുസ്‌ലിംസൈന്യം അവിടെയും ഉപരോധം ആരംഭിച്ചു. നാശനഷ്ടങ്ങൾ ഭയന്ന് പരാജയം സമ്മതിച്ച അവർ സന്ധിസംഭാഷണത്തിനു തയ്യാറായി. ഒരു വിഭാഗം ഭൂമിയും കൃഷി വിഭവങ്ങളിൽ ഒരു പങ്കും മുസ്ലിങ്ങൾക്ക്‌ നൽകാമെന്ന വ്യവസ്ഥയിൽ യുദ്ധം അവസാനിച്ചു.


</doc>
<doc id="313160" url="https://ml.wikipedia.org/wiki?curid=313160" title="തബൂക്ക് യുദ്ധം">
തബൂക്ക് യുദ്ധം

കിഴക്കൻ റോമാ സാമ്രാജ്യത്തിനെതിരെ (ബൈസന്റൈൻ സാമ്രാജ്യം) മുസ്‌ലിങ്ങൾ നടത്തിയ രണ്ടാമത്തെ യുദ്ധമാണ് തബൂക്ക് യുദ്ധം. AD.630 ഒക്ടോബർ മാസമാണ് ഈ യുദ്ധം അരങ്ങേറിയത്. പ്രവാചകൻ മുഹമ്മദ്‌ നേരിട്ട് പങ്കെടുത്ത അവസാന യുദ്ധവുമാനിത്.
മക്കയിൽ നേടിയ വിജയത്തിനും ഹുനൈൻ യുദ്ധത്തിനും ശേഷം അറേബ്യൻ ഉപദ്വീപ് മുഴുവൻ മുസ്‌ലിങ്ങളുടെ അധീനതയിലായി. ഇതോടെ അക്കാലത്തെ ലോകത്തിലെ മഹാസാമ്ര്യജ്യങ്ങളിൽ ഒന്നായ ബൈസന്റൈൻ സാമ്രാജ്യത്തിന് പുതിയ ഒരു ഭീഷണി ഉയരുന്നു എന്ന ബോധ്യമായി. പ്രവാചകൻ മുഹമ്മദ്‌ അയച്ച ദൂതനെ കൊലപ്പെടുത്തിയതിന് പ്രതികാരമായി നടന്ന മുഅ്ത യുദ്ധത്തിൽ സാഹചര്യം അനുകൂലമല്ലാത്തതിനാൽ മുസ്‌ലിങ്ങൾ പിൻവാങ്ങിയിരുന്നു. അതോടൊപ്പം വളർന്നു വരുന്ന ഈ ശക്തിയെ തുടക്കത്തിലേ ഇല്ലാതാക്കുക എന്ന പദ്ധതിയോടെ റോമൻ ചക്രവർത്തിയായ ഹിറാക്ളിയസ് തയ്യാറെടുപ്പുകൾ എടുക്കാൻ തുടങ്ങി എന്ന ഒരു വാർത്തയും പരന്നിരുന്നു. തങ്ങൾക്കെതിരെ യുദ്ധവിളിയുമായി തയ്യാറെടുക്കുന്ന ശത്രുവിനെതിരെ രംഗത്തിറങ്ങി ശക്തിതെളിയിക്കേണ്ടത് അനിവാര്യമാണ് എന്ന് തീരുമാനിച്ച പ്രവാചകൻ മുഹമ്മദ്‌ റോമിനെതിരെ ഒരു സൈനിക നീക്കത്തിന് തയ്യാറെടുത്തു.

അറേബ്യൻ ഉപഭൂഖണ്ഡത്തിലാകെ വരൾച്ച നേരിട്ട ഒരു വർഷമായിരുന്നു അത്. എതിർ പക്ഷം വൻആയുധശേഷിയുള്ളവരും അറിയപ്പെട്ട ലോകശക്തിയും. എല്ലാ പ്രതികൂല സാഹചര്യങ്ങളെയും മറികടന്നു 30,000വരുന്ന ഒരു സൈന്യത്തെ പ്രവാചകൻ മുഹമ്മദ്‌ തയ്യാറാക്കി തബൂക്കിലേക്ക് പടനയിച്ചു.
എന്നാൽ മുസ്‌ലിങ്ങളുടെ ഈ പടപ്പുറപ്പാട് അറിഞ്ഞ റോമൻ സൈന്യം ഭയവിഹ്വലരായി. മുഅ്ത യുദ്ധത്തിൽ 2,00,000 വരുന്ന റോമാ സൈന്യത്തെ നേരിട്ട 3,000 മാത്രം വരുന്ന മുസ്‌ലിം സൈന്യത്തിന്റെ പോരാട്ട വീര്യവും അവരെ ചകിതരാക്കി. ഒരു ഏറ്റുമുട്ടലിന് നിൽക്കാതെ റോമാ സൈന്യം തബൂകിൽ നിന്ന് സിറിയയിലേക്ക് പിന്മാറി. ഈ പട നീക്കത്തിൽ തബൂക്കിലും പരിസരപ്രദേശങ്ങളിലും ഉള്ള ഒട്ടനവധി ഗോത്രങ്ങൾ മുസ്ലിങ്ങളുടെ മേൽകോയ്മ അംഗീകരിച്ചു.


</doc>
<doc id="313161" url="https://ml.wikipedia.org/wiki?curid=313161" title="നിക്കൊപോളിസ് യുദ്ധം">
നിക്കൊപോളിസ് യുദ്ധം

ഓട്ടോമൻ തുർക്കികളും യൂറോപ്പിന്റെ സംയുക്ത കുരിശു സൈന്യവും തമ്മിൽ (ഹംഗറി, ബൾഗേറിയ, ക്രൊയേഷ്യ, വല്ലെഷ്യ, ഫ്രഞ്ച്, ബർഗണ്ടി, ജർമൻ സഖ്യ സൈന്യത്തോടൊപ്പം വെനീഷ്യൻ നാവികരും) ബൾഗേറിയയിലെ നിക്കൊപോളിയിൽ വെച്ചു നടന്ന യുദ്ധമാണ് നിക്കൊപോളിസ് യുദ്ധം. 1396 സെപ്റ്റംബർ 25നാണ് ഈ യുദ്ധം അരങ്ങേറിയത്. യുദ്ധത്തിൽ തുർക്കി സൈന്യം നേടിയ നിർണ്ണായക വിജയം അവരെ യൂറോപ്പിലെ വൻ ശക്തി ആവുന്നതിലേക്ക് നയിച്ചു. മധ്യകാലത്തിലെ എണ്ണപ്പെട്ട യുദ്ധങ്ങളിൽ ഒന്നാണിത്.


</doc>
<doc id="313164" url="https://ml.wikipedia.org/wiki?curid=313164" title="ഗ്രാന്റ് ഏലിയറ്റ്">
ഗ്രാന്റ് ഏലിയറ്റ്

ന്യൂസിലൻഡിനുവേണ്ടി അന്താരാഷ്ട്ര ക്രിക്കറ്റ് മൽസരങ്ങൾ കളിക്കുന്ന താരമാണ് ഗ്രാന്റ് ഡേവിഡ് ഏലിയറ്റ് എന്ന ഗ്രാന്റ് ഏലിയറ്റ്(ജനനം മാർച്ച് 21,1979) .ദക്ഷിണാഫ്രിക്കയിൽ ജനിച്ച് ന്യൂസിലൻഡിലേക്ക് കുടിയേറിയ ഏലിയറ്റ് 2008ൽ ഇംഗ്ലണ്ടിനെതിരെ നേപ്പിയറിൽ നടന്ന ടെസ്റ്റ് മൽസരത്തിലൂടെയാണ് അന്താരാഷ്ട്ര ക്രിക്കറ്റിൽ അരങ്ങേറുന്നത്.2009 ലെ ഐ.സി.സി. ചാമ്പ്യൻസ് ട്രോഫിയിൽ ഇംഗ്ലണ്ടിനെതിരായ മൽസരത്തിൽ 31 റൺസ് വഴങ്ങി 4 വിക്കറ്റ് വീഴ്ത്തിയ ഏലിയറ്റിന്റെ ബൗളിംഗ് മികവിൽ ന്യൂസിലൻഡ് സെമിഫൈനലിൽ എത്തി. 2015ൽ ശ്രീലങ്കയ്ക്കെതിരെ ഡുനെഡിനിൽ നടന്ന ഏകദിന മൽസരത്തിൽ ലൂക്ക് റോഞ്ചിയോടൊപ്പം ചേർന്ന് ഏകദിനക്രിക്കറ്റിലെ ആറാം വിക്കറ്റിലെ ഏറ്റവും ഉയർന്ന സഖ്യത്തിൽ ഏലിയറ്റ് പങ്കാളിയായി.267* റൺസാണ് റെക്കോർഡ് സഖ്യത്തിൽ ഇരുവരും അടിച്ചുകൂട്ടിയത്.2015 ക്രിക്കറ്റ് ലോകകപ്പിന്റെ സെമിഫൈനലിൽ 84 റൺസെടുത്ത ഏലിയറ്റിന്റെ മികവിൽ ദക്ഷിണാഫ്രിക്കയെ മറികടന്ന് ന്യൂസിലൻഡ് ആദ്യമായി ലോകകപ്പ് ക്രിക്കറ്റ് ഫൈനലിൽ എത്തി.മെൽബണിൽ നടന്ന ഫൈനലിലും 83 റൺസെടുത്ത് അദ്ദേഹം തിളങ്ങി. ആഭ്യന്തര ക്രിക്കറ്റിൽ വെല്ലിംഗ്ടൺ ടീമിനുവേണ്ടിയാണദ്ദേഹം കളിക്കുന്നത്.2016ൽ അദ്ദേഹം രാജ്യാന്തര ഏകദിന ക്രിക്കറ്റിൽ നിന്നും വിരമിച്ചു.



</doc>
<doc id="313171" url="https://ml.wikipedia.org/wiki?curid=313171" title="പള്ളിക്കര ബീച്ച്">
പള്ളിക്കര ബീച്ച്

കേരളത്തിലെ കാസറഗോഡ് ജില്ലയിലെ ബേക്കൽ കോട്ടയോടു ചേർന്ന് കിടക്കുന്ന ബീച്ചാണ് പള്ളിക്കര ബീച്ച്.

</doc>
<doc id="313189" url="https://ml.wikipedia.org/wiki?curid=313189" title="സി ഹരിദാസ്‌">
സി ഹരിദാസ്‌

പ്രമുഖ കോൺഗ്രസ്സ്‌ നേതാവും അറിയപ്പെടുന്ന ഗാന്ധിയനും ആണു സി ഹരിദാസ്‌.1945 ജൂലായ്‌ 15നു മലപ്പുറം ജില്ലയിലെ കാലടി പഞ്ചായത്തിലെ പോത്തനൂരിൽ ജനിച്ച ഹരിദാസ്‌ ചെറു പ്രായത്തിൽ തന്നെ കോൺഗ്രസ്സ്‌ രാഷ്ട്രീയത്തിൽ ആഭിമുഖ്യം പ്രകടിപ്പിക്കുകയും സജീവമായി പ്രവർത്തിക്കുകയും ചെയ്തിരുന്നു.തുടർന്നു പൊന്നാനിയിലും എ.കെ ആന്റണി,വയലാർ രവി എന്നിവരോടൊപ്പം എറണാകുളം മഹാരാജാസ്‌ കോളേജിലുമായി വിദ്യാഭ്യാസം പൂർത്തിയാക്കി.ഈ കാലഘട്ട്ത്തിലാണു കേരളത്തിലെ കെ.എസ്‌.യു വിന്റെ രൂപീകരണം.കെ എസ്‌ യു വിന്റെ പതാക മഹാരാജാസ്‌ കോളേജ്‌ ഹോസ്റ്റലിൽ ഹരിദാസിന്റെ റൂമിലാണു ഡിസൈൻ ചെയ്തത്‌.തുടർന്ന് ഹരിദാസ്‌ മഹാരാജാസിൽ ആർറ്റ്സ്‌ സെക്രട്ടറി ആയി തിരഞ്ഞെടുക്കപ്പെട്ടു.കേരളത്തിലെ കെ എസ്‌ യു വിന്റെ ആദ്യ വിജയം ആണിത്‌.യൂത്ത്‌ കോൺഗ്രസ്സിന്റെ മലപ്പുറം ജില്ലയിലെ ആദ്യ പ്രസിഡന്റ്‌ മലപ്പുറം ജില്ലയിലെ ഡി സി സി പ്രസിഡന്റ്‌ തുടങ്ങിയ സ്ഥാനങ്ങൾ ചെറുപ്രായത്തിൽ തന്നെ ഹരിദാസിനെ തേടിവന്നു.
തുടർന്ന് 1980 ൽ നിലംബൂരിൽ നിന്ന് കോൺഗ്രസ്സ്‌ എം എൽ എ ആയി തിരഞ്ഞെടുത്തു.പത്തു ദിവസത്തിനു ശേഷം ഹരിദാസ്‌ ആര്യാടൻ മുഹമ്മദിനു വേണ്ടി രാജി വെചു.കേരളത്തിലെ എറ്റവും കുറച്ച്‌ കാലം എം എൽ എ ആയ വ്യക്തി എന്ന റെക്കോർഡ്‌ ഇന്നും ഹരിദാസിന്റെ പേരിലാണു.
അതേ വർഷം തന്നെ ഹരിദാസ്‌ കേരളത്തിൽ നിന്നുള്ള രാജ്യ സഭാംഗമായി.1986 വരെ എം പി ആയി തുടർന്നു.2000 മുതൽ 2005 വരെ ഹരിദാസ്‌ പൊന്നാനി മുനിസിപ്പാലിറ്റിയുടെ അധ്യക്ഷൻ ആയിരുന്നു.കെ പി സി സി യുടെ നിർവ്വാഹക സമിതി അംഗമാണു ഹരിദാസ്‌ ഇപ്പോൾ.


</doc>
<doc id="313209" url="https://ml.wikipedia.org/wiki?curid=313209" title="ബ്രിക്സ് ബാങ്ക്">
ബ്രിക്സ് ബാങ്ക്

ബ്രസീൽ ,റഷ്യ, ഇന്ത്യ, ചൈന, ദക്ഷിണാഫ്രിക്ക എന്നീ ബ്രിക്സ് രാജ്യങ്ങളുടെ വികസന പ്രവർത്തനങ്ങൾക്ക് സാമ്പത്തിക സഹായം നൽകുക എന്ന ലക്ഷ്യത്തോടെ ഈ രാജ്യങ്ങൾ ചേർന്ന് 2014 ജൂലൈ 15 നു രൂപീകരിച്ച ഒരു ബാങ്കാണ് ബ്രിക്സ് വികസന ബാങ്ക് അഥവാ ന്യൂ ഡെവലപ്മെന്റ് ബാങ്ക് (എൻ.ഡി.ബി.)..ആഗോള സമ്പദ് വ്യവസ്ഥയിൽ അമേരിക്ക യുടെയും യൂറോപ്യൻ യൂണിയന്റെയും നേതൃത്വത്തിലുള്ള ലോകബാങ്കിനും അന്താരാഷ്ട്ര നാണയനിധിക്കും തുല്യമായി ഒരു ബാങ്കാണ് ബ്രിക്സ് രാജ്യങ്ങൾ ഇതിലൂടെ ലക്ഷ്യം വയ്ക്കുന്നത്. 5000 കോടി ഡോളറിന്റെ ($50 ബില്യൺ ) പ്രാരംഭ മൂലധനവുമായി പ്രവർത്തനമാരംഭിക്കുന്ന ബ്രിക്സ് ബാങ്കിന്റെ ആസ്ഥാനം ചൈനയിലെ ഷാങ്ഹായ് ആണ്. .ബാങ്കിന്റെ ആദ്യത്തെ അധ്യക്ഷനായി ഇന്ത്യയുടെ കെ. വി. കാമത്ത് നിയമിക്കപ്പെട്ടു.അധ്യക്ഷന്റെ കാലാവധി 5 വർഷമാണ്.. 2015 ജൂലൈ 21-ന് ബാങ്കിന്റെ പ്രവർത്തനം ആരംഭിച്ചു. 

രണ്ടാം ലോകമഹായുദ്ധത്തിനു ശേഷം ആഗോള സാമ്പത്തിക സഹകരണത്തിനായി നിലവിൽ വന്ന ലോകബാങ്കും അന്താരാഷ്ട്ര നാണയനിധിയും അമേരിക്കയുടെയും യൂറോപ്യൻ യൂണിയന്റെയും നിയന്ത്രണത്തിലായിത്തീർന്നു.. വികസ്വര രാജ്യങ്ങളുടെ വികസനത്തെ ഇത് ദോഷകരമായി ബാധിച്ചു.വികസിച്ചുകൊണ്ടിരിക്കുന്ന രാജ്യങ്ങളുടെ സംഘടനകളിൽ പ്രധാനപ്പെട്ട ബ്രിക്സിലെ ഇന്ത്യ, ചൈന, റഷ്യ, ബ്രസീൽ എന്നീ നാലു രാജ്യങ്ങൾ ലോകത്തിലെ ഏറ്റവും ഉയർന്ന സാമ്പത്തിക വളർച്ചയുള്ള രാജ്യങ്ങളാണ്.ലോക ജനസംഖ്യയുടെ 40% വസിക്കുന്നതും ആഗോള മൊത്ത ഉൽപാദനത്തിൻ്റെ 25%വും ബ്രിക്സ് രാജ്യങ്ങളിലാണ്..വികസിച്ചുകൊണ്ടിരിക്കുന്ന ഈ രാജ്യങ്ങൾക്ക് വലിയ സഹായമൊന്നും ലോകബാങ്കിൽ നിന്നോ ഐ. എം. എഫിൽ നിന്നോ ലഭിച്ചിരുന്നില്ല.ഇത്തരമൊരു സാഹചര്യത്തിലാണ് സ്വതന്ത്രമായി ഒരു ബാങ്ക് തങ്ങൾക്കും വേണമെന്ന ചിന്ത ബ്രിക്സ് രാജ്യങ്ങൾക്കുണ്ടായത്.2014 ജൂലൈ 15-നു ബ്രസീലിലെ ഫോർട്ടലേസയിൽ നടന്ന 6-മത്തെ ബ്രിക്സ് ഉച്ചകോടിയിൽ വച്ച് ബാങ്കിന്റെ രൂപീകരണം സംബന്ധിച്ച് അന്തിമ തീരുമാനമായി.
.ഇതുപോലെ 2014-ൽ രൂപീകരിക്കപ്പെട്ട മറ്റൊരു ബാങ്കാണ് ഏഷ്യൻ ഇൻഫ്രാസ്ട്രക്ചർ ഇൻവെസ്റ്റ്മെന്റ് ബാങ്ക്.

ബ്രിക്സ് രാജ്യങ്ങളുടെ വികസന പ്രവർത്തനങ്ങൾക്കു സാമ്പത്തിക സഹായം നൽകുക എന്നതാണ് ബ്രിക്സ് ബാങ്കിൻ്റെ പ്രധാനപ്പെട്ട ലക്ഷ്യം. 5000 കോടി ഡോളറാണ് ($50 ബില്യൺ) പ്രാരംഭ മൂലധനം.ഓരോ രാജ്യവും 1000 കോടി ഡോളർ ($10 ബില്യൺ) സംഭാവന ചെയ്യും..അതുകൊണ്ട് തന്നെ എല്ലാ രാജ്യങ്ങൾക്കും തുല്യ അധികാരമാണുള്ളത്..

5000 കോടി ഡോളറിനെ 10000 കോടി ($100 ബില്യൺ) ഡോളറായി ഉയർത്തുകയെന്നതാണ് പ്രാരംഭ ലക്ഷ്യം.ഡോളറും യൂറോയും വൻതോതിൽ സംഭരിച്ചു വയ്ക്കുന്ന സ്ഥിതി മാറ്റി ബ്രിക്സ് രാജ്യങ്ങളിലെ കറൻസി കൂടുതലായി ഉപയോഗിക്കുകയെന്ന ലക്ഷ്യം കൂടിയുണ്ട്..

ബാങ്കിന്റെ പ്രാരംഭ മൂലധനമായ 5000 കോടി ഡോളർ അഞ്ചു രാജ്യങ്ങളും തുല്ല്യമായാണ് സംഭാവന ചെയ്യുന്നത്. ഇതിനോടൊപ്പം 10000 കോടി ($100 ബില്യൺ) ഡോളർ പ്രവർത്തന മൂലധനമായി സമാഹരിക്കുന്നുണ്ട്‌. ഇതിൽ അംഗരാജ്യങ്ങളുടെ സംഭാവനകൾ വ്യത്യസ്തമാണ്. ചൈനയാണ് ഏറ്റവും കൂടുതൽ വിഹിതം നൽകുന്നത്.41 ബില്യൺ (4100 കോടി) ഡോളർ സംഭാവന ചെയ്യുന്ന ചൈനയ്ക്കു 39.5% വോട്ടവകാശവുമുണ്ട്.

ബ്രസീൽ, റഷ്യ, ഇന്ത്യ എന്നീ രാജ്യങ്ങൾ 18 ബില്യൺ (1800 കോടി) ഡോളർ വീതം സംഭാവന ചെയ്യുന്നു. ദക്ഷിണാഫ്രിക്കയുടെ സംഭാവന 5 ബില്യൺ (500 കോടി) ഡോളറാണ്.

2015 ജൂലൈ 1-ലെ സ്ഥിതിയനുസരിച്ച് ആകെ 5 അംഗങ്ങൾ.

ബ്രിക്സ് ബാങ്കിന്റെ ആദ്യത്തെ അധ്യക്ഷനായി(പ്രസിഡന്റ്) ഇന്ത്യക്കാരനായ കെ. വി. കാമത്ത് 2015 മേയിൽ നിയമിക്കപ്പെട്ടു.ഇദ്ദേഹം ഐ.സി.ഐ.സി.ഐ. ബാങ്കിന്റെ മുൻ ചെയർമാനായിരുന്നു.അഞ്ചു വർഷമായിരിക്കും അദ്ധ്യക്ഷന്റെ കാലാവധി.അടുത്ത അധ്യക്ഷൻമാർ യഥാക്രമം ബ്രസീൽ, റഷ്യ എന്നീ രാജ്യങ്ങളിൽ നിന്നായിരിക്കും..
പ്രസിഡന്റിനു പുറമെ ബോർഡ് ഓഫ് ഗവർണേഴ്സും ബോർഡ് ഓഫ് ഡയറക്ടേഴ്സും ചേർന്നാണ് ബാങ്കിനെ നിയന്ത്രിക്കുന്നത്.ആദ്യത്തെ ഗവർണർ(മാർ) റഷ്യയിൽ നിന്നും ഡയറക്ടർ(മാർ) ബ്രസീലിൽ നിന്നും നിയമിക്കപ്പെടും.



</doc>
<doc id="313258" url="https://ml.wikipedia.org/wiki?curid=313258" title="രാസവസ്തു">
രാസവസ്തു

രാസവസ്തു എന്ന പദത്തിന് വിദഗ്ദ്ധന്മാരാൽ ഉപയോഗിക്കുന്ന സാങ്കേതിക അർത്ഥമോ, അല്ലെങ്കിൽ നിത്യോപയോഗത്തിലുപയോഗിക്കുന്ന വിപുലമായ അർത്ഥമോ നിർദ്ദേശിക്കാം. സാങ്കേതികപദമെന്ന നിലയിൽ രാസവസ്തു എന്നതിന്റെ അർത്ഥം ദ്രവ്യത്തിന്റെ ഒരു രൂപത്തെയാണ്- ഖരം, ദ്രാവകം, വാതകം. അണുക്കൾ, തന്മാത്രകൾ എന്നീ ഘടകങ്ങൾ ചേർന്ന സ്ഥിരമായ രാസസംയുക്തങ്ങളാണ്. അല്ലെങ്കിൽ ഭൗതികസ്വഭാവങ്ങളായ ഉരുകൽ നില, അപവർത്തനാങ്കം,സാന്ദ്രത എന്നിവ ഇതിനെ വിശേഷിപ്പിക്കാൻ അളക്കുന്നതിലൂടെ കഴിയും. 

പുതിയ സഹശ്രാബ്ദത്തിന്റെ രണ്ടാം ദശാബ്ദത്തിൽ ഈ പദം പ്രധാന നിഘണ്ടുക്കളായ Merriam-Websterഉം, Oxfordഉം പുനർനിർവ്വചിച്ചിട്ടുണ്ട്. എങ്കിലും രാസവസ്തുവിനെ ഇന്റർനാഷണൽ യൂണിയൻ ഓഫ് പ്യുർ ആന്റ് അപ്ലൈഡ് കെമിസ്ട്രി രണ്ടായി നിർവചിച്ചിട്ടുണ്ട്. സാങ്കേതിക രസതന്ത്ര പദമായി സാധാരണയായി ഉപയോഗിക്കുന്ന പദാർത്ഥമെന്ന നിലയിൽ മനസ്സിലാക്കാം. മുൻകാലങ്ങളിൽ സാങ്കേതികമായി ഐ. യു. പി. എ. സി രാസവസ്തുവിന്റെ ഉപയോഗം മറ്റ് കൂടുതൽ പ്രത്യേകമായുള്ള രാസവിഭാഗങ്ങളുടേതിന്റെ വിപുലമായുള്ളതാണ്. എന്നാൽ പൊതുവായ അർത്ഥത്തിൽ രാസപദാർത്ഥമായി തിരിച്ചറിയാൻ കഴിയാവുന്നവയാണ് രാസവസ്തു.


</doc>
<doc id="313265" url="https://ml.wikipedia.org/wiki?curid=313265" title="ഇഹ്റാം">
ഇഹ്റാം

ഇസ്‌ലാം മതവിശ്വാസികളുടെ അഞ്ചാമത്തെ നിർബന്ധ ആരാധനയായ ഹജ്ജ് നിർവഹിക്കാൻ എത്തുന്നവർ ധരിക്കേണ്ട വെളുത്ത വസ്ത്രമാണ് ഇഹ്റാം എന്ന് പറയുന്നത്. ഹജ്ജ് അനുഷ്ഠിക്കാൻ വരുന്ന എല്ലാവർക്കും ഈ വസ്ത്ര ധാരണം നിർബന്ധ കാര്യമാണ്. പണക്കാരനും പാവപ്പെട്ടവനും എന്ന വ്യത്യാസമില്ലാതെ എല്ലാവരെയും തുല്ല്യരൂപത്തിൽ അവതരിപ്പിക്കുന്ന ഒരു രീതിയാണ് ഈ വസ്ത്ര ധാരണം കൊണ്ട് അർത്ഥമാക്കുന്നത്.

ഹജ്ജ്


</doc>
<doc id="313284" url="https://ml.wikipedia.org/wiki?curid=313284" title="ഗതികസിദ്ധാന്തം">
ഗതികസിദ്ധാന്തം

വാതകങ്ങളുടെ ഗതികസിദ്ധാന്തം ഒരു വാതകത്തെ വിശേഷിപ്പിക്കുന്നത് അനേകം എണ്ണം കണങ്ങൾ എന്നാണ് (അണുക്കൾ, തന്മാത്രകൾ). അവയെല്ലാം നിത്യേന, ക്രമരഹിതവുമായ ചലനത്തിലാണ്. വേഗത്തിൽ ചലിക്കുന്ന കണങ്ങൾ നിത്യേന തമ്മിൽത്തമ്മിലും, ഉൾക്കൊള്ളുന്ന പാത്രത്തിലും കൂട്ടിമുട്ടുന്നു. ഗതികസിദ്ധാന്തം വാതകങ്ങളുടെ കാണാൻ കഴിയാത്ത സ്വഭാവങ്ങളായ മർദ്ദം, താപനില, ശ്യാനത, താപചാലകത, വ്യാപ്തം എന്നിവ തന്മാത്ര സംയോജനം, ചലനം എന്നിവ പരിഗണിക്കുക വഴി വിവരിക്കുന്നു. സിദ്ധാന്തം അഭിപ്രായപ്പെടുന്നത് മർദ്ദം തന്മാത്രകളും, അണുക്കളും വ്യത്യസ്ത പ്രവേഗങ്ങളിൽ ചലിക്കുക വഴി പാത്രത്തിന്റെ വശങ്ങളിൽ ഉണ്ടാകുന്ന ആഘാതങ്ങളുടെ കാരണത്താലാണെന്നാണ്. 

തെർമോഡൈനാമിക് നിർവചനത്തിന് വ്യത്യസ്തമായി ഗതികസിദ്ധാന്തം താപനിലയെ സ്വന്തം വഴിയിലൂടെ നിർവചിക്കുന്നു.


</doc>
<doc id="313286" url="https://ml.wikipedia.org/wiki?curid=313286" title="വണ്ടർഫുൾ ജേർണി">
വണ്ടർഫുൾ ജേർണി

ദിലീപ് തോമസ് സംവിധാനം ചെയ്ത മലയാള ചലച്ചിത്രമാണ് വണ്ടർഫുൾ ജേർണി. ബാബുരാജ്‌ , ദേവൻ, കലാഭവൻ മണി, സെന്തിൽ, അഭി മാധവ്, അനൂപ്‌ ചന്ദ്രൻ എന്നിവരാണ് പ്രധാന താരങ്ങൾ. 


</doc>
<doc id="313292" url="https://ml.wikipedia.org/wiki?curid=313292" title="ഡബ്ല്യു.സി. ബാനർജി">
ഡബ്ല്യു.സി. ബാനർജി

ഇന്ത്യൻ നാഷണൽ കോൺഗ്രസ്സ്ൻറെ ആദ്യ പ്രസിഡൻറ് ആയിരുന്നു W.C.ബാനർജി (Womesh Chunder Bonnerjee ~ ഉമേഷ്‌ ചന്ദ്ര ബാനർജി) . 29 ഡിസംബർ 1844നു കൽക്കട്ടയിൽ ആയിരുന്നു അദ്ദേഹം ജനിച്ചത്. ബ്രിട്ടീഷ് ഹൌസ് ഓഫ് കോമൺസ് ലേക്ക് ആദ്യമായി മത്സരിച്ച ഇന്ത്യാക്കാരനും ഇയാൾ ആയിരുന്നു. എങ്കിലും അദ്ദേഹം ആ തിരഞ്ഞെടുപ്പിൽ പരാജയപ്പെട്ടു.


</doc>
<doc id="313296" url="https://ml.wikipedia.org/wiki?curid=313296" title="വനിതാ ചെസ്സ് ലോകചാമ്പ്യന്മാർ">
വനിതാ ചെസ്സ് ലോകചാമ്പ്യന്മാർ

1927 മുതലാണ് ഫിഡെ വനിതകൾക്കുവേണ്ടി ലോക ചാമ്പ്യൻഷിപ്പ് പ്രത്യേകംസംഘടിപ്പിച്ചുതുടങ്ങിയത്. ചെസ്സ് ഒളിമ്പ്യാഡിനോട് അനുബന്ധിച്ചാണ് ഈ മത്സരം നടത്തപ്പെട്ടത്. 
(1944-1950 ലോകയുദ്ധം കാരണം മത്സരം നടന്നില്ല)


</doc>
<doc id="313299" url="https://ml.wikipedia.org/wiki?curid=313299" title="ഖാലിദ് ബിൻ വലീദ്">
ഖാലിദ് ബിൻ വലീദ്

അതി പ്രഗൽഭനായ ഒരു മുസ്‌ലിം സേന നായകനാണ് ഖാലിദ്‌ ഇബിൻ വലീദ്. മക്കയിലായിരുന്നു ജനനം. ആദ്യ കാലത്ത് പ്രവാചകൻ മുഹമ്മദിന് എതിരെ നടന്ന ഉഹ്ദ്, ഖൻദഖ് യുദ്ധങ്ങളിൽ പങ്കെടുത്തു. പിന്നീട് ഇസ്ലാം സ്വീകരിച്ച ഖാലിദ്‌ മുഅത യുദ്ധത്തിൽ നിർണായക ഘട്ടത്തിൽ സേന നായകത്വം ഏറ്റെടുത്തു. പിന്നീട് പേർഷ്യൻ സാമ്രാജ്യത്തിനെതിരെയും ബൈസന്റൈൻ സാമ്രാജ്യതിനെതിരെയും നടന്ന പടയോട്ടങ്ങളിൽ ഒട്ടനവധി യുദ്ധങ്ങളിൽ മുസ്‌ലിം സൈന്യത്തെ വിജയത്തിലെത്തിച്ചു. അദ്ദേഹത്തിന്റെ ധീരതയും സൈനിക തന്ത്രങ്ങളും മൂലം പ്രവാചകൻ മുഹമ്മദ്‌ ദൈവത്തിന്റെ പടവാൾ (സൈഫുല്ലാഹ്) എന്ന വിശേഷണം അദ്ദേഹത്തിന് നൽകുകയുണ്ടായി.


</doc>
<doc id="313304" url="https://ml.wikipedia.org/wiki?curid=313304" title="അബു ഉബൈദ ഇബ്ൻ ജറാഹ്">
അബു ഉബൈദ ഇബ്ൻ ജറാഹ്

പ്രമുഖനായ ഒരു സ്വഹാബിയാണ് അബു ഉബൈദ ഇബ്ൻ ജറാഹ്. മക്കയിൽ ജനിച്ചു. ആദ്യകാലത്ത് തന്നെ ഇസ്‌ലാം ആശ്ലേഷിച്ചു. ബദർ യുദ്ധവേളയിൽ പ്രവാചകനെ അവഹേളിച്ച സ്വന്തം പിതാവിനെ വധിച്ചു. ഇത് പ്രവാചകന്റെ നീരസത്തിനു പാത്രമയെങ്കിലും അദ്ദേഹത്തെ ന്യായീകരിച്ചു ഖുർആൻ ഇറങ്ങി. നിരവധി യുദ്ധങ്ങളിൽ പങ്കെടുത്തു. 639ൽ മരണപ്പെട്ടു. മുസ്‌ലിം സമൂഹത്തിന്റെ സൂക്ഷിപ്പുകാരൻ എന്ന വിശേഷണം പ്രവാചകൻ അദ്ദേഹത്തിന് നൽകുകയുണ്ടായി.


</doc>
<doc id="313311" url="https://ml.wikipedia.org/wiki?curid=313311" title="ക്രൊമാറ്റോഗ്രഫി">
ക്രൊമാറ്റോഗ്രഫി

ക്രൊമാറ്റോഗ്രഫി എന്നത്, ഗ്രീക്കുഭാഷയിൽ നിന്നുള്ള ക്രോമ എന്നും ഗ്രാഫീൻ എന്നും രണ്ടു പദങ്ങൾ ചേർന്ന വാക്കാകുന്നു. (ക്രോമ എന്നാൽ നിറം എന്നും ഗ്രാഫീൻ എന്നാൽ എഴുത്ത് എന്നുമാണ് അർഥം.). മിശ്രിതങ്ങളെ വേർതിരിക്കുന്നതിനുള്ള ഒരു കൂട്ടം പരീക്ഷണശാലാ സാങ്കേതികവിദ്യയാണിത്. മൊബൈൽ ഫേസ് എന്നറിയപ്പെടുന്ന ദ്രാവകത്തിൽ മിശ്രിതം ലയിപ്പിക്കുകയും. സ്റ്റേഷനറി ഫേസ് എന്നറിയപ്പെടുന്ന മറ്റൊരു ചലിക്കാത്ത വസ്തുവിൽക്കൂടി ഒഴുകുകയും ചെയ്യുന്നു. ഈ മിശ്രിതത്തിന്റെ വിവിധ ഘടകങ്ങൾ വിവിധ വേഗതയിൽ സഞ്ചരിക്കുകയും അങ്ങനെ അതിനെ വേർതിരിക്കാൻ ഇടയാക്കുകയും ചെയ്യുന്നു, ഈ വേർതിരിക്കലിന് അടിസ്ഥാനം ചലിക്കുന്നതും ചലിക്കാത്തതുമായ തലങ്ങളുടെവ്യതിരിക്ത പാർട്ടീഷനിങ് ആകുന്നു. പാർട്ടീഷൻ കൊയഫിഷ്യന്റിന്റെ വ്യത്യസ്തതയാണ് 
ക്രൊമാറ്റോഗ്രഫി സജ്ജീകരണരീതി എന്നും വിശ്ലേഷണരീതി എന്നിങ്ങനെ രണ്ടു തരം. സജ്ജീകരണരീതിയിൽ ഒരു മിശ്രിതത്തിന്റെ ഘടകങ്ങൾ കൂടുതൽ സങ്കീർണ്ണമായ പ്രവർത്തനങ്ങൾക്കായി വേർതിരിക്കുന്നു 9ഇത് ഒരുതരം ശുദ്ധമാക്കൽ തന്നെ) വിശ്ലേഷണരീതിയിൽ ചെറിയ അളവ് മാത്രമെ എടുക്കാറുള്ളൂ. ഒരു മിശ്രിതത്തിലെ ഘടകങ്ങളെ വിശ്ലേഷണം നടത്തി അതിലെ ഘടങ്ങളുടെ അനുപാതം കണക്കാക്കാനായാണ് ഉപയോഗിക്കുന്നത്.. രണ്ടും പരസ്പരപൂരകമായി ഉപയോഗിക്കവുന്നതല്ല.


</doc>
<doc id="313379" url="https://ml.wikipedia.org/wiki?curid=313379" title="പസേജ് ഡു ഗോ">
പസേജ് ഡു ഗോ

ഫ്രാൻസിൻ്റെ പടിഞ്ഞാറുഭാഗത്ത് അറ്റ്ലാൻ്റിക് സമുദ്രത്തിലുള്ള നോർമുറ്റീർ ദ്വീപിൽനിന്നും മുഖ്യഭൂമിയിലേക്ക് നീണ്ടുകിടക്കുന്ന, ഇടക്കിടെ വെള്ളത്തിൽമുങ്ങുന്ന, നൈസർഗികപാതയാണ് പസാജ് ഡുഗോ (Passage du Gois). 4.125 കിലോമീറ്റർ നീളമുള്ള ഈ പാത, വേലിയേറ്റം മൂലം ദിവസത്തിൽ രണ്ടുതവണ വെള്ളത്തിനടിയിലാകുന്നു. ഈ പാത സൈക്കിളോട്ടത്തിനും മൽസരങ്ങൾക്കും പ്രസിദ്ധമാണ്.


</doc>
<doc id="313439" url="https://ml.wikipedia.org/wiki?curid=313439" title="വിജയ കുമാരി">
വിജയ കുമാരി

മലയാളത്തിലെ ഒരു അഭിനേത്രിയാണ് വിജയ കുമാരി. നാടകനടിയായി അഭിനയം ആരംഭിച്ച വിജയകുമാരി ടെലിവിഷൻ സീരിയലുകളിലും ചലച്ചിത്രത്തിലും അഭിനയിക്കുന്നു. എട്ടാം തരം വിദ്യാർഥിനിയായിരിക്കെ കാളിദാസ കലാകേന്ദ്രത്തിൽ ഗായികയായി പ്രവേശിച്ചു. ഉഷ ഉദയൻ ദമ്പതികളുടെ ചൈതന്യ നാടക ട്രൂപ്പിൽ ആദ്യമായി അഭിനയിച്ചു. ഇതിൽ പകരക്കാരിയായാണ് അഭിനയം ആരംഭിച്ചത്. പിന്നീട് തോപ്പിൽ ഭാസിയുടെ ക്ഷണപ്രകാരം കെ.പി.എസ്‌.സി.യിൽ എത്തപ്പെട്ടു. "ദിശസർപ്പങ്ങൾക്ക്‌ വിളക്കുവയ്‌ക്കാം" എന്ന നാടകത്തിൽ ഊമയുടെ വേഷം അവതരിപ്പിച്ചു. എൻ.എൻ. പിള്ളയുടെ "കണക്ക്‌ ചെമ്പകരാമൻ" എന്ന നാടകത്തിൽ ഒരു വർഷം അഭിനയിച്ചു.

1986-ൽ പി.എ. ബക്കർ സംവിധാനം ചെയ്ത ശ്രീനാരായണ ഗുരുവിലാണ് ആദ്യമായി ചലച്ചിത്രത്തിൽ അഭിനയിച്ചത്. ഇതിൽ ഗുരുവിന്റെ പെങ്ങളായി അഭിനയിച്ചു. സൂര്യ ടിവിയിൽ സംപ്രേഷണം ചെയ്‌ത മൗനം എന്ന സീരിയലിലൂടെ ടെലിവിഷൻ രംഗത്തും പ്രവേശിച്ചു. ലൈഫ്‌ ഓഫ്‌ ജോസൂട്ടി എന്നചിത്രത്തിൽ ദിലീപിന്റെ അമ്മയുടെ വേഷം അവതരിപ്പിച്ചു.

അഭിരമ്യയുടെ മാക്കം എന്ന നാടകത്തിലെ അഭിനയത്തിനു 2000-ൽ മികച്ച സഹ നടിയ്‌ക്കുള്ള സംസ്ഥാന അവാർഡ്‌ ലഭിച്ചു. കോതമംഗലം ഫൈൻ ആർട്‌സ്‌ സൊസൈറ്റി, കെ.റ്റി.ഡി.സി. അവാർഡ്‌, കൊല്ലം ഫൈനാർട്ട്‌ സൊസൈറ്റി അവാർഡ്‌ തുടങ്ങിയ അവാർഡുകൾ ലഭിച്ചു.

കൊല്ലത്ത്‌ മാടനടയിൽ ഗോപാലപിള്ളയുടേയും സരസ്വതിയമ്മയുടേയും മകളായി ജനിച്ചു. കെ.പി.എ.സി. യിൽ അഭിനയിക്കേ സമിതിയിലെ നടനായിരുന്ന കെ. ആർ രമേശിനെ വിവാഹം ചെയ്തു. മക്കൾ വിഷ്‌ണു, അപർണ്ണ.


</doc>
<doc id="313446" url="https://ml.wikipedia.org/wiki?curid=313446" title="റബീഉൽ അവ്വൽ">
റബീഉൽ അവ്വൽ

ഹിജ്റ കലണ്ടറിലെ മൂന്നാമത്തെ മാസമാണ് റബീഉൽ അവ്വൽ. പ്രവാചകൻ മുഹമ്മദ്‌ ജനിച്ചത്‌ ഈ മാസം 12 ആണ് (AD.571 ഏപ്രിൽ 21). ഈ ദിവസം മീലാദ് നബി എന്ന് അറിയപ്പെടുന്നു.

യഥാർത്ഥത്തിൽ റബീഉൽ അവ്വൽ 12ന് മുഹമ്മദ് നബി ജനിച്ചു എന്നതിന് ഒന്നിലധികം അഭിപ്രായവ്യത്യാസങ്ങളുണ്ട് എന്നാൽ അദ്ദേഹം മരണപ്പെട്ടത് ആ ദിവസം (റബീഉൽ അവ്വൽ 12ന്)ആണെന്നതിൽ ഒരു തർക്കവുമില്ല

</doc>
<doc id="313454" url="https://ml.wikipedia.org/wiki?curid=313454" title="നിക്കോളാസ് റോഡ്രിഗ്‌സ്">
നിക്കോളാസ് റോഡ്രിഗ്‌സ്

എട്ടാം കേരള നിയമസഭയിലെ എൽ.ഡി.എഫിന്റെ നോമിനേറ്റഡ് ആംഗ്ലോ ഇന്ത്യൻ പ്രതിനിധിയായിരുന്നു നിക്കോളാസ് റോഡ്രിഗ്‌സ്. 
സെമൺ റോഡ്രിഗ്സിന്റെയും അനത്തീസ്യുയുടെയും മകനാണ്. മെഷീനിസ്റ്റ് ഡിപ്ലോമയുമായി രണ്ടാം ലോക മഹായുദ്ധ കാലത്ത് ബ്രീട്ടീഷ് നേവി ഉദ്യോഗസ്ഥനായിരുന്നു. പിന്നീട് എഫ്‌.എ.സി.ടി.യിൽ ഉദ്യോഗസ്ഥനായി. 1987 ൽ ആംഗ്ലോ ഇന്ത്യൻ പ്രതിനിധിയായി അദ്ദേഹത്തെ ഇടതു മുന്നണി നാമനിർദ്ദേശം ചെയ്തു. 1987 ഏപ്രിൽ 23ന് സഭാംഗമായി സത്യപ്രതിജ്ഞ ചെയ്തു. കേരള കർഷക സംഘത്തിന്റെ എറണാകുളം ഏരിയാ സെക്രട്ടറി, ജില്ലാ കമ്മിറ്റിയംഗം എന്നീ നിലകളിലും പ്രവർത്തിച്ചു. 


</doc>
<doc id="313458" url="https://ml.wikipedia.org/wiki?curid=313458" title="ജോൺ ഹെർഷെൽ">
ജോൺ ഹെർഷെൽ

സർ ജോൺ ഹെർഷെൽ എന്ന ജോൺ ഫ്രെഡെറിക്ക് വില്യം ഹെർഷെൽ ( - ) ഇംഗ്ലിഷുകാരനായ ബഹുമുഖപ്രതിഭയായിരുന്നു. അദ്ദേഹം ഗണിതജ്ഞനും ജ്യോതിശാസ്ത്രജ്ഞനും രസതന്ത്രജ്ഞനും കണ്ടുപിടിത്തക്കരനും പരീക്ഷണാത്മക ഛായാഗ്രാഹകനും സസ്യശാസ്ത്രംസസ്യശാസ്ത്രജ്ഞനുംആയി തന്റെ പ്രതിഭ തെളിയിച്ചു. അദ്ദേഹം പ്രശസ്ത ജ്യോതിശാസ്ത്രജ്ഞനായിരുന്ന വില്ല്യം ഹെർഷലിന്റെയും മേരി ബാൾഡ്വിന്നിന്റെയും മകനായിരുന്നു. അദ്ദേഹത്തിനു 12 കുട്ടികൾ ഉണ്ടായിരുന്നു. 

ഹെർഷെൽ ആയിരുന്നു ജ്യോതിശാസ്ത്രത്തിൽ അറിയപ്പെടുന്ന ജൂലിയൻദിന സംവിധാനം ഉപയോഗിക്കാൻ തുടങ്ങിയത്. അദ്ദേഹം ശനിയുടെ 7 ഉപഗ്രഹങ്ങൾക്കും യുറാനസിന്റെ 4 ഉപഗ്രഹങ്ങൾക്കും പേരുകൾ കൊടുത്തു. അദ്ദേഹം ഛായാഗ്രഹണശാസ്ത്രത്തിനു വലിയ സംഭാവനകൾ നൽകുകയും വർണ്ണാന്ധത, അൾട്രാവയലറ്റ് കിരണങ്ങളുടെ രാസശക്തി എന്നിവയെപ്പറ്റി പഠിച്ചു.

ഹെർഷെൽ ബക്കിങ്ഹാംഷയറിലെ സ്ലൗ എന്ന സ്ഥലത്ത്, മേരി ബാൾഡ്വിന്നിന്റെയും വില്ല്യം ഹെർഷലിന്റെയും മകനായി ജനിച്ചു. 1813ൽ എറ്റോൺ കോളജിലും കേംബ്രിജിലെ സെന്റ് ജോൺസ് കോളെജിലും പഠിച്ച് സീനിയർ റാങ്ളർ എന്ന ഉന്നത പദവി നേടി. അദ്ദേഹം ഈ സമയത്ത് ചാൾസ് ബാബേജ് , ജോർജ്ജ് പീക്കോക്ക്തുടങ്ങിയവരുമായി സൗഹാർദ്ദത്തിലായി. 1816ൽ അദ്ദേഹം ജ്യോതിശാസ്ത്രം പഠിക്കാൻ തുടങ്ങി. ഈ സമയത്ത് അദ്ദേഹം 18 ഇഞ്ച് (460 എം. എം.) വ്യാസവും 20 അടി (6.1 മീ.) ഫോക്കസ് ദൂരവുമുള്ള ഒരു പ്രതിഫലന ദൂരദർശിനി നിർമ്മിച്ചു. 1821നും 1823നും ഇടയ്ക്ക്, ജെയിംസ് സൗത്തിനുമൊപ്പം തന്റെ പിതാവ് കാറ്റലോഗു ചെയ്ത ഇരട്ട നക്ഷത്രത്തെ വീണ്ടും പഠിച്ചു. ഈ പ്രവർത്തനം അദ്ദേഹത്തിനു റോയൽ ആസ്ട്രോണമിക്കൽ സൊസൈറ്റിയുടെ ഗോൾഡ് മേഡൽ നേടിക്കൊടുത്തു. 1836ലും ഇതേ സ്വർണ്ണ മെഡൽ അദ്ദേഹം നേടി. 

മൂന്നു പ്രാവശ്യം അദ്ദേഹം റോയൽ ആസ്ട്രോണമിക്കൽ സൊസൈറ്റിയുടെ പ്രസിഡന്റും ആയിരുന്നു.

1833 നവംബർ 13നു പോർട്സ്മൗത്തിൽ നിന്നും അദ്ദേഹം ദക്ഷിണാഫ്രിക്കയ്ക്കു പുറപ്പെട്ടു. തെക്കൻ അർദ്ധഗോളത്തിലെ ആകാശത്തിൽ കാണുന്ന നക്ഷത്രങ്ങൾ, നെബുലകൾ മറ്റു ആകാശവസ്തുക്കൾ എന്നിവയെപ്പറ്റി പഠിക്കാനും അവയുടെ പട്ടികയും വിവരങ്ങളും തയാറാക്കി കാറ്റലോഗാക്കിമാറ്റാനുമായിരുന്നു ഉദ്ദേശം. തന്റെ പിതാവായിരുന്ന [[വില്ല്യം ഹെർഷൽ|വില്ല്യം ഹെർഷലിന്റെ വടക്കൻ അർദ്ധഗോളത്തിലെ ആകാശവസ്തുക്കളുടെ പര്യവേക്ഷണത്തിനു സഹായകരമായി അതിനോടു ചേർന്നായിരുന്നു തന്റെ പഠനം മുന്നോട്ടുകൊണ്ടുപോയത്. 1834ൽ ദക്ഷിണാഫ്രിക്കയിലെ കേപ് ടൗണിലെത്തിയ അദ്ദേഃഅം,


[[വർഗ്ഗം:1738-ൽ ജനിച്ചവർ]]
[[വർഗ്ഗം: 1822-ൽ മരിച്ചവർ]]
[[വർഗ്ഗം:നവംബർ 15-ന് ജനിച്ചവർ]]
[[വർഗ്ഗം:ഓഗസ്റ്റ് 25-ന് മരിച്ചവർ]]

[[വർഗ്ഗം:യുറാനസ്]]
[[വർഗ്ഗം:ബ്രിട്ടീഷ് ജ്യോതിശാസ്ത്രജ്ഞർ]]
[[വർഗ്ഗം:കോപ്ലി മെഡൽ നേടിയവർ]]


</doc>
<doc id="313459" url="https://ml.wikipedia.org/wiki?curid=313459" title="റബീഉൽ ആഖിർ">
റബീഉൽ ആഖിർ

ഹിജ്റ കലണ്ടറിലെ നാലാമത്തെ മാസത്തിന്റെ പേരാണ് റബീഉൽ ആഖിർ. അറബ് രാജ്യങ്ങളിൽ റബീ അൽ-സ്സാനി എന്നും ഈ മാസത്തെ വിളിക്കാറുണ്ട്. രണ്ടാം റബീഅ മാസം എന്നർത്ഥം


</doc>
<doc id="313461" url="https://ml.wikipedia.org/wiki?curid=313461" title="ജമാദുൽ അവ്വൽ">
ജമാദുൽ അവ്വൽ

ഹിജ്റവർഷത്തിലെ അഞ്ചാമത്തെ മാസത്തിന്റെ പേരാണ് ജമാദുൽ അവ്വൽ. ജമാദ് അൽ അവ്വൽ എന്നാണ് അറബി ഉച്ചാരണം. ഒന്നാമത്തെ ജമാദ് മാസം എന്നർത്ഥം


</doc>
<doc id="313463" url="https://ml.wikipedia.org/wiki?curid=313463" title="റജബ്">
റജബ്

ഇസ്‌ലാമിക കലണ്ടറിൽ എഴാം മാസത്തിന്‌ പറയുന്ന പേരാണ് റജബ്. യുദ്ധം നിഷിദ്ധമായി അറബികൾ കണക്കാക്കിയിരുന്ന മാസം കൂടിയാണ് റജബ്


</doc>
<doc id="313464" url="https://ml.wikipedia.org/wiki?curid=313464" title="ശഅബാൻ">
ശഅബാൻ

ഹിജ്റ വർഷത്തിലെ എട്ടാമത്തെ മാസമാണ് ശഅബാൻ. വിശുദ്ധ മാസമായ റമദാനിന് തൊട്ടു മുൻപത്തെ മാസമായതിനാൽ ഈ മാസത്തിനും ഇസ്ലാമിൽ പുണ്യം കല്പിക്കപ്പെടുന്നു.


</doc>
<doc id="313466" url="https://ml.wikipedia.org/wiki?curid=313466" title="ദുൽ ഖഅദ്">
ദുൽ ഖഅദ്

ഇസ്ലാമിക്ക് കലണ്ടറിലെ പതിനൊന്നാം മാസത്തിന്റെ പേരാണ് ദുൽ ഖഅദ് . ദുൽ ഖിദ എന്നും അറബിയിൽ ഉച്ചാരണം ഉണ്ട്


</doc>
<doc id="313479" url="https://ml.wikipedia.org/wiki?curid=313479" title="ഹിജ്റ">
ഹിജ്റ

മക്കയിൽ നിന്ന് ശത്രുക്കളുടെ അസഹനീയമായ ഉപദ്രവവും വധ ഭീഷണിയും നേരിട്ടപ്പോൾ പ്രവാചകൻ മുഹമ്മദ്‌ മദീനയിലേക്ക് പലായനം ചെയ്ത സംഭവത്തെയാണ് ഹിജ്റ എന്ന് വിളിക്കുന്നത്‌. ഗിഗ്രോറിയൻ കലണ്ടർ 622 ജൂൺ 17 നാണ് പ്രവാചകൻ മുഹമ്മദ്‌ മക്കയിൽ നിന്നും ദൈവ കല്പന പ്രകാരമുള്ള യാത്രയായ ഹിജ്റ ആരംഭിച്ചത്. ഹിജ്റ കലണ്ടറിന്റെ ആരംഭവും ഈ ദിവസമാണ് (മുഹറം മാസം ഒന്ന്)


</doc>
<doc id="313480" url="https://ml.wikipedia.org/wiki?curid=313480" title="ടൈറ്റാനിയ">
ടൈറ്റാനിയ

ടൈറ്റാനിയ യുറാനസിന്റെ ഏറ്റവും വലിയ ഉപഗ്രഹവും സൗരയൂഥത്തിലെ എട്ടാമത്തെ സ്ഥാനത്തുള്ള വലിയ ഉപഗ്രഹവുമാകുന്നു. ഇതിന് 1,578 കി. മീ. വ്യാസമുണ്ട്. 1787ൽ വില്യം ഹെർഷൽ ആണിത് കണ്ടെത്തിയത്. ഷേക്സ്പിയറിന്റെ 'എ മിഡ്സമ്മർ നൈറ്റ്സ് ഡ്രീം' എന്ന കൃതിയിലെ ഫെയറീസിന്റെ ക്യൂനിന്റെ പേരാണീ ഉപഗ്രഹത്തിനു നൽകപ്പെട്ടത്. യുറാനസിന്റെ കാന്തികമേഖലയിൽ ആണിതിന്റെ ഭ്രമണപഥം സ്ഥിതിചെയ്യുന്നത്. 

ടൈറ്റാനിയായിൽ പാറയും ഐസും എതാണ്ട് ഒരുപോലെയാണ്. പാറയുടെ കാമ്പും ഐസിന്റെ പുറം പാളിയും ആയി വിഭജിക്കാം. കാമ്പിനും പുറമ്പാളിക്കും ഇടയിലായി ദ്രാവകജലം കാണാ സാധ്യതയുണ്ട് എന്ന് ശാസ്ത്രജ്ഞന്മാർ പറയുന്നു. ടൈറ്റാനിയായുടെ ഉപരിതലം ഉൽക്കാപതനം മൂലമോ ആന്തരികപ്രവർത്തനം മൂലമോ താരതമ്യേന ഇരുണ്ടോ ചുവന്നോ കാണപ്പെടുന്നു. ഈ ഉപരിതലം നിറയെ ഉൽക്കാപതനം മൂലം 327 കി. മീ. വരെ ആഴമുള്ള ഗർത്തങ്ങൾ കാണപ്പേടുന്നു. പക്ഷേ, ടൈറ്റാനിയായിൽ യുറാനസിന്റെ ഏറ്റവും പുറത്തെ ഉപഗ്രഹമായ ഒബെറോണിന്റെ അത്രയും ഉൽക്കാഗർത്തങ്ങൾ കാണുന്നില്ല. കാരണം മുൻ കാലത്ത് ടൈറ്റാനിയായുടെ അന്തർഭാഗത്തെ അതിയായ ചലനം മൂലം ഉൽക്കാഗർത്തങ്ങൽ നിറഞ്ഞ പുറമ്പാളി നികന്നു പോയതാകാം. പിന്നീടുണ്ടായ പരിണാമഫലമായി ഇതിന്റെ അകം ഭാഗം വികസിച്ചതിന്റെ ഫലമായി ടൈറ്റാനിയായിൽ വളരെ വലിയ താഴ്വാരങ്ങളും കിടങ്ങുകളും കാണാനാകും. 

ഇൻഫ്രാറെഡ് സ്പെക്ട്രോസ്കോപ്പി ഉപയോഗിച്ച് പരിശോധിച്ചപ്പോൾ ജല ഐസിന്റെയും തണുത്തുറഞ്ഞ കാർബൺ ഡൈ ഓക്സൈഡിന്റെയും സാന്നിദ്ധ്യം മനസ്സിലാക്കി. 1986 ജനുവരിയിൽ യുറാനസിനടുത്തുകൂടി പോയ വോയേജർ 2 ഉപയോഗിച്ചു മാത്രമാണ് ഈ ഉപഗ്രഹത്തെപ്പറ്റി ഒരിക്കലെങ്കിലും പഠിക്കാൻ കഴിഞ്ഞത്. ഇതുവഴി പോയ വോയേജർ 2 ഇതിന്റെ അഹേകം ചിത്രങ്ങൾ എടുത്തു. അവ വച്ച് എതാണ്ട് 40% ഉപരിതലവും മാപ്പു ചെയ്യാൻ കഴിഞ്ഞു. 
1787 ജനുവരി 11 നുവില്യം ഹെർഷൽ ആണിത് കണ്ടെത്തിയത്. അതെ ദിവസം തന്നെയാണ് യുറാനസിന്റെ രണ്ടാമത്തെ വലിയ ഉപഗ്രഹമായ ഒബെറോൺ അദ്ദേഹം കണ്ടെത്തിയത്. പിന്നീട് അദ്ദേഹം 4 പുതിയ ഉപഗ്രഹങ്ങൾകൂടി കണ്ടെത്തി. പക്ഷെ അദ്ദേഹം കണ്ടെത്തിയവ വ്യാജമായാണ് കണക്കുകൂട്ടപ്പെട്ടത്. വില്യം ഹെർഷെൽ കണ്ടെത്തി 50 വർഷത്തോളം മറ്റാരും ഇവ ഒരു ഉപകരണം ഉപയോഗിച്ചും കണ്ടെത്തിയില്ല. ഈ ഉപഗ്രഹത്തെ നല്ല ശക്തിയുള്ള ദൂരദർശിനിഉപയോഗിച്ച് ഇന്ന് ഭൂമിയിൽ നിന്നും കാണാൻ പ്രയാസമില്ല. 

വില്ല്യം ഷെക്സ്പിയറൊ അലക്സാണ്ടർ പോപ്പോ എഴുതിയ കൃതികളിലെ കഥാപത്രങ്ങളുടെ പേരു മാത്രമാണ് യുറാനസിന്റെ ഉപഗ്രഹങ്ങൾക്കെല്ലാം കൊടുത്തിരിക്കുന്നത്. ഷേക്സ്പിയറിന്റെ 'എ മിഡ്സമ്മർ നൈറ്റ്സ് ഡ്രീം' എന്ന കൃതിയിലെ ഫെയറീസിന്റെ ക്യൂനിന്റെ പേരാണീ ഉപഗ്രഹത്തിനു നൽകപ്പെട്ടത്.
ടൈറ്റാനിയ യുറാനസിനെ 436,000 കി. മീ. ദൂരെനിന്നാണു ഭ്രമണം ചെയ്യുന്നത്. യുറാനസിന്റെ മധ്യരേഖ അടിസ്ഥാനപ്പെടുത്തി അതിന്റെ ഭ്രമണത്തിന്വളരെചെറിയ ചരിവു മാത്രമാണുള്ളത്. ടൈറ്റാനിയായുടെ ഒരുവശം എപ്പോഴും യുറാനസിനെ അഭിമുഖീകരിച്ചാണു നിലകൊള്ളുന്നത്. 
യുറാനസിന്റെ ഏറ്റവുംവലിയ ഉപഗ്രഹമായ ടൈറ്റാനിയ, സൗരയൂഥത്തിലെ എട്ടാമത്തെ വലിയ ഉപഗ്രഹമാണ്. ഇതിന്റെ സാന്ദ്രത ശനിയുടെ ഉപഗ്രഹങ്ങളേക്കാൾ കൂടുതലണ്. ഇതു കാണിക്കുന്നത്, ഇതിൽ ഐസ് രൂപത്തിലുള്ള ജലവും കട്ടിയുള്ള ഐസല്ലാത്ത വസ്തുക്കളോ ഉണ്ട് എന്നതാണ്. പാറകളും കാർബണോ ഭാരം കൂടിയ കാർബൺ സംയുക്തങ്ങളും അടങ്ങിയതാകാം മറ്റു വസ്തുക്കൾ. 2001 മുതൽ 2005 വരെ ഇൻഫ്രാറെഡ് കിരണ സ്പെക്ട്രോസ്കോപ്പിയുപയോഗിച്ചുള്ള പഠനത്തിൽ ജലാഇസിന്റെ സാന്നിധ്യം സ്ഥിരീകരിച്ചിരുന്നു. 
യുറാനസിന്റെ ഉപഗ്രഹങ്ങളിൽ താരതമ്യേന തിളക്കം കുറഞ്ഞതാണിത്. 
കാലിസ്റ്റൊ എന്ന വ്യാഴത്തിന്റെ ഉപഗ്രഹത്തെപ്പോലെ കാർബൺ ഡൈ ഓക്സൈഡിന്റെ ഒരു നേരിയ അന്തരീക്ഷം ടൈറ്റാനിയയ്ക്കുണ്ടാവാമെന്നു കരുതുന്നു. 

വോയേജർ 2 ഈ ഉപഗ്രഹത്തിനടുത്തുകൂടി 1986 ജനുവരിയിൽ കടന്നുപോയപ്പോൾ അനേകം ചിത്രങ്ങൾ എടുത്തയച്ചിരുന്നു. അന്ന് വോയേജർ രണ്ടും ടൈറ്റാനിയയുമായി 365,200 കി. മീ. അടുത്തുവന്നു. അപ്പോൾ വോയേജർ 2 എടുത്ത ചിത്രങ്ങളിൽ 3.4 കി. മീ. വ്യക്തതയുള്ള ചിത്രമാണു ലഭിച്ചത്. ഈ ചിത്രങ്ങൽ ടൈറ്റാനിയായുടെ 40% വരെ ഭാഗങ്ങളെ കാണിച്ചുതന്നു.പക്ഷെ, ഭൗമ മാപിങ്ങിനു പറ്റിയവിധമുള്ള വ്യക്തതയുള്ള ചിത്രങ്ങൾ ഇവയിൽ 24% മാത്രമെ ലഭിച്ചുള്ളൂ. വോയേജറിന്റെ സാമീപ്യ സഞ്ചാര സമയത്ത്, ടൈറ്റാനിയായുടെ ദക്ഷിണാർദ്ധഗോളം സൂര്യന് അഭിമുഖമായിരുന്നു. ആയതിനാൽ ഉത്തരാർദ്ധഗോളത്തെപ്പറ്റി പഠിക്കാൻ കഴിഞ്ഞില്ല.

മറ്റൊരു മനുഷ്യൻ നിർമ്മിച്ച ഉപകരണവും ടൈറ്റാനിയയെ പിന്നീട് സന്ദർശിച്ചിട്ടില്ല. അടുത്ത ഭാവിയിലൊന്നും അത്തരം ഒരു ദൗത്യം സാധ്യമാവുകയുമില്ല. ശനിയിൽ നിന്നും നാം മുൻപ് അയച്ച കാസ്സിനി എന്ന വാഹനത്തെ യുറാനസിനടുത്തേയ്ക്കു കൊണ്ടുവരിക എന്നതാണ്. ആദ്യം അത്തരം ഒരു ആലോചന നടന്നെങ്കിലും പിന്നീട് ഉപേക്ഷിക്കുകയാണ്ടായത്. 


</doc>
<doc id="313481" url="https://ml.wikipedia.org/wiki?curid=313481" title="ലോക ആവാസദിനം">
ലോക ആവാസദിനം

ഒക്ടോബറിലെ ആദ്യ തിങ്കളാഴ്ചയാണ് യു.എൻ ആഹ്വാന പ്രകാരം ആവാസ ദിനമായി ആചരിക്കുന്നത്.
പ്രകൃതിയേയും ആവാസവ്യവസ്ഥാകേന്ദ്രങ്ങളേയും സംരക്ഷിക്കപ്പെടേണ്ടതിന്റെ ആവശ്യകത ബോധ്യപ്പെടുത്തുന്നതിനായി ആചരിക്കുന്ന ദിനമാണ് ആവാസ ദിനം. പരിസ്ഥിതിയേയും പ്രകൃതിയേയും വൻതോതിൽ വേട്ടയാടുന്ന ഇക്കാലത്ത് അവയെ സംരക്ഷിക്കണമെന്ന സന്ദേശത്തിന് വൻ പ്രസക്തി ആണുള്ളത്.



</doc>
<doc id="313492" url="https://ml.wikipedia.org/wiki?curid=313492" title="ഒബെറോൺ">
ഒബെറോൺ

ഒബെറോൺ യുറാനസ് 4 എന്നറിയപ്പെടുന്ന യുറാനസിന്റെ ഏറ്റവും പുറമെയുള്ള പ്രധാന ഉപഗ്രഹമാണ്. ഇതു യുറാനസിന്റെ രണ്ടാമത്തെ ഏറ്റവും വലിയ ഉപഗ്രഹവും സൗരയൂഥത്തിലെ ഒൻപതാമത്തെ വലിയ ഉപഗ്രഹവുമാകുന്നു. വില്യം ഹെർഷെൽ 1787ൽ കണ്ടെത്തിയ ഈ ഉപഗ്രഹം ഷേക്സ്പിയരിന്റെ എ മിഡ്സമ്മർ നയിറ്റ്സ് ഡ്രീം എന്ന കൃതിയിലെ കഥാപത്രത്തിന്റെ പേരാണ് വഹിക്കുന്നത്. ഇതിന്റെ ഭ്രമണപഥം യുറാനസിന്റെ കാന്തികമണ്ഡലത്തിന്റെ പുറംഭാഗത്തേയ്ക്ക് നീണ്ടുപോകുന്നു. 
1787 ജനുവരി 11 ന് വില്യം ഹെർഷലിൻ എന്ന ശാസ്ത്രജ്ഞൻ ആണ് ഒബറോൺ കണ്ടുപിടിച്ചത്. അതേ ദിവസം തന്നെ അദ്ദേഹം യുറാനസിന്റെ ഏറ്റവും വലിയ ഉപഗ്രഹമായ ടൈറ്റാനിയയും കണ്ടെത്തി.

യുറാനസിന്റെ ഉപഗ്രഹങ്ങൾക്കെല്ലാം വില്യം ഷേക്സ്പിയറോ അലക്സാണ്ടർ പോപ്പോ സൃഷ്ടിച്ച കഥാപാത്രങ്ങളുടെ പേരാണ് നൽകിയിരിക്കുന്നത്. വില്യം ഷെയ്ക്സ്പിയർ രചിച്ച ഹാസ്യനാടകമായ എ മിഡ്സമ്മർ നൈറ്റ്സ് ഡ്രീമിലെ (A Midsummer Night's Dream) ഫെയ്‌റിസുകളുടെ രാജാവായ ഒബെറോനിൽ എന്ന കഥാപാത്രത്തിന്റെ പേരിൽ നിന്നാണ് ഒബറോൺ എന്ന പേര് സ്വീകരിച്ചിരിക്കുന്നത്.


</doc>
<doc id="313494" url="https://ml.wikipedia.org/wiki?curid=313494" title="അഹ്‌ലെ ഹദീസ്">
അഹ്‌ലെ ഹദീസ്

മുസ്‌ലിങ്ങൾക്കിടയിലെ ഒരു വിഭാഗമാണ്‌ അഹ്‌ലെ ഹദീസ്. നാല് മദ്ഹബുകളുടെയും കർമശാസ്ത്ര ഗ്രന്ഥങ്ങളെ അവലംബിക്കാതെ സുന്നത്തിൽ നിന്നും ഇസ്ലാമിക കർമശാസ്ത്ര കാര്യങ്ങളിൽ തീരുമാനം എടുക്കാമെന്ന് അഭിപ്രായമുള്ളവരാനിവർ. സലഫിസത്തിന്റെ ഒരു അവാന്തര വിഭാഗമായും ഇവരെ പരിഗണിക്കാറുണ്ട്. ഇന്ത്യ, പാകിസ്താൻ, ബംഗ്ലാദേശ് എന്നിവിടങ്ങളിലാണ് ഇവർ കൂടുതലായും ഉള്ളത്. പണ്ഡിതനും സ്വതന്ത്ര സമര സേനാനിയും സ്വതന്ത്ര ഇന്ത്യയുടെ ആദ്യത്തെ വിദ്യാഭ്യാസ മന്ത്രിയുമായ മൗലാനാ അബ്ദുൽ കലാം ആസാദ് അടക്കമുള്ളവർ അഹ്‌ലെ ഹദീസ് അംഗങ്ങളായിരുന്നുവെന്ന് പറയപ്പെടുന്നു.

1824-ൽ ഷാ ഇസ്മാഈൽ ദഹ്‌ലവിയാണ് ഇന്ത്യയിൽ മുഹമ്മദ്‌ ഇബിനു വഹാബിന്റെ ചിന്താ ധാരക്ക് തുടക്കമിട്ടത്. അദ്ദേഹത്തിന്റെ തഖ്‌വിയത്തുൽ ഈമാൻ പോലുള്ള ഗ്രന്ഥങ്ങളിൽ ആകൃഷ്ടരായ ചിലർ ഉത്തരേന്ത്യയുടെ ഒറ്റപ്പെട്ടയിടങ്ങളിലുണ്ടായിരുന്നെങ്കിലും അവർക്കൊരു സംഘടിത രൂപമുണ്ടായിരുന്നില്ല. 1906-ൽ ഡിസംബർ 22ന് ബീഹാറിലെ ‘അൽ മദ്‌റസത്തുൽ അഹ്മദിയ്യ’യുടെ വാർഷികാഘോഷത്തിൽ വെച്ചാണ് ജംഇയ്യത്ത് അഹ്‌ലെ ഹദീസ് എന്ന സംഘടന രൂപം കൊണ്ടത്‌. 

1947-ൽ വിഭജനാനന്തരം മിക്ക അഹ്‌ലെ ഹദീസ് നേതാക്കളും പാകിസ്താനിലേക്കു പോയതോടെ വർഷങ്ങളോളം സംഘടന നിർജീവമായി കിടന്നു. 1952-ൽ അബ്ദുൽ വഹാബ് ആർവിയാണ് പിന്നീട് അഹ്‌ലെ ഹദീസ് പുനഃസംഘടിപ്പിച്ചത്. 1961-ൽ കിഴക്കൻ യു.പിയിലെ നോഗാറിൽ സമ്മേളനം സംഘടിപ്പിച്ചുകൊണ്ട് ഇവർ വീണ്ടും സജീവമായി. ആൾഇന്ത്യാ അഹ്‌ലെ ഹദീസ് കോൺഫ്രൻസിന്റെ പ്രവർത്തനങ്ങൾ നിയന്ത്രിക്കുന്നത് 41 അംഗ കമ്മിറ്റിയാണ്. ഹാഫിസ് മുഹമ്മദ് യഹ്‌യ ഛബ്രയാണ് പ്രസിഡണ്ട്. അസ്ഗർ അലി ഇമാം മഹ്ദി സലഫി ജനറൽ സെക്രട്ടറിയും. ഡൽഹി ജുമാമസ്ജിദിനടുത്തുള്ള ‘അഹ്‌ലെ ഹദീസ് മൻസിൽ’ ആണ് ആസ്ഥാനം. 1963-ൽ ബനാറസിൽ സ്ഥാപിച്ച ജാമിഅ സലഫിയ്യ, ഉമറാബാദിലെ ജാമിഅ ദാറുസ്സലാം, മുംബൈയിലെ ജാമിഅ ഇസ്‌ലാമിയ്യ എന്നിവയാണ് പ്രധാന സ്ഥാപനങ്ങൾ. ‘തർജുമാൻ’ ഉർദു മാഗസിനാണ് അഹ്‌ലെ ഹദീസിന്റെ മുഖപത്രം. ‘ഇസ്വ്‌ലാഹെ സമാജ്’ എന്ന പേരിൽ ഒരു ഹിന്ദി മാസികയും ഇവർക്കുണ്ട്.

ഇന്ത്യയിലെ ഇരുപതിലധികം സംസ്ഥാനങ്ങളിൽ അഹ്‌ലെ ഹദീസിന് ശാഖകളുണ്ടെന്ന് നേതൃത്വം അവകാശപ്പെടുന്നു. കേരളത്തിൽ അതിനു ശാഖകളില്ലെങ്കിലും കേരള നദ്‌വത്തുൽ മുജാഹിദീൻ അഹ്‌ലെ ഹദീസിന്റെ കേരളാ ഘടകത്തെ പോലെയാണ് പ്രവർത്തിക്കുന്നത്. എങ്കിലും ഉത്തരേന്ത്യയിലാണ് ഇവർക്ക് സ്വാധീനം കൂടുതൽ.

പാകിസ്താനിൽ 1950-ലാണ് പാകിസ്താൻ അഹ്‌ലെ ഹദീസ് രൂപീകൃതമാകുന്നത്. മുഹമ്മദ് ദാവൂദ് ഗസ്‌നവി (1895-1963)യാണ് സ്ഥാപകനും പ്രഥമ പ്രസിഡണ്ടും. ഫൈസ്വലാബാദിലെ ജാമിഅ സലഫിയ്യ അവരുടെ പ്രധാന സ്ഥാപനമാണ്. തർജുമാനുൽ ഹദീസ്, മുഹദ്ദിസ്, അഹ്‌ലെ ഹദീസ്, സൗത്തുൽ ഉമ്മ, തൗഹീദ് എന്നിങ്ങനെയുള്ള പ്രസിദ്ധീകരണങ്ങൾ അവർക്കുണ്ട്. 
1972-ൽ ബംഗ്ലാദേശ് രൂപീകൃതമായപ്പോൾ അവിടെയും അഹ്‌ലെ ഹദീസിനു ശാഖയുണ്ടായി. അവിടെ നിന്നും ‘അറഫാത്ത്’ എന്ന വാരിക പ്രസിദ്ധീകരിക്കുന്നു.


</doc>
<doc id="313505" url="https://ml.wikipedia.org/wiki?curid=313505" title="ഹൈമനോപ്റ്റെറ">
ഹൈമനോപ്റ്റെറ

കടന്നലുകൾ, തേനീച്ചകൾ. ഉറുമ്പുകൾ എന്നിവയെ ഉൾക്കൊള്ളുന്ന ഷഡ്പദങ്ങളിലെ മൂന്നാമത്തെ വലിയ നിരയാണ് ഹൈമനോപ്റ്റെറ.


</doc>
<doc id="313509" url="https://ml.wikipedia.org/wiki?curid=313509" title="കുവൈറ്റ്‌ കേരള മുസ്‌ലിം അസോസിയേഷൻ">
കുവൈറ്റ്‌ കേരള മുസ്‌ലിം അസോസിയേഷൻ

കുവൈറ്റിലെ ഏറ്റവും വലിയ പ്രവാസി സംഘടനയാണ് കെ.കെ.എം.എ എന്ന കുവൈറ്റ്‌ കേരള മുസ്‌ലിം അസോസിയേഷൻ. എട്ടു ലക്ഷത്തോളം അംഗങ്ങൾ ഈ സംഘടനയിൽ പ്രവർത്തിക്കുന്നു. പ്രവാസികൾക്കായി ലൈഫ് ഇൻഷുറൻസ് മുതൽ സ്കോളർഷിപ്പും ചികിത്സാ സഹായവും സന്നദ്ധ സേവനങ്ങളും അടക്കം ഒട്ടനവധി പ്രവർത്തനങ്ങൾ ഈ സംഘടന നടത്തി വരുന്നുണ്ട്. ഇന്ത്യൻ എംബസി നടത്തുന്ന പല പ്രവർത്തനങ്ങളിലും കെ.കെ.എം.എ പങ്ക് വഹിക്കാറുണ്ട്


</doc>
<doc id="313522" url="https://ml.wikipedia.org/wiki?curid=313522" title="ഹാരി നെൽസൺ പിൽസ്ബറി">
ഹാരി നെൽസൺ പിൽസ്ബറി

അമേരിക്കൻ ചെസ്സ്കളിക്കാരനായിരുന്നു ഹാരി നെൽസൺ പിൽസ്ബറി(ഡിസം: 5, 1872 – ജൂൺ 17, 1906) ആരംഭിച്ച് കുറച്ചുകാലം മാത്രം ചെസ്സ് രംഗത്ത് സജീവമായിരുന്ന ഒരു പ്രതിഭയായിരുന്നു അദ്ദേഹം .ഹാസ്റ്റിങ്ങ്സ് ടൂർണമെന്റിൽ മുൻ നിരക്കളിക്കാരെ പിന്തള്ളി ഒന്നാം സ്ഥാനം നേടിയതാണ് അദ്ദേഹത്തിന്റെ മികച്ച വിജയം. കൂടാതെ ബോർഡുകാണാതെയുള്ള ചെസ്സ് കളിയിലും പിൽസ്ബറി പ്രഗല്ഭനായിരുന്നു, മികച്ച ഓർമ്മശക്തിയ്ക്കുമുടമായിരുന്ന അദ്ദേഹം പ്രേക്ഷകർക്കുമുന്നിൽ അതു സംബന്ധിച്ച ചില പ്രകടനങ്ങളും പിൽസ്ബറി നടത്തുമായിരുന്നു.
1897 ലെ അമേരിക്കൻ ചെസ്സ് ദേശീയ ചാമ്പ്യനുമായിരുന്നു പിൽസ്ബറി.



</doc>
<doc id="313529" url="https://ml.wikipedia.org/wiki?curid=313529" title="കുള്ളൻ വർണ്ണത്തുമ്പി">
കുള്ളൻ വർണ്ണത്തുമ്പി

കുള്ളൻ വർണ്ണത്തുമ്പി ഇന്ത്യയിൽ കാണപ്പെടുന്ന നീർമുത്തൻ കുടുംബത്തിൽ ഉള്ള ഒരു കല്ലൻതുമ്പിയാണ്. 

"Lyriothemis" ജനുസിൽപെട്ട പതിനഞ്ച് ഇനം തുമ്പികൾ ഏഷ്യയിൽ ആകമാനം കാണപ്പെടുന്നു. ഈ ജനുസിൽപെട്ട മൂന്നു ഇനം തുമ്പികൾ ഇന്ത്യയിൽ കാണപ്പെടുന്നു. അവ "L. cleis", "L. tricolor", "L. acigastra" എന്നിവയാണ്. ഇവ മൂന്നും ഇന്ത്യയുടെ വടക്കു കിഴക്കൻ സംസ്ഥാനങ്ങളിൽ മാത്രമായി ഒതുങ്ങിയിരുന്നതായി കരുതിയിരുന്നു. എന്നാൽ 2009 ഇൽ "L. tricolor" ഉം 2010 ൽ "L. acigastra" ഉം കേരളത്തിൽ കണ്ടെത്തി. 

കുള്ളൻ വർണ്ണത്തുമ്പിയുടെ ആവാസ വ്യവസ്ഥയെക്കുറിച്ച് കാര്യമായി ഒന്നും നമുക്കറിയില്ല. ഇവയുടെ അപൂർവതയും രഹസ്യ സ്വാഭാവവും ആവാം അതിനു കാരണം. ശുദ്ധജല ചതുപ്പുകൾകും നീരുരവകൾകും അരികുകളിലുള്ള കുറ്റിക്കാടുകളിലാണ്‌ 2010 ൽ ഇവയെ കണ്ടെത്തിയത്. ഇവക്ക് ശ്രീലങ്കയിൽ 2009 ൽ കണ്ടെത്തിയ "L. defonsekai" യുമായി വളരെ സാമ്യമുണ്ട്‌. 



</doc>
<doc id="313552" url="https://ml.wikipedia.org/wiki?curid=313552" title="സാന്തിയാഗോ റമോൺ ഐ കക്സാൽ">
സാന്തിയാഗോ റമോൺ ഐ കക്സാൽ

സാന്തിയാഗോ റമോൺ ഐ കക്സാൽ 1 May 1852 – 18 October 1934) സ്പെയിങ്കാരനായ് രോഗവിജ്ഞാനീയവ്ദഗ്ദ്ധനും കോശകലാവിജ്ഞാനിയും നാഡീവിജ്ഞാനശാസ്ത്രജ്ഞനും നോബെൽ പുരസ്കാര ജേതാവും ആയിരുന്നു. അദ്ദേഹത്തിന്റെ മസ്തിഷ്കത്തിന്റെ അതിസൂക്ഷ്മ ഘടനയെപ്പറ്റിയുള്ള പഠനങ്ങൾ അദ്ദേഹത്തെ നാഡീശാസ്ത്രത്തിന്റെ പിതാവ് എന്നു വിളിക്കപ്പെടുന്നു. അദ്ദേഹത്തിന്റെ വൈദ്യശാസ്ത്രവുമായി ബന്ധപ്പെട്ട അനേകം സ്വയം വരച്ച ചിത്രങ്ങൾ ഇന്നും വൈദ്യശാസ്ത്രരംഗത്ത് പഠനത്തിനായി ഉപയോഗിച്ചുവരുന്നു. 


</doc>
<doc id="313555" url="https://ml.wikipedia.org/wiki?curid=313555" title="എമിൽ വോൺ ബെയ്റിങ്">
എമിൽ വോൺ ബെയ്റിങ്

എമിൽ വോൺ ബെയ്റിങ് (15 March 1854 – 31 March 1917) 1901ൽ നോബൽ സമ്മാനം ലഭിച്ച ജർമ്മൻ ശരീരശാസ്ത്രജ്ഞനായിരുന്നു. ശരീരശാസ്ത്രത്തിൽ ആദ്യമായി നോബൽ സമ്മാനം ലഭിച്ചത് അദ്ദേഹത്തിനായിരുന്നു. ഡിഫ്തീരിയാ(തൊണ്ടമുള്ള്) രോഗത്തിനു പ്രതിരോധമരുന്ന് കണ്ടുപിടിച്ചതിനായിരുന്നു നൊബേൽ സമ്മാനിതനായത്. ശിശുമരണത്തിനു കാരണമായിരുന്ന ഡിഫ്തീരിയായ്ക്കു പ്രതിരോധ മരുന്നു കണ്ടുപിടിച്ച അദ്ദേഹത്തെ "ശിശുക്കളുടെ രക്ഷകൻ" എന്നാണു പേരു വിളിച്ചിരുന്നത്. 

അന്നത്തെ പ്രഷ്യയിലെ, ഇന്നത്തെ പോളണ്ടിലെ, ഹാൻസ്ഡോർഫിൽ ആണ് അദ്ദേഹം ജനിച്ചത്. 

ബെർലിനിലെ Akademie für das militärärztliche Bildungswesen ൽ 1874 മുതൽ 1878 വരെ വൈദ്യശാസ്ത്രം പഠിച്ചു. അദ്ദേഹം പ്രധാനമായി സൈനിക ഡോക്ടർ ആയി ജോലി ചെയ്തു. പിന്നീട്, മാർബർഗ് സർവ്വകലാശാലയിലെ പ്രൊഫസർ ആയി നിയമനം ലഭിച്ചു. അദ്ദേഹം തന്റെ ഔദ്യോഗികജീവിതം മുഴുവൻ ഈ ജോലിയിൽ തുടർന്നു. അദ്ദേഹത്തിന്റെയും ഫാർമ്മക്കോളജിസ്റ്റ് ആയ ഹാൻസ് ഹോഴ്സ്റ്റ് മേയെർഇന്റെയും പരീക്ഷണശാലകൾ ഒരെ കെട്ടിടത്തിലായിരുന്നു. ബെയ്റിങ്' ഹാൻസ് ഹോഴ്സ്റ്റ് മേയെറിൽ ടെറ്റനസ് വിഷവസ്തുവിനെപ്പറ്റി പഠിക്കാൻ വേണ്ട താത്പര്യം ജനിപ്പിച്ചു. ബെയ്റിങ്' 1890ൽ ഡിഫ്തീരിയായ്ക്കു പ്രതിരോധ മരുന്നു കണ്ടുപിടിച്ചു. പ്രതിരോധചികിത്സയെപ്പറ്റി പഠിക്കുന്നതിനുള്ള വലിയ ഒരു പ്രചോദനമായി അദ്ദേഹത്തിന്റെ ഈ കണ്ടുപിടിത്തം. ഡിഫ്തീരിയായ്ക്കും ടെറ്റനസിനും പ്രതിരോധചികിത്സ കണ്ടുപിടിച്ച അദ്ദേഹത്തിനായിരുന്നു 1901-ലെ നോബൽ സമ്മാനം. 

അദ്ദേഹം 1917 മാർച്ച് 31നു മരിച്ചു.
1896 ഡിസംബറിൽ ബെയ്റിങ്' 18 വയസ്സുണ്ടായിരുന്ന എൽസെ സ്പിനോലെയുമായി വിവാഹിതനായി. ബെർലിനിലെ ചാരിറ്റി ആസുപത്രിയുടെ ഉടമയായിരുന്ന ബെൺഹാഡ് സ്പിനോലയുടെ മകളായിരുന്നു എൽസെ. 


</doc>
<doc id="313559" url="https://ml.wikipedia.org/wiki?curid=313559" title="റൊണാൾഡ് റോസ്">
റൊണാൾഡ് റോസ്

റൊണാൾഡ് റോസ് (13 May 1857 – 16 September 1932) ഇന്ത്യയിൽ ജനിച്ച ബ്രിട്ടിഷ് മെഡിക്കൽ ഡോക്ടറും മലമ്പനിയെപ്പറ്റി നടത്തിയ ഗവേഷണത്തിനു 1902-ൽ ശരീരശാസ്ത്രത്തിനും വൈദ്യശാസ്ത്രത്തിനുള്ള നോബൽ പുരസ്കാരം ലഭിച്ചു, യൂറോപ്പിനുവെളിയിൽ നിന്നും ആദ്യം നോബൽ സമ്മാനം ലഭിച്ചതും ബ്രിട്ടനിൽ ആദ്യമായി നോബൽ സമ്മനിതനായതും റൊണാൾഡ് റോസ്സായിരുന്നു. കൊതുകിന്റെ കുടലിനകത്താണ് മലേറിയ അണുവായ പരാദം വസിക്കുന്നതെന്ന അദ്ദേഹത്തിന്റെ കണ്ടുപിടിത്തമാണ് മലമ്പനി കൊതുകാണു പരത്തുന്നതെന്നും അതിനാൽ കൊതുകിനെ നിയന്ത്രിച്ചാൽ മലമ്പനി തടയാമെന്നും അവബോധമുണ്ടാക്കിയത്. അദ്ദേഹം ഒരു ബഹുമുഖപ്രതിഫ ആയിരുന്നു. അദ്ദേഹം അനേകം കവിതകൾ എഴുതി അനേകം നോവലുകളും പാട്ടുകളും എഴുതി. അദ്ദേഹം നല്ല ഒരു കലാഭിരുചിയുള്ള കലാകാരനും സ്വാഭാവിക ഗണിതജ്ഞനും ആയിരുന്നു. 
അദ്ദേഹം ഇന്ത്യൻ മെഡിക്കൽ സർവീസിൽ 25 വർഷം ജോലി ചെയ്തു. അദ്ദേഹത്തിന്റെ ഇന്ത്യയിലെ ഈ ഔദ്യോഗിക ജീവിതകാലത്തായിരുന്നു തന്റെ മഹത്തായ കണ്ടുപിടുത്തം നടത്തിയത്. ഇന്ത്യയിലെ സെവനത്തിനു സേഷം അദ്ദെഹം ലിവർപൂൾ സ്കൂൾ ഓഫ് മെഡിസിനിൽ ചെർന്നു പ്രവർത്തിച്ചു. അവിടെ 10 വർഷം ജൊലി ചെയ്തു. 1926ൽ അദ്ദേഹം അദ്ദേഹത്തിന്റെ ബഹുമാനാർത്ഥം തന്റെ പേരിൽ തുടങ്ങിയ Ross Institute and Hospital for Tropical Diseases ന്റെ ഡയറക്ടർ ഇൻ ചീഫ് ആയി സേവനമനുഷ്ടിച്ചു. തന്റെ മരണം വരെ ആ സ്ഥാനത്ത് അദ്ദേഹം തൂടർന്നു. 


</doc>
<doc id="313561" url="https://ml.wikipedia.org/wiki?curid=313561" title="ഇവാൻ പാവ് ലോവ്">
ഇവാൻ പാവ് ലോവ്

ഇവാൻ പാവ് ലോവ് 26 September [O.S. 14 September] 1849 – 27 February 1936) റഷ്യൻ ശരീരശാസ്ത്രജ്ഞനായിരുന്നു. അദ്ദേഹത്തിന്റെ ക്ലാസ്സിക്കൽ കണ്ടീഷനിങ്ങ് എന്നതിലുള്ള പരീക്ഷണങ്ങൾ അദ്ദേഹത്തെ പ്രശസ്തനാക്കി. ചെറുപ്രായത്തിൽതന്നെ പാവ് ലൊവ് ഗവേഷണതല്പരനായിരുന്നു. ഡി. ഐ. പിസാറെവ് ഐ എം സെചെനേവ് എന്നീ ധിഷണാശാലികളുടെ സ്വാധീനത്താൽ അദ്ദേഹം മതപരമായ ജൊലിയുപേക്ഷിക്കുകയും ശാസ്ത്രത്തിനായി തന്റെ ജിവിതം ഉഴിഞ്ഞുവയ്ക്കാൻ തീരുമാനിക്കുകയും ചെയ്തു. 1870ൽ അദ്ദേഹം റഷ്യയിലെ സെന്റ് പീറ്റേഴ്സ് സർവകലാശാലയിൽ പ്രകൃതിശാസ്ത്രം പഠിക്കാൻ ചേർന്നു. അദ്ദേഹത്തിന്റെ അനെകം കൺറ്റുപിടിത്തതിനെ മാനിച്ച് 1904ൽ അദ്ദേഹത്തിന് ശരീരശാസ്ത്രത്തിനും വൈദ്യശാസ്ത്രത്തിനുമുള്ള നൊബൽ സമ്മാനം നൽകപ്പെട്ടു. അങ്ങനെ നൊബൽ സമ്മനം ലഭിച്ച ആദ്യ റഷ്യക്കാരനായി അദ്ദേഹം മാറി. 


</doc>
<doc id="313563" url="https://ml.wikipedia.org/wiki?curid=313563" title="കാമില്ലൊ ഗോൾജി">
കാമില്ലൊ ഗോൾജി

കാമില്ലൊ ഗോൾജി (7 July 1843 – 21 January 1926) ഇറ്റാലിയൻ ശരീരശാസ്ത്രജ്ഞനും ജീവശാസ്ത്രജ്ഞനും രോഗവിജ്ഞാനീയവിദഗ്ദ്ധനും ശാസ്ത്രജ്ഞനും നോബൽ സമ്മാനജെതാവുമായിരുന്നു. ശരീരവിജ്ഞാനീയത്തിലും ശരീരഘടനാശാസ്ത്രത്തിലുമുള്ള അനേകം അവയവങ്ങളുടെയും പ്രതിഭാസങ്ങളുടെയും നാമങ്ങളായ ഗോൾജി വസ്തുക്കൾ ഗൊൾജി ടെൻഡൻ രിഫ്ലെക്സ് തുടങ്ങിയവ അദ്ദേഹത്തിന്റെ പെരിൽ അറിയപ്പെടുന്നു. 
അദ്ദേഹത്തിന്റെ കാലത്തെ ഏറ്റവും പ്രശസ്തനായ നാഡീശാസ്ത്രജ്ഞനും ജീവശാസ്ത്രജ്ഞനുമായിരുന്നു അദ്ദേഹം.


</doc>
<doc id="313564" url="https://ml.wikipedia.org/wiki?curid=313564" title="നീൽസ് റെയ്ബെർഗ് ഫിൻസെൻ">
നീൽസ് റെയ്ബെർഗ് ഫിൻസെൻ

ഡെന്മാർക്കിൽ ജനിച്ച ഐസ് ലാന്റ് വംശജനായ ശരീരശാസ്ത്രജ്ഞനും 1903ലെ വൈദ്യശാസ്ത്രത്തിനുള്ള നോബൽ സമ്മാന പുരസ്കാരജേതാവുമാണ് നീൽസ് റെയ്ബെർഗ് ഫിൻസെൻ (December 15, 1860 – September 24, 1904) . 
ശക്തമായ പ്രകാശം ഉപയോഗിച്ച് ലൂപ്പസ് വൾഗാരിസ് പോലെയുള്ള രോഗങ്ങൾ ചികിൽസിക്കുന്ന രീതിക്ക് തുടക്കമിട്ടതിനാണ് അദ്ദേഹത്തിന് വൈദ്യശാസ്ത്രത്തിനുള്ള നോബൽ സമ്മാനം| നൽകപ്പെട്ടത് "


</doc>
<doc id="313566" url="https://ml.wikipedia.org/wiki?curid=313566" title="പതാക (മുദ്ര)">
പതാക (മുദ്ര)

കൈപ്പത്തി നിവർത്തിപ്പിടിച്ച് മോതിരവിരൽ (ചെറുവിരലിൽ നിന്നും രണ്ടാമത്തെ വിരൽ) അകത്തോട്ട് പകുതി മടക്കിയാൽ പതാകമെന്ന മുദ്ര കിട്ടും.

</doc>
<doc id="313568" url="https://ml.wikipedia.org/wiki?curid=313568" title="ദശഭൂമികകൾ">
ദശഭൂമികകൾ

ബുദ്ധനായിത്തീരുന്നതിനു ബോധിസത്വൻ സ്വീകരിയ്ക്കേണ്ട പത്തു ദശകളെയാണ് ദശഭൂമികകൾ എന്നതുകൊണ്ട് അർത്ഥമാക്കുന്നത്.


</doc>
<doc id="313578" url="https://ml.wikipedia.org/wiki?curid=313578" title="വ്യാപം അഴിമതി">
വ്യാപം അഴിമതി

മധ്യപ്രദേശ് സംസ്ഥാനത്ത് വ്യാപം ബോർഡ് നടത്തിയ പ്രവേശന-ഉദ്യോഗസ്ഥ പരീക്ഷകളിൽ നിരവധി രാഷ്ട്രീയക്കാരും ഉന്നത ഉദ്യോഗസ്ഥരും ഇടനിലക്കാരും ആൾമാറാട്ടം നടത്തിയ പരീക്ഷാർത്ഥികളും ചേർന്ന് പരീക്ഷാ ക്രമക്കേടുകളും അഴിമതിയുമാണ് വ്യാപം അഴിമതി എന്ന പേരിലറിയപ്പെടുന്നത്. 

മധ്യപ്രദേശ് വ്യാവസായിക് പരീക്ഷാ മണ്ഡൽ (മധ്യപ്രദേശ് പ്രഫഷനൽ എക്സാമിനേഷൻ ബോർഡ്) എന്നതിൻെറ ഹിന്ദി ഭാഷയിലെ ചുരുക്കപ്പേരാണ് "വ്യാപം" (വ്യാവസായിക് പരീക്ഷാ മണ്ഡൽ ). പബ്ളിക് സർവിസ് കമ്മീഷൻ വഴി നികത്താത്ത സംസ്ഥാനത്തെ വിവിധ പോസ്റ്റുകളിലേക്ക് വ്യാപം ബോർഡ് നടത്തുന്ന പരീക്ഷകൾ വഴിയാണ് നിയമനം നടത്തി വരുന്നത്. ഒരു വർഷം ശരാശരി 21 പരീക്ഷകളിലായി ഉദ്ദേശം 14 ലക്ഷം ഉദ്യോഗാർത്ഥികൾ/ വിദ്യാർത്ഥികൾ വ്യാപം നടത്തുന്ന പരീക്ഷയിൽ പങ്കെടുക്കുന്നുണ്ട്.

1995 മുതൽ വ്യാപം അഴിമതി വെളിച്ചത്ത് വന്നുതുടങ്ങിയിരുന്നു. 2000-ൽ ചറ്റാർപൂർ ജില്ലയിൽ ആദ്യത്തെ എഫ്.ഐ.ആർ. റജിസ്റ്റർ ചെയ്യുകയും ചെയ്തു. 2004-ൽ കാണ്ട്‌വ ജില്ലയിൽ ഏഴ് കേസുകൾ റജിസ്റ്റർ ചെയ്തു. എന്നാലും ഇതെല്ലാം ഒറ്റപ്പെട്ട കേസുകളായാണ് കണ്ടിരുന്നത്. 

2013-ലാണ് വ്യാപം അഴിമതിയുടെ വ്യാപ്തി പുറം ലോകമറിഞ്ഞത്. 2013-ൽ വ്യാപം നടത്തിയ പ്രീ-മെഡിക്കൽ ടെസ്റ്റിൽ നിരവധി രാഷ്ട്രീയക്കാരുടെയും ഉന്നത ഉദ്യോഗസ്ഥരുടെയും സഹായത്തോടെ ജഗദീഷ് സാഗർ വളരെ വലിയ അളവിൽ തന്നെ ക്രമക്കേടുകൾ നടത്തിയിരുന്നു. 2013 ജൂലായ് 7ന് നടത്തിയ പരീക്ഷയ്ക്ക് അൾമാറാട്ടം നടത്താനായി ഇൻഡോർ നഗരത്തിലെ വിവിധ ഹോട്ടലുകളിൽ താമസിച്ചിരുന്ന 20 പേരെ ജൂലായ് 6 രാത്രിയിൽ അറസ്റ്റ് ചെയ്തു. ഇതിൽ 17 പേർ ഉത്തർപ്രദേശ് സ്വദേശികളാണ്. ആൾമാറാട്ടം നടത്തുന്നവർക്ക് അമ്പതിനായിരം രൂപ മുതൽ ഒരു ലക്ഷം രൂപ വരെ പ്രതിഫലം നൽകിയിരുന്നു. അറസ്റ്റ് ചെയ്യപ്പെട്ടവരിൽ നിന്ന് കിട്ടിയ വിവരമനുസരിച്ച് ജഗദീഷ് സാഗർ നേതൃത്വം നൽകുന്ന വലിയൊരു റാക്കറ്റ് ഇതിന്റെ പിന്നിലുണ്ടെന്ന് അന്വേഷണ ഉദ്യോഗസ്ഥർക്ക് മനസ്സിലായി. വെളിവായ വിവരങ്ങളൂടെയടിസ്ഥാനത്തിൽ വിശദമായ അന്വേഷണം ആവശ്യപ്പെട്ട് ഡോ. ആനന്ദ് റായി ഇൻഡോർ നഗരത്തിലെ പോലിസ് സുപ്രണ്ടിന് (ഇക്കണോമിക് ഒഫൻസ് വിംഗ്) പരാതി നൽകി. 

2013 ജൂലായ് 13-ന് മുമ്പൈയിൽ ഇന്ന് ജഗദീഷ് സാഗറിനെ അറസ്റ്റ് ചെയ്യുകയും 317 കുട്ടികളുടെ പട്ടിക പിടിച്ചെടുക്കുകയും ചെയ്തു. ഈ സമയത്ത് സംശയത്തിന്റെ നിഴലിലൊന്നുമുണ്ടാകാതിരുന്ന എം.പി.പി.ഇ.ബി. എക്സാം കണ്ട്രോളർ ആയിരുന്ന പങ്കജ് ത്രിവേദി, സർക്കാരിന്റെ വിവിധ ഡിപ്പാർട്ട്മെന്റുകൾക്കും മെഡിക്കൽ കോളേജ് ഡീനുകൾക്കും സാഗറിന്റെ കൈയ്യിലുണ്ടായിരുന്ന പട്ടികയിലെ വിദ്യാർത്ഥികൾക്ക് അവരുടെ സത്യവാങ്മൂലം എഴുതി വാങ്ങി അവർക്ക് സീറ്റ് നൽകണമെന്ന് ആവശ്യപ്പെട്ട് കത്തയച്ചിരുന്നു. ജഗദീഷിന്റെ മൊഴിയുടെ അടിസ്ഥാനത്തിൽ 2013 സെപ്റ്റംബർ 28 ന് ത്രിവേദിയേയും അറസ്റ്റ് ചെയ്തു.

2013 ഒക്ടോബർ 5-ന് സ്പെഷ്യൽ ടാസ്ക് ഫോർസ് (എസ്.ടി.എഫ്.) ജഗദീഷ് സാഗറ് അടക്കം 28 പേർക്കെതിരെ കുറ്റപത്രം സമർപ്പിച്ചു. 2013 ഡിസംബറിൽ എസ്.ടി.എഫ്. 23000 പേജുള്ള മറ്റൊരു കുറ്റപ്പത്രം 34 പേർക്കെതിരെ ഇൻഡോർ ജില്ലാ കോടതിയിൽ സമർപ്പിച്ചു. ജഗദീഷ് സാഗർ, പങ്കജ് ത്രിവേദി, ഡോ. സഞ്ജീവ് ഷിൽപ്പകാർ, ഗംഗാറാം പിപ്‌ലിയ എന്നിവരും കുട്ടികളും അവരുടെ രക്ഷാകർത്താക്കളും ചേർന്ന് 30 പേരും കുറ്റപ്പത്രത്തിലുണ്ട്.

2012-നടന്ന പ്രി-പിജി, ഫുഡ് ഇൻസ്പെക്റ്റർ സെലക്ഷൻ ടെസ്റ്റ്, മിൽക് ഫെഡറേഷൻ ടെസ്റ്റ്, സുബേദാർ-സബ് ഇൻസ്പെക്റ്റർ ആന്റ് പ്ലാറ്റൂൺ കമാണ്ടർ സെലക്ഷൻ ടെസ്റ്റ്, പോലിസ് കോൺസ്റ്റബിൾ റിക്രൂട്ട്മെന്റ് ടെസ്റ്റ് തുടങ്ങിയ അഞ്ച് റികൃട്ട്മെന്റ് പരീക്ഷകളിൽ ക്രമക്കേട് നടന്നതായി 2013 നവംബറിൽ എസ്.എടി.എഫ്. കണ്ടെത്തുകയുണ്ടായി. 

വ്യാപം അഴിമതിയുടെ പിന്നിൽ പ്രവർത്തിച്ച മുഴുവൻ രാഷ്ട്രീയ - ഉന്നത ഉദ്യോഗസ്ഥരെയും വെളിച്ചത്ത് കൊണ്ടുവരാൻ ഡോ. ആനന്ദ് റായ് മധ്യപ്രദേശ് ഹൈകോടതിയെ സമീപിച്ചതിനെ തുടർന്ന് കോടതി ഉത്തരവിട്ട പ്രകാരം ബി.ജെ.പി സർക്കാർ പ്രത്യേക അന്വേഷണസംഘം രൂപവത്കരിച്ചു. 2000 പ്രതികളെ കസ്റ്റഡിയിലെടുത്ത കേസിൽ 300 പേരെ ഇതുവരെ അറസ്റ്റ് ചെയ്തു. 400 പ്രതികൾ ഒളിവിലാണ്. ഇന്ത്യയിൽ ഇതുവരെ ഉണ്ടായതിൽ ഏറ്റവും കൂടുതൽ ആളുകൾ പ്രതികളായ അഴിമാതിയാണിത്. മുഖ്യമന്ത്രി ശിവരാജ് സിങ് ചൗഹാന്റെ പങ്കും ഇതിൽ ആരോപിക്കപ്പെടുന്നു. വ്യാപം നിയമനതട്ടിപ്പ് കേസിൽ ഉന്നത ഇടപെടൽ ഇല്ലാത്ത അന്വേഷണം ഉറപ്പുവരുത്താൻ ഗവർണറെ മാറ്റിനിർത്തണമെന്ന് ആവശ്യപ്പെട്ട ഹരജി സുപ്രീംകോടതി ഫയലിൽ സ്വീകരിച്ചിരിക്കുകയാണ്.സി.ബി.ഐ അന്വേഷിക്കുന്നതിൽ എതിർപ്പി െല്ലന്ന് അറിയിച്ച് മധ്യപ്രദേശ് ഹൈകോടതിക്ക് കത്ത് അയക്കുമെന്നു മധ്യപ്രദേശ് മുഖ്യമന്ത്രി ശിവ് രാജ് സിങ് ചൗഹാൻപറഞ്ഞു 

പരീക്ഷാ തിരിമറി പ്രധാനമായും മൂന്നു വിധത്തിലാണ് നടന്നിരുന്നത്. 

അതിനു ശേഷം , ഇടനിലക്കാർ, പ്രോക്സി പരീക്ഷാർത്ഥികൾ, ഡമ്മി പരീക്ഷാർത്ഥികൾ, അന്വേഷണ ഉദ്യോഗസ്ഥർ, വ്യാപം ജീവനക്കാർ എന്നിങ്ങനെ കേസുമായി ബന്ധപ്പെട്ട 48 പേർ സംശായ്സ്പദമായ രീതിയിൽ മരണപ്പെട്ടു

വ്യാപം അഴിമതിയെ വെളിച്ചത്തു കൊണ്ടുവന്നവരും വാർത്ത‍ റിപ്പോർട്ട് ചെയ്തവരും അന്വേഷണ സംഘത്തെ സഹായിച്ചവരും ഇടനിലക്കാരും പകരം പരീക്ഷ എഴുതിയവരും ഡമ്മി പരീക്ഷാർത്ഥികളും, അന്വേഷണ ഉദ്യോഗസ്ഥരും, വ്യാപം ജീവനക്കാരുമെല്ലാമായി ഇതുവരെ 48 ആളുകൾ ദുരൂഹമായി കൊല്ലപ്പെടുകയുണ്ടായി. ഈ ദുരൂഹ കൊലപാതകങ്ങൾ ഇപ്പോൾ രാജ്യ ശ്രദ്ധ നേടിയിരിക്കുകയാണ്. 


വ്യാപം കുംഭകോണം പുറത്തുകൊണ്ടുവന്ന നാലു ആൾക്കാരിൽ ഒരാളാണ് ആശിഷ് ചതുർവേദി എന്ന 26കാരൻ . 2009ലാണ് രോഗം വന്ന് അമ്മയെ ആശുപത്രിയിലാക്കിയപ്പോൾ പരിശോധിക്കാൻ വന്ന ഡോക്ടർക്ക് അടിസ്ഥാനവിവരമോ പരിശീലനമോ ഇല്ളെന്ന് മനസ്സിലായതിനെ തുടർന്ന് അന്വേഷണം തുടങ്ങി. തുടർന്ന് 2013ൽ നടത്തിയ ഒളികാമറ ഓപറേഷനിൽ വ്യാപം പരീക്ഷാ നടത്തിപ്പിലെ പണമിടപാട് വന്നു. ദുരൂഹമരണങ്ങൾ തുടർക്കഥയായപ്പോൾ തന്റെ ദുരൂഹ മരണം പ്രവചിച്ചു ആശിഷ് ചതുർവേദി രംഗത്തെത്തിയതും വാർത്താ പ്രാധാന്യം നേടി.



</doc>
<doc id="313585" url="https://ml.wikipedia.org/wiki?curid=313585" title="ഓസ്ബെർഗ് കപ്പൽ">
ഓസ്ബെർഗ് കപ്പൽ

നോർവെയിലെ വെസ്റ്റ്ഫോൾഡ് കൗണ്ടിയിലുള്ള ടോൺസ്ബെർഗിനടുത്തുള്ള ഓസ്ബെർഗ് തോട്ടത്തിലുള്ള ഒരു വലിയ ശവക്കോട്ടയിൽനിന്ന് കുഴിച്ചെടുത്ത വൈക്കിങ് കപ്പലാണ് ഓസ്ബെർഗ് കപ്പൽ (നോർവീജിയൻ: "Osebergskipet") എന്ന പേരിൽ അറിയപ്പെടുന്നത്.

കപ്പലും കടലുമായി ഇഴചേർന്ന് ജീവിച്ചിരുന്ന വൈക്കിങ്ങുകളിലെ പ്രമുഖരുടെ ശവസംസ്കാരം കപ്പലുകളോടൊപ്പമായിരുന്നു നടത്തിയിരുന്നത്.
ആസ എന്ന പേരുള്ള ഒരു വൈക്കിങ് രാജ്ഞിയുടേതായിരുന്നു ഓസ്ബെർഗ് കപ്പൽ എന്ന് കരുതുന്നു. അലങ്കാരപ്പണികളോടെ നിർമ്മിച്ചിട്ടുള്ള ഈ കപ്പൽ ചെറിയ വിനോദയത്രകൾക്കുവേണ്ടിയാകാം ഉപയോഗിച്ചിരുന്നത്.

ഓസ്ബെർഗ് ശവക്കോട്ടയിൽനിന്ന് നിരവധി പുരാവസ്തുക്കളും രണ്ട് സ്ത്രീകളുടെ അസ്ഥികൂടങ്ങളും ലഭിച്ചിട്ടുണ്ട്. കപ്പൽ എ.ഡി. 834-ആമാണ്ടിലാണ് അടക്കം ചെയ്തിരിക്കുന്നത്. നോർവെയിൽനിന്നുള്ള ഹോക്കൊൺ സ്കെറ്റെലിഗ്, സ്വീഡനിൽ നിന്നുള്ള ഗബ്രിയേൽ ഗുസ്താവ്സൺ എന്നീ പുരാവസ്തുഗവേഷകർ 1904-1905 കാലയളവിലാണ് ഓസ്ബെർഗ് കപ്പൽ ഖനനം ചെയ്തെടുത്തത്. വൈക്കിങ് കാലഘട്ടത്തിലെ ഏറ്റവും പ്രധാനപ്പെട് പുരാവസ്തുശേഷിപ്പുകളിലൊന്നായി ഓസ്ബെർഗ് കപ്പൽ കണക്കാക്കപ്പെടുന്നു. കപ്പലും അതിലടങ്ങിയിരുന്ന പല പുരാവസ്തുക്കളും ഓസ്ലോയിലെ ബിഗ്ഡേയിലുള്ള വൈക്കിങ് ഷിപ് മ്യൂസിയത്തിൽ പ്രദർശിപ്പിച്ചിരിക്കുന്നു.


</doc>
<doc id="313595" url="https://ml.wikipedia.org/wiki?curid=313595" title="വി. രാജഗോപാൽ">
വി. രാജഗോപാൽ

മലയാള സ്പോർട്ട്സ് ലേഖകനും പത്ര പ്രവർത്തകനുമായിരുന്നു വി. രാജഗോപാൽ മാതൃഭൂമി പത്രത്തിൻറെ മുൻ ഡെപ്യൂട്ടി എഡിറ്ററായിരുന്നു. ഒളിമ്പ്യൻ എന്ന പേരിൽ
ദീർഘകാലം മാതൃഭൂമി വാരാന്തപ്പതിപ്പിൽ സ്പോർട്ട്സ് കോളം കൈകാര്യം ചെയ്തിരുന്നു.
കോഴിക്കോട് പന്നിയങ്കര സ്വദേശിയായിരുന്നു. മാതൃഭൂമിക്കു വേണ്ടി അഞ്ച് ഒളിമ്പിക്സും ആറ് ഏഷ്യാഡും ഒരു യൂത്ത് ഒളിമ്പിക്സും റിപ്പോർട്ട് ചെയ്തിട്ടുണ്ട്. 2013 ൽ മാതൃഭൂമിയിൽ നിന്ന് വിരമിച്ചു. ഏറെക്കാലം മാതൃഭൂമിയുടെ എക്സിക്യൂട്ടീവ് എഡിറ്ററായിരുന്നു. പ്രമുഖ അന്താരാഷ്ട്ര സ്പോർട്ട്സ് അവാർഡായ ലോറസിൻറെ സെലക്ഷൻ പാനലിൽ പന്ത്രണ്ട് വർഷം അംഗമായിരുന്നു. കേരള പ്രസ് അക്കാദമി ജനറൽ കൗൺസിൽ അംഗമായും സേവനമനുഷ്ഠിച്ചിട്ടുണ്ട്. രണ്ട് തവണ കേരള സ്പോർട്ട്സ് കൗൺസിലിൻറെ അവാർഡ് ലഭിച്ചിട്ടുണ്ട്. മാതൃഭൂമിയുടെ കോഴിക്കോട് ബ്യൂറോ ചീഫ്, കൊല്ലം, മലപ്പുറം യൂണിറ്റുകളുടെ ഡെപ്യൂട്ടി എഡിറ്റർ എന്നീ നിലകളിലും പ്രവർത്തിച്ചിട്ടുണ്ട്. 


</doc>
<doc id="313607" url="https://ml.wikipedia.org/wiki?curid=313607" title="നാഡി">
നാഡി

ശരീരത്തിലെ ആവേദസംവാഹിനികളായ അവയവങ്ങളെയാണ് നാഡി എന്നു വിളിക്കുന്നത്. ഈ ശരീരഭാഗങ്ങൾ തലച്ചോറിൽ നിന്നും സുഷുമ്നാ നാഡിയിൽ നിന്നും ശരീരത്തിലെ മറ്റു അവയവങ്ങളിലേക്ക് നിർദ്ദേശങ്ങൾ എത്തിക്കുന്നു. ഇത് ഒരു കൂട്ടം നാഡീ കോശങ്ങൾ ചേർന്ന് ചരടുപോലെ ശരീരഭാഗങ്ങളിൽ നീളത്തിൽ കാണപ്പെടുന്നു.

കുറച്ചുകൂടി ലളിതമായ മസ്തിഷ്കവ്യവസ്ഥയുള്ള പാറ്റാ പോലെയുള്ള ജീവികളിലെ കേന്ദ്ര നാഡീ വ്യൂഹത്തിൽ ന്യൂറൽ ട്രാക്റ്റ് എന്ന് വിളിക്കുന്ന ഭാഗവും ഇതേ ധർമ്മം പാലിക്കുന്നവയാണ്.

 


</doc>
<doc id="313614" url="https://ml.wikipedia.org/wiki?curid=313614" title="മുട്ടുചിറ">
മുട്ടുചിറ

കോട്ടയം ജില്ലയിലെ കടുത്തുരുത്തിയിൽ നിന്നും 2 കിലോ മീറ്റർ കിഴക്കായും ഏറ്റുമാനൂരിൽ നിന്ന് 13 കിലോമീറ്റർ പടിഞ്ഞാറായും സ്ഥിതി ചെയ്യുന്ന പ്രകൃതി രമണീയമായ ഗ്രാമമാണ് മുട്ടുചിറ.
നൂറ്റാണ്ടുകൾക്കു മുമ്പ് മുട്ടുചിറ അറിയപ്പെട്ടിരുന്നത് ഞായപ്പള്ളി എന്ന പേരിലായിരുന്നു. മുട്ടുചിറ എന്ന കരയോ സ്ഥലമോ അന്നുണ്ടായിരുന്നില്ല. കാർഷികവൃത്തി മുഖ്യതൊഴിലായിരുന്ന കാലത്ത് ജല സോചനത്തിനായി തോട്ടിൽ പല സ്ഥലങ്ങളിലായി മുട്ടും ചിറയും ഉറപ്പിച്ചിരുന്നു. അങ്ങനെ മുടങ്ങാതെ മുട്ടും ചിറയും ഉറപ്പിച്ചിരുന്ന ഈ പ്രദേശത്തിന് കാലാന്തരത്തിൽ മുട്ടുചിറ എന്ന പേരുണ്ടായി.
അഞ്ചാം നൂറ്റാണ്ടിൽ സ്ഥാപിതമായ മുട്ടുചിറ റൂഹാദക്കുദിശാ ഫൊറോന പള്ളി പ്രശസ്തമാണ്. മുട്ടുചിറ പള്ളിയുടെ മണിമാളികയ്ക്ക് 150 അടിയിലേറെ ഉയരമുണ്ട്. പുരാതനമായ ശിലാലിഖിതങ്ങളും മുട്ടുചിറ പള്ളിയിൽ കാണാം.വി. അൽഫോൻസാമ്മയുടെ പാദസ്പർശത്താൾ ധന്യമാണ് മുട്ടുചിറ. വിശുദ്ധയുടെ അമ്മ വീട് മുട്ടുചിറ ഇടവകയിലെ വാലാച്ചിറയിലാണ്. അൽഫോൻസാമ്മ വളർന്നത് മാതൃസഹോദരി ഭവനമായ മുട്ടുചിറ മുരിക്കൻ തറവാട്ടിലാണ്. അൽഫോൻസാമ്മ പഠിച്ചത് മുട്ടുചിറ ഗവൺമെന്റ് സ്‌കൂളിലാണ്. മുട്ടുചിറ റൂഹാദക്കുദിശാ ഫൊറോനപള്ളിയും അൽഫോൻസാ ഭവനും (മുരിക്കൻ തറവാട്) ഇന്ന് പ്രധാന തീർത്ഥാടന കേന്ദ്രങ്ങളാണ്‌. പറമ്പ്രം തൃക്കയിൽ മഹാദേവക്ഷേത്രം, കുന്നശേരിക്കാവ് ഭഗവതി ക്ഷേത്രം എന്നിവയാണ് മുട്ടുചിറയിലെ പ്രധാന ക്ഷേത്രങ്ങൾ. 
മുട്ടുചിറ ഫൊറോന പള്ളിയുടെ നേതൃത്വത്തിൽ ആരംഭിച്ച ഹോളി ഗോസ്റ്റ് മിഷൻ ആശുപത്രി ഇന്ന് ഒരു മൾട്ടി സ്‌പെഷ്യാലിറ്റി ഹോസ്പിറ്റലാണ്. നഴ്‌സിംഗ് സ്‌കൂളും ഇവിടെ പ്രവർത്തിക്കുന്നു.
ഗവ. പോളിടെക്‌നിക്, ഗവ. യു.പി. സ്‌കൂൾ, സെന്റ് ആഗ്നസ് എൽ.പി.-യു.പി. ഹൈസ്‌കൂളുകൾ, ഹോളി ഗോസ്റ്റ് ബോയ്‌സ് ഹൈസ്‌കൂൾ, വിവിധ ബാങ്കുകൾ, വ്യാപാര സ്ഥാപനങ്ങൾ എന്നിവയും മുട്ടുചിറയിൽ പ്രവർത്തിക്കുന്നു.


</doc>
<doc id="313628" url="https://ml.wikipedia.org/wiki?curid=313628" title="ചാൾസ് ലൂയിസ് അൽഫോൺസ് ലവെറാൻ">
ചാൾസ് ലൂയിസ് അൽഫോൺസ് ലവെറാൻ

ചാൾസ് ലൂയിസ് അൽഫോൺസ് ലവെറാൻ (18 June 1845 – 18 May 1922) 1907ൽ നൊബ്വെൽ സമ്മാനം നേടിയ ഫ്രഞ്ചുകാരനായ ശരീരശാസ്ത്രജ്ഞൻ, പരാദങ്ങളായ പ്രോട്ടോസോവയിൽപ്പെട്ട ട്രിപനോസോമ പോലുള്ള ചെറുജീവികൾ കാരണമാണ് മലാറിയ, ട്രിപനോസോമിയാസിസ് എന്നീ പകരുന്ന ഉണ്ടാകുന്നതെന്ന് അദ്ദെഹം കണ്ടെത്തി. 

1878ൽ അൾജീരിയായിലെ ജോലിചെയ്ത അദ്ദേഹം, തന്റെ പ്രധാന കണ്ടുപിടിത്തം അവിടേവച്ചു നടത്തി.

</doc>
<doc id="313632" url="https://ml.wikipedia.org/wiki?curid=313632" title="ആൾവാർ ഗുൾസ്റ്റ്രാന്റ്">
ആൾവാർ ഗുൾസ്റ്റ്രാന്റ്

ആൾവാർ ഗുൾസ്റ്റ്രാന്റ് (5 June 1862 – 28 July 1930) സ്വീഡ്നിലെ കണ്ണുരോഗചികിൽസകനും കണ്ണട നിർമ്മാണ വിദഗ്ദ്ധനുമായിരുന്നു. 

സ്വീഡനിലെ ലാൻഡ്സ്ക്രോണയിൽ ജനിച്ച ആൾവാർ ഗുൾസ്റ്റ്രാന്റ് സ്വീഡനിലെ ഉപ്പ്സാല സർവകലാശാലയിൽ നേത്രരോഗവിദഗ്ദ്ധനും പ്രൊഫസ്സറും ആയിരുന്നു.


</doc>
<doc id="313636" url="https://ml.wikipedia.org/wiki?curid=313636" title="ആൽബ്രെട്ട് കൊസ്സെൽ">
ആൽബ്രെട്ട് കൊസ്സെൽ


</doc>
<doc id="313640" url="https://ml.wikipedia.org/wiki?curid=313640" title="തൃണജളുകന്യായം">
തൃണജളുകന്യായം

ലൗകികന്യായങ്ങളിൽ ഒന്നാണ് തൃണജളുകന്യായം. ഈ ന്യായത്തിനു പേർ സിദ്ധിച്ചത് തൃണം (പുല്ല്),ജളുകം (അട്ട) എന്നീ വാക്കുകളിൽ നിന്നാണ്. പുല്ലട്ടയുടെ സഞ്ചാരത്തെ അടിസ്ഥാനപ്പെടുത്തിയാണ് ഈ ന്യായം പ്രയോഗത്തിൽ വന്നത്. ഒരു അട്ട പുല്ലിൽ നിന്നു മറ്റൊരുപുല്ലിലേയ്ക്കു ചാടുമ്പോൾ പുതിയതിൽ പിടി മുറുക്കിയ ശേഷമേ ആദ്യത്തേതിലെ പിടി വിടുകയുള്ളൂ. ഈ നിലയിൽ ഒന്നിനെ ഉപേക്ഷിച്ചു മറ്റൊന്നിനെ സ്വീകരിക്കുന്നതിനെ സംബന്ധിച്ച ന്യായവാദത്തെയാണ് ഇതുകൊണ്ട് ഉദ്ദേശിയ്ക്കുന്നത്.


</doc>
<doc id="313644" url="https://ml.wikipedia.org/wiki?curid=313644" title="അലെക്സിസ് കാറെൽ">
അലെക്സിസ് കാറെൽ

അലെക്സിസ് കാറെൽ 28 June 1873 – 5 November 1944) ഫ്രഞ്ചുകാരനായ ശസ്ത്രക്രിയാവിദഗ്ദ്ധനും ജീവശാസ്തജ്ഞനും ആകുന്നു. 1912ൽ ശരീരശാസ്ത്രത്തിലും വൈദ്യശാസ്ത്രത്തിലുമുള്ള നോബൽ സമ്മാനം ലഭിച്ചു. അദ്ദേഹം മുറിഞ്ഞ രക്തക്കുഴലുകൾ ഒന്നിച്ചു ചേർത്തു തുന്നിക്കെട്ടാനുള്ള സങ്കേതം രുപപ്പെടുത്തി. അദ്ദേഹത്തിന്റെ പെർഫുഷൻ പമ്പ് അവയവദാനരംഗത്ത് ഉപയുക്തമായി. അന്നത്തെ മറ്റു പല ബുദ്ധിജീവികളേപ്പോലെ രണ്ടാം ലോകമഹായുദ്ധത്തിനു മുൻപ് അദ്ദേഹം മനുഷ്യന്റെ ബീജഗുണോൽക്കർഷസിദ്ധാന്തത്തെ പിന്തുണച്ചു. ബീജഗുണം ക്കൂടിയതെന്നും ഉന്നതകുലജാതരെന്നും കരുതുന്നവരെ മാത്രം സന്താനോല്പാദനത്തിനനുവദിക്കുക അങ്ങനെ സമൂഹത്തെ ഉന്നതസമൂഹമാക്കുക എന്നതാണിതുകൊണ്ട് വിവക്ഷിക്കുന്നത്. അശാസ്ത്രീയമായ ഈ സിദ്ധാന്തം യൂജെനിക്സ് എന്നറിയപ്പെടുന്നു. 
അദ്ദേഹം 1924ലിലും 1927ലും യു എസ് എസ് ആറിലെ അക്കാദമി ഓഫ് സയൻസിലെ ഓണററി മെംബർ ആയിരുന്നു.
സെയ്തെ ഫോ ലെസ് ലയോൺ, റോഡ് എന്ന സ്ഥലത്ത് ജനിച്ച കാറെൽ കാതലിക് കുടുംബത്തിലാണ് വളർന്നത്. ജസ്യൂട്ട് പാതിരിമാർ ആണു വിദ്യാഭ്യാസം നൽകി. പക്ഷെ, കലാലയത്തിലെത്തിയതോടെ, സന്ദേഹവാദിയായി മാറി. നെഞ്ചുശസ്ത്രക്രിയയുടെയും അവയവമാറ്റശസ്ത്രക്രിയയുടെയും തുടക്കക്കാരനായി അദ്ദേഹം. അമേരിക്ക, സ്പെയിൻ, റഷ്യ, സ്വീഡൻ, നെതർലാന്റ്, ബെൽജിയം, ഫ്രാൻസ്, വത്തിക്കാൻ, ജെർമനി, ഇറ്റലി, ഗ്രീസ് എന്നിവിടങ്ങളിലെ അക്കാദമികളിൽ അദ്ദേഹം അംഗമായിരുന്നു. ബെൽഫാസ്റ്റിലെ ക്യൂൻസ് സർവ്വകലാശാല, പ്രിൻസ്റ്റൺ സർവ്വകലാശാല, ബ്രൗൺ സർവ്വകലാശാല, കൊളംബിയ സർവ്വകലാശാല എന്നീ സർവ്വകലാശാലകൾ അദ്ദേഹത്തിനു ഡോക്ടറേറ്റു നൽകിയിട്ടുണ്ട്.

ഫ്രഞ്ച് പ്രസിഡന്റ് ആയിരുന്ന സാദി കാർനോ കൊല്ലപ്പെടുമ്പോൾ കാറെൽ ഒരു യുവാവായ ശസത്രക്രിയാവിദഗ്ദ്ധൻ ആയിരുന്നു. പ്രെസിഡന്റിന്റെ ഉദരത്തിലെ വലിയ വെയിനുകൾ മുറിഞ്ഞുപോയിരുന്നു. ഈ വെയിനുകൾ വീണ്ടും ചേർത്ത് വിജയകരമായി തുന്നിച്ചേർക്കാനാവാത്തവിധം വലുതായിരുന്നുവെന്ന് അദ്ദേഹത്തെ ചികിത്സിച്ച ശസ്ത്രക്രിയാവിദഗ്ദ്ധർക്കു തോന്നി. ഇത് കാറെലിൽ ആഴത്തിൽ ഇക്കാര്യത്തിൽ ചിന്തിക്കാൻ കാരണമായി. അങ്ങനെ ഇത്തരം രക്തക്കുഴലുകളെ തുന്നിച്ചേർക്കാനുള്ള പുതിയ സാങ്കേതികവിദ്യ വികസിപ്പിക്കാൻ അദ്ദേഹം പരിശ്രമിച്ചു. റ്റ്രയാംഗുലേഷൻ എന്ന് ഈ സങ്കേതം അറിയപ്പെട്ടു. ഒരു എംബ്രോയിഡറി തുന്നൽവിദഗ്ദ്ധയിൽനിന്നുമാണ് ഇതിനുള്ള ആശയം അദ്ദേഹത്തിനു ലഭിച്ചത്. ഇന്നും ഈ സങ്കേതം തന്നെയാണ് ശസ്ത്രക്രിയാവിദഗ്ദ്ധർ ഉപയോഗിച്ചുവരുന്നത്. 

കാറെൽ ചാൾസ് എ. ലിൻഡ്ബെർഗുമായിച്ചേർന്ന് The Culture of Organs ന്ന ഗ്രന്ഥം എഴുതി. 1930കളിൽ ലിൻഡ്ബെർഗുമായിച്ചേർന്ന് കാറെൽ പെർഫ്യൂഷൻ പമ്പ് നിർമ്മിച്ചു. ശസ്ത്രക്രിയ നടക്കുമ്പോൾ ശരീരാവയവങ്ങൾ ശരീരത്തിനുപുറത്തു ജീവനോടെ നിലനിർത്താൻ ഈ ഉപകരണത്തിനു കഴിയും. ഈ കണ്ടുപിടിത്തം ഹൃദയം തുറന്നുള്ള ശസ്ത്രക്രിയയിലും അവയവം മാറ്റിവയ്ക്കുന്ന ശസ്ത്രക്രിയയിലും വളരെ പ്രയോജനപ്പെട്ടു. മാത്രമല്ല, ഭാവിയിൽ കൃത്രിമഹൃദയത്തിന്റെ കണ്ടുപിടിത്തത്തിനും അടിസ്ഥാനമിട്ടു. 
ലിൻഡ് ബെർഗ് ആണ് ഈ കണ്ടുപിടിത്തത്തിന്റെ പ്രധാനി എന്നു ചിലർ പറയുന്നു. 
1972ൽ സ്വീഡനിലെ പോസ്റ്റൽ വകുപ്പ് അദ്ദേഹത്തിന്റെ ഒരു സ്റ്റാമ്പ് ഇറക്കി. 1979ൽ ചന്ദ്രനിലെ ഒരു ഗർത്തത്തിന് അദ്ദേഹത്തിന്റെ പേരുനൽകി.


</doc>
<doc id="313654" url="https://ml.wikipedia.org/wiki?curid=313654" title="സിങ്ക്രോട്രോൺ">
സിങ്ക്രോട്രോൺ

സൈക്ലോട്രോണിൽനിന്ന് രൂപപ്പെടുത്തിയെടുത്ത ഒരു പ്രത്യേകതരം കണികാത്വരിത്രമാണ് സിങ്ക്രോട്രോൺ. ഇതിൽ കണികകളെ ഒരു അടഞ്ഞ വൃത്താകൃതിയിൽ കറക്കാനായി ഉപയോഗിക്കുന്ന കാന്തിക മണ്ഡലം സമയബന്ധിതമാക്കുകയും കണികാ രശ്മിയെ അതിന്റെ വർദ്ധിച്ചുവരുന്ന ഗതികോർജ്ജത്തിന് അനുരൂപമാക്കുകയും (സിങ്ക്രണൈസ് ചെയ്യുകയും) ചെയ്തിരിക്കുന്നു. വളരെ വലിയ കണികാത്വരിത്രങ്ങൾ നിർമ്മിക്കുവാനുള്ള ആശയം സിങ്ക്രോട്രോണിൽനിന്നാണ് ഉരിത്തിരിഞ്ഞുവന്നത്. ഇതിൽ കണികകളെ വളയ്ക്കുന്നതും രശ്മിയെ ഫോക്കസ്ചെയ്യുന്നതിനും ത്വരണത്തിനുമുള്ള ഘടകങ്ങൾ വേറെ വേറെ ഉപയോഗിച്ചിരിക്കുന്നു. ഏറ്റവും ശക്തിമത്തായ ആധുനിക കണികാത്വരിത്രങ്ങളെല്ലാം സിങ്ക്രോട്രോണിന്റെ രൂപകല്പനയാണ് പിൻതുടരുന്നത്. ഏറ്റവും വലിയ സിങ്ക്രോട്രോൺ കണികാത്വരിത്രമാണ് ലാർജ് ഹാഡ്രോൺ കൊളൈഡർ. ഇതിന് 27 കിലോമീറ്റർ ചുറ്റളവുണ്ട്. ഇത് സ്വിറ്റ്സർലണ്ടിലെ ജനീവയിലാണ് സ്ഥിതിചെയ്യുന്നത്. 2008 ൽ യൂറോപ്യൻ ഓർഗനൈസേഷൻ ഫോർ ന്യൂക്ലിയാർ റിസർച്ച് (CERN) ആണ് ഇത് നിർമ്മിച്ചത്.

1944 ൽ വ്ലാദിമർ വെക്സെർ ആണ് സിങ്ക്രോട്രോൺ കണ്ടുപിടിച്ചത്. എന്നാൽ 1945 ൽ എഡ്വിൻ മാക്മില്ലൻ ആദ്യത്തെ സിങ്ക്രോട്രോൺ നിർമ്മിച്ചു. അദ്ദേഹം സ്വന്തമായി സിങ്ക്രോട്രോൺ എന്ന ആശയം വികസിപ്പിക്കുകയായിരുന്നു. ആദ്യത്തെ പ്രോട്ടോൺ സിങ്ക്രോട്രോൺ രൂപകൽപ്പന ചെയ്തത് 1952 ൽ സർ മാർക്കസ് ഒലിഫന്റ് ആണ്.


</doc>
<doc id="313655" url="https://ml.wikipedia.org/wiki?curid=313655" title="പൂർണ്ണപാദൻ">
പൂർണ്ണപാദൻ

ഒരു ജൈനദാർശനിക പണ്ഡിതനായിരുന്നു പൂർണ്ണപാദൻ. ഏ.ഡി ഒന്നാം ശതകത്തിലായിരുന്നു ഇദ്ദേഹത്തിന്റെ ജീവിതകാലം എന്നു കരുതുന്നു. കുന്ദകുന്ദാചാര്യനുശേഷം ജൈനമതവുമായി ബന്ധപ്പെട്ട് സംസ്കൃതത്തിൽ ഗ്രന്ഥരചന നടത്തിയ പണ്ഡിതന്മാരിലൊരാളാണ് പൂർണ്ണപാദൻ.


</doc>
<doc id="313689" url="https://ml.wikipedia.org/wiki?curid=313689" title="സ്കാൻഡിനേവിയൻ ഉപദ്വീപ്‌">
സ്കാൻഡിനേവിയൻ ഉപദ്വീപ്‌

യൂറോപ്പില ഏറ്റവും വലിയ ഉപദ്വീപാണ് സ്കാൻഡിനേവിയൻ ഉപദ്വീപ്. യൂറോപ്യൻ ഭൂഖണ്ഡത്തിന്റ വടക്ക് ഭാഗത്താണിത്. ഫിൻലാൻഡ്, നോർവെ, സ്വീഡൻ എന്നീ മൂന്നു രാജ്യങ്ങളും റഷ്യയുടെ ഒരു ഭാഗവും ഈ ഉപദ്വീപിൽ സ്ഥിതി ചെയ്യുന്നു. ഈ ഉപദ്വീപിന്റെ കിഴക്കും തെക്കും ഭാഗങ്ങളിലായിട്ടാണ് ബാൾട്ടിക് കടൽ .


</doc>
<doc id="313691" url="https://ml.wikipedia.org/wiki?curid=313691" title="ഐബീരിയൻ ഉപദ്വീപ്‌">
ഐബീരിയൻ ഉപദ്വീപ്‌

യൂറോപ്പില ഏറ്റവും വലിയ രണ്ടാമത്തെ ഉപദ്വീപാണ് ഐബീരിയൻ ഉപദ്വീപ്. യൂറോപ്യൻ ഭൂഖണ്ഡത്തിന്റ പടിഞ്ഞാറേ അറ്റത്താനിത്. സ്പെയിനും പോർച്ചുഗലും ഉൾപ്പെടുന്നത് ഈ ഉപദ്വീപിലാണ്. ഐബീരസ് (Iberus Ebros) നദിയിൽ നിന്നാണ് ഈ പേർ വന്നിട്ടുള്ളത്. ഇക്കാരണത്താൽ ഈ മേഖലയുൾക്കൊണ്ട ഭൂഭാഗം ഐബീരിയ ഉപദ്വീപ് എന്നു വിളിക്കപ്പെട്ടു.


</doc>
<doc id="313702" url="https://ml.wikipedia.org/wiki?curid=313702" title="കുരിയച്ചൻ">
കുരിയച്ചൻ

നെട്ടൂരി(കൊച്ചി)ലെ വിശുദ്ധ കുരിശിന്റെ ദേവാലയത്തിൽ വിശുദ്ധ കുരിശിന്റെ ഗ്രോട്ടോയിൽ പ്രതിഷ്ഠിച്ചിരിക്കുന്ന മരകുരിശാണ് കുരിയച്ചൻ എന്ന പേരിൽ അറിയപ്പെടുന്നത്. 200 വർഷത്തോളം പഴക്കമുള്ള ഈ കുരിശ് 1940-42 വരെ വെണ്ടുരുത്തിയിൽ വിശുദ്ധ കുരിശിന്റെ പള്ളിയിലാണ് പ്രതിഷ്ഠിച്ചിരുന്നത്.
1942 ൽ കൊച്ചി നേവൽബേസിനു വേണ്ടി സ്ഥലമേറ്റെടുത്തതിനെ തുടർന്ന് വെണ്ടുരുത്തിയിൽ നിന്നും നെട്ടൂരേക്ക് കുടിയേറി പാർത്തവർ തങ്ങളുടെ പൈതൃകസ്വത്തായ കുരിയച്ചനെ അവർ നെട്ടൂരേക്ക് കൊണ്ടുപോന്നു. അവർ നെട്ടൂരിൽ പരിശുദ്ധ കന്യാമറിയത്തിന്റെ വിമലഹൃദയ നാമത്തിൽ ഒരു ദേവാലയം പണിതു (Immaculate Heart of Mary’s Church); നെട്ടൂർ ഇടവക ആരംഭിച്ചു. പള്ളിസ്ഥലത്ത് ഒരു ഷെഡ് കെട്ടി കുരിശിനെ അവിടെ പ്രതിഷ്ഠിച്ചു 

വളരെ പുലർച്ചെ മുതൽ നാനാ ജാതി മതത്തിൽപ്പെട്ട ആളുകൾ കുരിയച്ചന്റെ അടുക്കലെത്തി പ്രാർത്ഥിക്കാറുണ്ട്. എല്ലാ വെള്ളിയാഴ്ചയും വൈകുന്നേരം 5.00 മണിക്ക് വിശുദ്ധ കുരിശിന്റെ നൊവേനയുണ്ട്. പ്രധാന നേർച്ച ചുറ്റുവിളക്കും പൂമാലയും. നെട്ടൂരിൽ സെപ്തംബർ 14 നോടടുത്ത ഞായറാഴ്ച വിശുദ്ധ കുരിശിന്റെ മഹത്ത്വീകരണ തിരുനാളായി ആഘോഷിക്കുന്നു. തിരുനാളാഘോഷത്തിന് ബുധനാഴ്ച കൊടി കയറി ഞായറാഴ്ച സമാപിക്കുന്നു.

വെണ്ടുരുത്തിയിൽ ഇടവകപ്പള്ളിയായ വിശുദ്ധ പത്രോസ് പൗലോസ് ദേവാലയത്തിന്റെ കീഴിലുള്ള വിശുദ്ധ കുരിശിന്റെ ദേവാലയം (Holy Cross church) ഒരു കുടുംബ പള്ളിയായിരുന്നു. കുരിയച്ചന്റെ പള്ളി, നടുക്കത്തെപ്പള്ളി, നെടുമ്പറമ്പന്മാരുടെ പള്ളി എന്നീ പേരുകളിലും ഈ പള്ളി അറിയപ്പെട്ടിരുന്നു. ഇപ്പോഴത്തെ കൊച്ചി നേവൽ അഡ്‌മിറൽ ഓഫീസിനു സമീപമായിരുന്നു വിശുദ്ധ കുരിശിന്റെ ദേവാലയം. ഇടവകക്കാരനായ നെടുമ്പറമ്പിൽ പൈലി പേറുക്കുഞ്ഞൻ പണികഴിപ്പിച്ചതായിരുന്നു ഈ ദേവാലയം. അദ്ദേഹത്തിന് അവകാശമായി കിട്ടിയ കുടുംബസ്വത്തിൽ ആറ് ഏക്കർ സ്ഥലം നൽകി അതിൽ പള്ളി പണിതു. 

ഈ ദേവാലയത്തിന്റെ അൾത്താരയിൽ പ്രതിഷ്ഠിച്ചിരുന്ന ക്രൂശിത രൂപത്തിനു മുന്നിലായി താഴെ ഒരു മരക്കുരിശ് പ്രതിഷ്ഠിച്ചിരുന്നു. ഈ മരക്കുരിശിനെ ആളുകൾ “കുരിയച്ചൻ” എന്നു വിളിച്ചിരുന്നു. കുരിശും മറ്റ് സ്വരൂപങ്ങളും പേറുകുഞ്ഞൻ ഗോവയിൽ നിന്നും വാങ്ങിച്ചതാണെന്ന് പറയപ്പെടുന്നു. കുരിശിന്റെ പള്ളിയിലെ വെള്ളിയാഴ്ച ദിവസം കുർബാനയും മറ്റ് പ്രാർത്ഥനകളും ഉണ്ടായിരുന്നു. . നോമ്പുകാലത്ത് വിയാസാക്രയും (Via Sacra കുരിശിന്റെ വഴി) മറ്റ് ദിവസങ്ങളിൽ പ്രാർത്ഥനകളും നടത്തിയിരുന്നു.

നെടുമ്പറമ്പിൽ പേറുക്കുഞ്ഞന്റെ വീട്ടുകാരായിരുന്നു പള്ളിയുടെ ചെലവുകളും മറ്റ് മേൽനോട്ടവും നടത്തിയിരുന്നത്. കാലമേറെയായപ്പോൾ ഈ കുടുംബത്തിന്റെ സാമ്പത്തിക സ്ഥിതി മോശമായി. കാലപ്പഴക്കംകൊണ്ട് പള്ളി ജീർണ്ണിച്ച് തകരാറായെങ്കിലും പള്ളിയെ പരിപാലിച്ചു കൊണ്ടു പോകാൻ അവർക്ക് കഴിഞ്ഞില്ല. ഇതിനിടെ ഇടിവെട്ടേറ്റ് പള്ളിയുടെ മേൽക്കൂര തകർന്നു വീണു. അൾത്താരയും പള്ളിമുഖപ്പും അത്രയേറെ തകരാതെ നിന്നു. കുരിയച്ചൻ കുരിശൊഴിച്ച് മറ്റ് തിരുസ്വരൂപങ്ങളും പൂജാവസ്തുക്കളും ഇടവക പള്ളിയിലേക്ക് മാറ്റി. 

മഴയും വെയിലും കാറ്റുമേറ്റ് “കുരിയച്ചൻ കുരിശ്” കാലങ്ങളോളം നിന്നു. പള്ളിക്കകവും പുറവും കാടുപിടിച്ചു. എങ്കിലും കുരിയച്ചന്റെ അടുക്കൽ പ്രാർത്ഥിക്കുവാനായി നാട്ടുകാരെത്തിയിരുന്നു. 1940 ൽ വെണ്ടുരുത്തി പള്ളി വികാരിയായിരുന്ന ഫാ. അഗസ്റ്റിൻ കുറ്റിക്കലിന്റെ നേതൃത്വത്തിൽ, ഇടവകയിൽ നിന്നും പിരിവെടുത്ത് കുരിശിന്റെ പള്ളി പുതുക്കിപ്പണിതു. മുടങ്ങിയിരുന്ന വിശുദ്ധ കുരിശിന്റെ തിരുനാൾ വീണ്ടും ആരംഭിച്ചു. 

എന്നാൽ 1942 സൈനിക സുരക്ഷാ നിയമം അനുസരിച്ച് കൊച്ചി നേവൽബേസിനു വേണ്ടി ബ്രിട്ടീഷ്-ഇന്ത്യ സർക്കാർ വെണ്ടുരുത്തിയിൽ സ്ഥലമേറ്റെടുക്കുവാൻ ആരംഭിച്ചു. പുതുക്കിപ്പണിത വിശുദ്ധ കുരിശിന്റെ ദേവാലയവും കടൽക്കര മാതാവിന്റെ കപ്പേളയും ഉൾപ്പെടെയുള്ള വെണ്ടുരുത്തി സൈനികാവശ്യത്തിനായി 1942 മുതൽ സർക്കാർ ഏറ്റെടുത്തു തുടങ്ങി. നാനാജാതികളിലായി അഞ്ഞൂറിലേറെ കുടുംബങ്ങൾ കുടിയൊഴിപ്പിക്കപ്പെട്ടു. ഇടവക ദേവാലയമായ വിശുദ്ധ പത്രോസ് പൗലോസ് ദേവാലയത്തിന്റെ സമീപപ്രദേശവും വാത്തുരുത്തിയും ഒഴിവാക്കപ്പെട്ടു.

1942-44 കാലങ്ങളിൽ വെണ്ടുരുത്തിക്കാർ പള്ളുരുത്തി, പെരുമ്പടപ്പ്, കൊച്ചി, തേവര, തൃപ്പൂണിത്തുറ, കോന്തുരുത്തി, വൈറ്റില, നെട്ടൂർ തുടങ്ങിയ സമീപ പ്രദേശത്തേക്ക് കുടിയേറി. കുടിയൊഴിപ്പിക്കലിനുശേഷം അവശേഷിച്ചത് ഇടവക പള്ളിക്കു ചുറ്റുമുള്ള പത്ത് മുപ്പത് വീടുകൾ മാത്രം. കുടിയൊഴിഞ്ഞ ചിലർ വാത്തുരുത്തിയിലേക്ക് താമസം മാറ്റി. ഏതാണ്ട് ഇരുന്നൂറ്റി പതിനഞ്ചോളം (215) വീട്ടുകാർ നെട്ടൂരിലേക്കാണ് കുടിയേറിയത്. കുടിയേറിയവർ നെട്ടൂർ വടക്കെ കോളനിയിൽ ഒരു പള്ളി പണിതു. 

പള്ളി പണിത് കാലമേറെയായിട്ടും വെണ്ടുരുത്തിയിൽനിന്നും കൂടെ കൊണ്ടു പോന്ന കുരിയച്ചൻ കുരിശ് പ്രതിഷ്ഠിക്കാതെ പള്ളി സങ്കീർത്തിയുടെ ഒരു മൂലയിൽ പൊടിയും മാറാലയും പിടിച്ച് അങ്ങനെ കിടന്നിരുന്നു. വർഷങ്ങൾക്കു ശേഷം തേക്കിൻ കഴകളും ഇരുമ്പുതകിടും കൊണ്ട് പള്ളി സ്ഥലത്തിന്റെ തെക്കുപടിഞ്ഞാറെ മൂലയ്ക്ക് ഒരു ഷെഡ് നിർമ്മിച്ചു. പടിഞ്ഞാറ് പുഴയിൽ എറണാകുളത്തു നിന്നും സാധനങ്ങൾ കയറ്റി ചന്തവള്ളം അടുക്കുന്ന കടവിന് അഭിമുഖമായിട്ടായിരുന്നു ഷെഡ്ഡ് പണിതത്. ഷെഡ്ഡിനുള്ളിൽ കുരിശിനെ (കുരിയച്ചനെ) പ്രതിഷ്ഠിച്ചു. കാലമേറെയായപ്പോൾ ഷെഡ്ഡ് നശിച്ചു പോകുകയും വർഷങ്ങളോളം വെയിലും മഴയുമേറ്റ് കുരിയച്ചൻ അങ്ങനെ നിന്നു. വർഷങ്ങൾ കഴിഞ്ഞ് കുരിശിന് അടിത്തറയും ചുറ്റിനും കോൺക്രീറ്റ് തൂണുകളും ഗ്രില്ലുകളും മേൽക്കൂരയും പണിതു<.

ഗ്രോട്ടോ കാലപ്പഴക്കംകൊണ്ട് കോൺക്രീറ്റ് തൂണുകളും മേൽക്കൂരയും ഗ്രില്ലുമൊക്കെ പൊട്ടിപ്പൊളിയുവാൻ തുടങ്ങിയപ്പോൾ ഈ ഗ്രോട്ടോ പൊളിച്ച് കൂടുതൽ സൗകര്യവും നിശ്ശബ്ദ ധ്യാനത്തിനും പ്രാർത്ഥനയ്ക്കുമായി ഒരു ഗ്രോട്ടോ പുതിയതായി നിർമ്മിച്ചു. വികാരി ഫാ. വർഗ്ഗീസ് സോജൻ തോപ്പിൽ (2009-13) ചെയർമാനായ പതിനൊന്നംഗ കമ്മിറ്റിയാണ് ഗ്രോട്ടോ നിർമ്മാണത്തിന് നേതൃത്വം നൽകിയത്. 2011 മാർച്ച് 17 ന് വരാപ്പുഴ അതിരൂപത ചാൻസലർ ഫാ. വർഗ്ഗീസ് വലിയപറമ്പിൽ ശിലാസ്ഥാപനം നിർവ്വഹിച്ചു. 2012 മെയ് 18 ന് വരാപ്പുഴ ആർച്ച് ബിഷപ്പ് ഡോ. ഫ്രാൻസീസ് കല്ലറക്കൽ ഗ്രോട്ടോ ആശീർവദിച്ചു. യേശുകിസ്തുവിനെ ക്രൂശിച്ച കുരിശിന്റെ തിരുശ്ശേഷിപ്പ് ആ ദിവസം ഈ കപ്പേളയിൽ പ്രതിഷ്ഠിക്കുകയുണ്ടായി.


</doc>
<doc id="313711" url="https://ml.wikipedia.org/wiki?curid=313711" title="താപശോഷക പ്രവർത്തനം">
താപശോഷക പ്രവർത്തനം

താപഗതികത്തിൽ താപശോഷക പ്രവർത്തനം("Endothermic process") എന്നാൽ ഒരു രാസപ്രവർത്തന നടക്കുമ്പോൾ ചുറ്റുപാടിൽനിന്നും പലപ്പോഴും താപത്തിന്റെ രൂപത്തിൽ ഊർജ്ജം (എന്നാൽ എല്ലായ്പ്പോഴുമല്ല) ആഗിരണം ചെയ്യുന്നു. മാർസെല്ലിൻ ബെർത്തെലോട്ട് ആണ് ഈ വാക്ക് രൂപപ്പെടുത്തിയത്. ഉള്ളിൽ എന്ന് അർത്ഥമുള്ള എന്റോൺ (ἔνδον) എന്ന വാക്കിൽ നിന്നും ഉൽഭവിച്ച എന്റോ, താപം എന്നർത്ഥമുള്ള തെർമ് (θερμ-)എന്നീ ഗ്രീക്ക് വേരുകളുള്ള വാക്കുകളിൽ നിന്നാണ് അദ്ദേഹം ഈ വാക്ക് രൂപപ്പെടുത്തിയത്. താപശോഷകപ്രവർത്തനത്തിന്റെ വിപരീതം exothermic process. ഇതിലൊന്ന് ഊർജ്ജം താപത്തിന്റെ രൂപത്തിൽ പുറത്തുവിടുന്നു. അതുകൊണ്ട് രണ്ടു വാക്കുകളിലും പൂർവ്വപ്രത്യയം സൂചിപ്പിക്കുന്നത് പ്രവർത്തനം നടക്കുമ്പോളുള്ള ഊർജ്ജത്തിന്റെ പോക്കിനെയാണ്. എന്നാൽ യഥാർത്ഥത്തിൽ ഇത് സൂചിപ്പിക്കുന്നത് ഊർജ്ജത്തിന്റെ പോക്കിനെ മാത്രമാണ്. അത് ഊർജ്ജമാകേണ്ട കാര്യവുമില്ല.

ഭൗതികശാസ്ത്രങ്ങളിൽ ഈ സങ്കൽപ്പം മിക്കപ്പോഴും പ്രയോജനപ്പെടുത്താറുണ്ട്. ഉദാഹരണത്തിന് രാസപ്രവർത്തനം, ഇവിടെ താപോർജ്ജം (താപം) രാസബന്ധനഊർജ്ജമായി മാറുന്നു.



</doc>
<doc id="313715" url="https://ml.wikipedia.org/wiki?curid=313715" title="താപമോചക പ്രവർത്തനം">
താപമോചക പ്രവർത്തനം

താപഗതികത്തിൽ താപമോചക പ്രവർത്തനം എന്നത് ഒരു വ്യവസ്ഥയിൽ നിന്നും ഊർജ്ജം പുറത്തുവിടുന്ന പ്രവർത്തനമോ അല്ലെങ്കിൽ പ്രതിപ്രവർത്തനമോ ആണ്. സാധാരണയായി ഇത് താപത്തിന്റെ രൂപത്തിലാണ്. എന്നാൽ അതുകൂടാതെ പ്രകാശം (ഉദാഹരണം: തീപ്പൊരി, ജ്വാല, മിന്നൽ) , വൈദ്യുതി (ഉദാഹരണം: ബാറ്ററി), ശബ്ദം (ഉദാഹരണം:ഹൈഡ്രജൻ കത്തുമ്പോളുണ്ടാകുന്ന സ്പോടനം) എന്നീ രൂപത്തിലുമുണ്ട്. ഈ പേരിന്റെ ഉൽഭവം ഗ്രീക്ക് പൂർവ്വപ്രത്യയമായ έξω (exō എക്സോ അർത്ഥം ബാഹ്യപ്രകടനം), ഗ്രീക്ക് വാക്കായ θερμικός (thermikόs തെർമിക്കോസ് അർത്ഥം താപം) എന്നിവയിൽ നിന്നാണ്. ഈ പദം ആദ്യമായി കണ്ടെത്തിയത് മാർസെലിൻ ബെർതെലോ ആണ്. താപമോചകപ്രവർത്തനത്തിന്റെ വിപരീതമായ താപശോഷക പ്രവർത്തനം താപത്തിന്റെ രൂപത്തിൽ ഊർജ്ജം ആഗിരണം ചെയ്യുന്നു.

ഈ സങ്കൽപ്പം രാസപ്രവർത്തനങ്ങൾക്ക് പലപ്പോഴും ഭൗതികശാസ്ത്രങ്ങളിൽ ഉപയോഗിക്കുന്നുണ്ട്. ഇവിടെ രാസബന്ധനഊർജ്ജം താപോർജ്ജമായി (താപം) മാറുന്നു. 

താപമോചക പ്രവർത്തനങ്ങൾക്ക് ഏതാനും ഉദാഹരണങ്ങൾ:


നോട്ടുകൾ


</doc>
<doc id="313717" url="https://ml.wikipedia.org/wiki?curid=313717" title="മാർസെലിൻ ബെർതെലോ">
മാർസെലിൻ ബെർതെലോ

മാർസെലിൻ ബെർതെലോ എന്ന പിയറി യുജീൻ മാർസെലിൻ ബെർതെലോ(25 October 1827 – 18 March 1907)ഫ്രഞ്ചുകാരനായ രസതന്ത്രജ്ഞനും രാഷ്ട്രീയക്കാരനും താപരസതന്ത്രത്തിലെ തത്ത്വമായ "തോംസെൻ ബെർതലൊ താപരസതന്ത്രതത്വം" ആവിഷ്കരിച്ചതിൽ പ്രമുഖനാണ്. അദ്ദേഹം അനേകം അകാർബണിക സംയുക്തങ്ങളിൽ നിന്നും അനേകം കാർബണിക സംയുക്തങ്ങൾ സംശ്ലേഷണം ചെയ്തു. കാർബണിക സംയുക്തങ്ങൾ നിർമ്മിക്കാൻ ജീവികളുടെ സഹായമില്ലാതെ കഴിയില്ല എന്ന ജോൻസ് ജാക്കോബ് ബെർസലിയസ് തത്ത്വം ശരിയല്ല എന്നതിനു തെളിവുകൾ ഇതുവഴി നിരത്തി. അദ്ദേഹത്തെ എക്കാലതേയും മികച്ച രസതന്ത്രജ്ഞനായി കരുതിവരുന്നു. 

അദ്ദേഹംഫ്രാൻസിലെ പാരീസിലെ റിയു ദു മൗന്തോണിൽ ഒരു ഡോക്ടറുടെ മകനായി ജനിച്ചു. സ്കൂളിൽ ചരിത്രത്തിലും തത്ത്വശാസ്ത്രത്തിലും ഉജ്ജ്വലവിജയം കരസ്ഥമാകിയ അദ്ദേഹം ശാസ്ത്രജ്ഞനായി മാറി. 

അദ്ദേഹം ഒരു നിരീശ്വരവാദി ആയിരുന്നു. 


</doc>
<doc id="313719" url="https://ml.wikipedia.org/wiki?curid=313719" title="ഇലക്ട്രോൺ സൂക്ഷ്മദർശിനി">
ഇലക്ട്രോൺ സൂക്ഷ്മദർശിനി

ഇലക്ട്രോൺ സൂക്ഷ്മദർശിനി ത്വരണീകരിച്ച ഇലക്ട്രോണുകളുടെ ബീം പ്രകാശസ്രോതസ്സിനു പകരം ഉപയോഗിക്കുന്ന സൂക്ഷ്മദർശിനി. ഒരു ഇലക്ട്രോണിന്റെ തരംഗദൈർഘ്യം ദൃശ്യപ്രകാശത്തിലെ ഫോട്ടോണുകളേക്കാൾ 100,000 മടങ്ങ് കുറവായതിനാൽ ഇലക്ട്രോൺ സൂക്ഷ്മദർശിനിക്ക് പ്രകാശ സൂക്ഷ്മദർശിനിയേക്കാൾ ഉയർന്ന റിസോൾവിങ് പവറുണ്ട്. അതിനാൽ അതിന് വളരെ ചെറിയവസ്തുക്കളുടെ ഘടന പുറത്തുകൊണ്ടുവരാൻ കഴിയും 

Biology and life sciences



</doc>
<doc id="313736" url="https://ml.wikipedia.org/wiki?curid=313736" title="മോറ്റ് ആൻഡ് ബെയ്ലി കോട്ട">
മോറ്റ് ആൻഡ് ബെയ്ലി കോട്ട

ഫ്യൂഡൽ വ്യവസ്ഥിതി നിലനിന്നിരുന്ന മദ്ധ്യകാലയൂറോപ്പിലുടലെടുത്ത ഒരു കോട്ടനിർമ്മാണരീതിയാണ് മോറ്റ് ആൻഡ് ബെയ്ലി ().
"മോറ്റ്" എന്നറിയപ്പെടുന്ന ഒരു മൺകൂനക്കുമുകളിൽ മരമോ കല്ലോ ഉപയോഗിച്ച് നിർമ്മിച്ചിരിക്കുന്ന ഒരു കോട്ടഗർഭം ആണ് ഇതിലെ പ്രധാനഭാഗം. മോറ്റിനോട് ചേർന്ന് ചെറിയ കുടിലുകളോടോ കെട്ടിടങ്ങളോടുകൂടിയ ഒരു പരന്ന പ്രദേശമുണ്ടാകും; ഇതാണ് "ബെയ്ലി". ഈ രണ്ടുഭാഗങ്ങളേയും ചുറ്റിയുള്ള പ്രതിരോധമതിലും കിടങ്ങും ഉൾക്കൊള്ളുന്നതാണ് മോറ്റ് ആൻഡ് ബെയ്ലി കോട്ടകളുടെ ഘടന.
സാധാരണയായി കിടങ്ങ് കുഴിക്കുമ്പോൾ ലഭിക്കുന്ന മണ്ണെടുത്താണ് മോറ്റ് നിർമ്മിക്കുന്നത്.

താരതമ്യേന നിർമ്മിക്കാൻ എളുപ്പമെങ്കിലും ഇന്നത്തെ സൈനികവീക്ഷണത്തിലും ദുർഘടം തന്നെയായ ഇത്തരം കോട്ടകൾ യൂറോപ്പിലുടനീളം നിർമ്മിക്കപ്പെട്ടു. പത്താം നൂറ്റാണ്ടിൽ ഫ്രാൻസിലെ നോർമണ്ടി, ആഞ്ജു എന്നിവിടങ്ങളിൽനിന്നും പതിനൊന്നാം നൂറ്റാണ്ടോടെ വിശുദ്ധറോമാസാമ്രാജ്യത്തിലേക്ക് ഈ കോട്ടനിർമ്മാണരീതി സംക്രമിച്ചു. 1066-ൽ നോർമൻ പ്രഭുവായിരുന്ന വില്യം ദ കോൺക്വെറർ, ഇംഗ്ലണ്ട് പിടിച്ചടക്കിയതിനെത്തുടർന്ന് ഇംഗ്ലണ്ടിലും വേൽസിലും മോറ്റ് ആൻഡ് ബെയ്ലി കോട്ടനിർമ്മാണം പ്രചരിച്ചു. പന്ത്രണ്ടും പതിമൂന്നൂം നൂറ്റാണ്ടുകളിൽ സ്കോട്ട്ലൻഡ്, ഐർലൻഡ്, ലോ കൺട്രീസ്, ഡെൻമാർക്ക് എന്നിവടങ്ങളിലെല്ലാം ഈ രീതി ഉപയോഗിക്കപ്പെട്ടു. പതിമൂന്നാം നൂറ്റാണ്ടിൻ്റെ അവസാനത്തോടെ പുതിയ കോട്ടനിർമ്മാണരീതികൾ അവലംബിക്കാനാരംഭിച്ചതോടെ മോറ്റ് ആൻഡ് ബെയ്ലി ശൈലിയുടെ ഉപയോഗം അവസാനിച്ചു.
സാധാരണ ഒരു പ്രഭുവിൻ്റെ നിയന്ത്രണത്തിലുള്ള ഗ്രാമത്തിൻ്റെ അരികിൽ ഗ്രാമത്തിലേക്ക് വീക്ഷണം ലഭിക്കാവുന്ന നിലയിലാണ് മോറ്റ് ആൻഡ് ബെയ്ലി കോട്ടകൾ നിർമ്മിക്കാറുള്ളത്. കനമുള്ള ചുമരോടുകൂടിയ കോട്ടഗർഭത്തിന് (കീപ്പ്) വീതികുറഞ്ഞ ജനാലകളുണ്ടാവാറുണ്ട്. കീപ്പ് ഒരു ആയുധപ്പുരയും കാവൽമാടമായും ഉപയോഗപ്പെടുത്തിയിരുന്നു. കീപ്പിന് ഏറ്റവും അടിയിൽ ഒരു കിണറും മുകളിലേക്കുള്ള നിലകളിൽ ശേഖരണമുറികളും ഭക്ഷണമുറിയും ഏറ്റവും മുകളിലെ നിലയിൽ കിടപ്പുമുറിയും ഉണ്ടായിരിക്കും. ബെയ്ലിയിലെ കുടിലുകൾ പ്രഭുവിൻ്റെ പട്ടാളക്കാർക്കും കുതിരകൾക്കും പിന്നെ ധാന്യവും വീഞ്ഞും ശേഖരിക്കാനും ഉപയോഗിക്കുന്നു. ഇത്തരം കോട്ടകൾക്ക് ഒറ്റ കവാടമേ കണുകയുള്ളൂ അത് കിടങ്ങിനുമുകളിലൂടെയുള്ള പാലത്തിലൂടെ ബെയ്ലിയിലേക്ക് കടക്കുന്ന തരത്തിള്ളതായിരിക്കും. കോട്ടയിൽ ഏറ്റവും സുരക്ഷിതമായ സ്ഥലമാണ് കീപ്പ്. വെള്ളവും അവശ്യവസ്തുക്കളും എപ്പോഴും ഇതിൽ സൂക്ഷിച്ചിരിക്കും. മാസങ്ങളോളം നീളുന്ന ശത്രുക്കളുടെ ഉപരോധം ചെറുക്കാനുള്ള രീതിയിലായിരിക്കും ഇതിലെ ശേഖരം.


</doc>
<doc id="313755" url="https://ml.wikipedia.org/wiki?curid=313755" title="ആങ്കുലാർ പ്രവേഗം">
ആങ്കുലാർ പ്രവേഗം

ഭൗതികശാസ്ത്രത്തിൽ, ആങ്കുലാർ പ്രവേഗം എന്നത് ആങ്കുലാർ സ്ഥാനഭ്രംശ മാറ്റത്തിന്റെ നിരക്കായി നിർവചിച്ചിരിക്കുന്നു. ഒരു വസ്തുവിന്റെ ആങ്കുലാർ വേഗതയുടേയും, ആ വസ്തു കറങ്ങുന്ന അച്ചുതണ്ടിന്റെയും കാര്യത്തിൽ ഇതൊരു സദിശ അളവാണ് (കൃത്യമായി പറഞ്ഞാൽ, pseudovector). ആങ്കുലാർ പ്രവേഗത്തിന്റെ എസ്. ഐ യൂണിറ്റ് റേഡിയൻസ് പെർ സെക്കന്റ് (radians per second) ആണ്. എങ്കിലും മറ്റ് യൂണിറ്റുകളായ ഡിഗ്രീസ് പെർ സെക്കന്റ് (degrees per second) , ഡിഗ്രീസ് പെർ അവർ (degrees per hour) തുടങ്ങിയവയിലെല്ലാം ഇത് അളക്കാം. ആങ്കുലാർ പ്രവേഗത്തെ സാധാരണയായി ഒമേഗ (ω, അപൂർവ്വമായി Ω) എന്ന ചിഹ്നം കൊണ്ട് സൂചിപ്പിക്കുന്നു. 



</doc>
<doc id="313757" url="https://ml.wikipedia.org/wiki?curid=313757" title="പവർ (ഭൗതികശാസ്ത്രം)">
പവർ (ഭൗതികശാസ്ത്രം)

ഭൗതികശാസ്ത്രത്തിൽ, പവർ എന്നത് ചെയ്യുന്ന പ്രവൃത്തിയുടെ നിരക്കാണ്. യൂണിറ്റ് സമയത്തിൽ ഉപയോഗിക്കുന്ന ഊർജ്ജത്തിന്റെ തോതിന് തുല്യമാണ് ഇത്. എസ്. ഐ വ്യവസ്ഥയിൽ പവറിന്റെ ഏകകം ജൂൾ പെർ സെക്കന്റ് (J/s) ആണ്. പതിനെട്ടാം നൂറ്റാൻടിൽ ജീവിച്ചിരുന്ന ആവി യന്ത്രം വികസിപ്പിച്ച ജെയിസ് വാട്ടിന്റെ ആദരസൂചകമായി ഇത് വാട്ട് (watt) എന്ന് അറിയപ്പെടുന്നു.

ഊർജ്ജത്തെ സമയം കൊണ്ട് ഹരിച്ചാൽ പവർ ലഭിക്കും. പവറിന്റെ എസ്. ഐ ഏകകം വാട്ട് watt (W) ആണ്. ഇത് ഒരു ജൂൽ പെർ സെക്കന്റിന് തുല്യമാണ്. പവറിന്റെ മറ്റ് ഏകകങ്ങൾ എർഗ്സ് പെർ സെക്കന്റ് (erg/s), കുതിരശക്തി (hp), മെറ്റ്റിക് ഹോഴ്സ്പവർ (Pferdestärke)(PS), അല്ലെങ്കിൽ ചെവൽ വേപ്യർ (CV), ഫൂട്-പൗണ്ട്സ് പെർ മിനിറ്റ് എന്നിവയാണ്. ഒരു കുതിരശക്തി എന്നത് 33,000 ഫൂട്ട്-പൗണ്ട്സ് പെർ മിനിറ്റിന് തുല്യമാണ്. അല്ലെങ്കിൽ ഒരു സെക്കന്റിന് ഒരു ഫൂട്ട് വെച്ച് 550 പൗണ്ട് ഉയർത്താൻ വേണ്ട പവർ. ഇത് ഏകദേശം 746 വാട്ടിന് തുല്യമാണ്. dBm, ഫുഡ് കലോറീസ് പെർ അവർ (സാധാരണയായി കിലോകലോറീസ് പെർ അവർ എന്ന് പറയുന്നു), Btu പെർ അവർ (Btuh), ടൺസ് പെർ റെഫ്രിജറേഷൻ (12,000 Btuh) എന്നിവ മറ്റ് ഏകകങ്ങളാണ്.



</doc>
<doc id="313762" url="https://ml.wikipedia.org/wiki?curid=313762" title="റിഡോക്സ് പ്രവർത്തനം">
റിഡോക്സ് പ്രവർത്തനം

റിഡോക്സ് പ്രവർത്തനം എന്നതിൽ എല്ലാ രാസപ്രവർത്തനങ്ങളും ഉൾപ്പെടുന്നു. ഇതിലെ ആറ്റങ്ങളുടെ ഓക്സീകരണനിലയിൽ മാറ്റമുണ്ടാവുന്നു. റിഡോക്സ് പ്രവർത്തനങ്ങൾ രാസഗണങ്ങൾക്കിടയിലെ ഇലക്ട്രോണുകളുടെ കൈമാറ്റത്തിൽ പങ്കെടുക്കുന്നു.

"റിഡോക്സ് " എന്നത് ഇലക്ട്രോണുകളുടെ കൈമാറ്റം നടക്കുന്ന രണ്ട് പ്രവർത്തനങ്ങളിൽ നിന്നും വന്നതാണ്. നിരോക്സീകരണവും, ഓക്സീകരണവും. ഇവ ലളിതമായി വിവരിക്കാം:

"റിഡോക്സ് " എന്നത് ഓക്സീകരണം, നിരോക്സീകരണം എന്നിവ ചേർന്നതാണ്.

ഓക്സീകരണം എന്നതു കൊണ്ട് യഥാർത്ഥത്തിൽ അർത്ഥമാക്കുന്നത് ഒരു ഓക്സൈഡുണ്ടാക്കുന്ന ഓക്സിജനുമായുള്ള പ്രവർത്തനമാണ്. ഡയോക്സിജൻ (O2) ആണ് ആദ്യമായി കണ്ടെത്തിയ ഓക്സീകാരി. പിന്നീട്, ഈ വാക്ക് ഓക്സിജൻ പോലുള്ള മറ്റു വസ്തുക്കളുടെ സമാന്തര രാസപ്രവർത്തനങ്ങ്ലിലും ഉപയോഗിച്ചുവരുന്നു. അന്തിമമായി ഇലക്ട്രോണുകളുടെ നഷ്ടപ്പെടുന്ന എല്ലാ പ്രവർത്തനങ്ങളേയും ഉൾപ്പെടുത്തി സാമാന്യവൽക്കരിച്ചിരിക്കുന്നു. 
ലോഹങ്ങൾ എക്സ്ട്രാക്റ്റ് ചെയ്യുന്ന സമയത്ത് ലോഹ
അയിരിനെ ചൂടാക്കുമ്പോൾ സംഭവിക്കുന്ന ഭാരത്തിലുള്ള കുറവ്, ആണ് reduction എന്നതുകൊണ്ട് അർഥമാക്കുന്നത്. മറ്റു രീതിയിൽ പറഞ്ഞാൽ, ലോഹ അയിര് നിരോക്സീകരിച്ച് ലോഹമാകുന്നു. ഇങ്ങനെ ഭാരം നഷ്ടപ്പെടുന്നതിനു കാരണം വാതകരൂപത്തിൽ ഓക്സിജൻ നഷ്ടപ്പെടുന്നതാണ് കാരണമെന്ന് ആന്റ്വാൻ ലാവോസിയെ (1743–1794) തെളിയിച്ചു. ഈ പ്രക്രിയയിൽ ലോഹ ആണുവിന് ഇലക്ട്രോണുകൾ ലഭിക്കുമെന്ന് പിന്നീട് ശാസ്ത്രജ്ഞന്മാർ മനസ്സിലാക്കി. ഇലക്ട്രോണുകൾ ലഭിക്കുന്ന എല്ലാ പ്രക്രിയകളേയും പൊതുവായി, reduction എന്നു വിളിച്ചു. ലഭിക്കുന്ന എന്ന അർഥത്തിനു വിപരീതമാണീ വാക്കെങ്കിലും ഓക്സിജൻ നഷ്ട്ടപ്പെടുന്ന പ്രക്രിയ എന്ന ചരിത്രപരമായി ഈ അർഥത്തിൽ തന്നെ ഈ പ്രക്രിയയെ വിളിച്ചുവരുന്നു. 

reduction എന്നതിനുപകരം "hydrogenation" എന്ന് ഈ പ്രക്രിയയെ വിളിക്കാം. പ്രത്യേകിച്ചും കാർബണിക രസതന്ത്രത്തിലും ജൈവരസതന്ത്രത്തിലും ഹൈഡ്രജൻ വളരെയധികം രാസപ്രവർത്തനങ്ങളിലെ reducing agent ആയതിനാൽ ആണിത്. 1928ൽ ആണ് റിഡോക്സ് ആദ്യമായി ഉപയോഗിക്കാൻ തുടങ്ങിയത്.

Sources



</doc>
<doc id="313771" url="https://ml.wikipedia.org/wiki?curid=313771" title="ശ്ലോകവാർത്തികം">
ശ്ലോകവാർത്തികം

പൂർവ്വമീമാംസാസൂത്രങ്ങൾക്ക് ശബരസ്വാമി രചിച്ച ഭാഷ്യങ്ങൾക്ക് കുമാരിലഭട്ടന്റെ വ്യാഖ്യാനമാണ് ശ്ലോകവാർത്തികം.ഇതിനു മീമാംസാശ്ലോകവാർത്തികം എന്നും പേരുണ്ട്.ശബരഭാഷ്യത്തിലെ ഒന്നാം പദമായ തർക്കപദത്തിനുള്ള ഭാഷ്യമാണിത്.കാരികാരൂപത്തിലാണ് ഇതു രചിയ്ക്കപ്പെട്ടിരിയ്ക്കുന്നത്.


</doc>
<doc id="313776" url="https://ml.wikipedia.org/wiki?curid=313776" title="രാഘവാനന്ദൻ">
രാഘവാനന്ദൻ

കേരളീയനായിരുന്ന ദാർശനിക പണ്ഡിതനും,കവിയും വ്യാഖ്യാതാവും ആയിരുന്നു രാഘവാനന്ദൻ(1250-1325).രവിവർമ്മകുലശേഖരന്റെ സമകാലികനായിരുന്നു ഇദ്ദേഹമെന്നു ഊഹിയ്ക്കുന്നു. ഉത്തരകേരളത്തിലെ പെരിഞ്ചെല്ലൂർ എന്ന ഗ്രാമത്തിലായിരുന്നു ജനനം.ചെറുപ്പത്തിൽ തന്നെ സന്യാസം സ്വീകരിച്ച രാഘവാനന്ദൻ ഗംഗാതീരത്തുള്ള നാഗപുരത്തു താമസിച്ചിരുന്ന കൃഷ്ണാനന്ദന്റെ പ്രധാനശിഷ്യനായിരുന്നു .


</doc>
<doc id="313821" url="https://ml.wikipedia.org/wiki?curid=313821" title="മുളന്തുരുത്തി സുന്നഹദോസ്">
മുളന്തുരുത്തി സുന്നഹദോസ്

മലങ്കര സഭയിൽ 1876-ൽ വിളിച്ചുകൂട്ടപ്പെട്ട പ്രാദേശിക സുന്നഹദോസ് ആണ് മുളന്തുരുത്തി സുന്നഹദോസ് ((28th, 29th & 30th June, 1876 )). ഉദയം‌പേരൂർ സുന്നഹദോസിനു ശേഷം മലങ്കര സഭാംഗങ്ങൾ പങ്കെടുത്ത ആദ്യ സുന്നഹദോസ് കൂടിയാണിത്. അന്ത്യോഖ്യാ പാത്രിയർക്കീസ് ആയിരുന്ന ഇഗ്നാത്തിയോസ് പത്രോസ് നാലാമൻ പാത്രിയർക്കീസ് ആണ് സുന്നഹദോസ് വിളിച്ചുകൂട്ടിയതും നേതൃത്വം നൽകിയതും. അദ്ദേഹത്തിനൊപ്പം മലങ്കര സഭയിലെ നവീകരണവിരുദ്ധ വിഭാഗത്തിലെ മെത്രാപ്പൊലീത്തയായിരുന്ന പുലിക്കോട്ടിൽ മാർ ദീവന്നാസ്യോസും അബ്ദേദ് ആലോഹോ മാർ ഗ്രിഗോറിയോസ് (പിന്നീട് പാത്രിയർക്കീസ്) എന്ന വിദേശി മെത്രാപ്പൊലീത്തയും സുന്നഹദോസിൽ സംബന്ധിച്ചു.
സുന്നഹദോസിലെ പ്രധാന തീരുമാനങ്ങൾ ക്രോഡീകരിച്ച രേഖയെ മുളന്തുരുത്തി പടിയോല എന്നും വിളിക്കുന്നു. നവീകരണ സിദ്ധാന്തങ്ങളെ തള്ളിക്കളഞ്ഞ സുന്നഹദോസ് മലങ്കര സഭയിലെ ഭൂരിഭാഗത്തെ സുറിയാനി ഓർത്തഡോക്സ് വിശ്വാസത്തിൽ നിലനിർത്തുന്നതിനും നവീകരണ വിഭാഗത്തെ സഭയിൽ നിന്ന് മാറ്റുന്നതിനും ശ്രദ്ധ നൽകി. എന്നാൽ അന്ത്യ്യോഖ്യ പാത്രിയർക്കീസിന്റെ അധികാരം മലങ്കര സഭയുടെ മേൽ അടിച്ചേൽ‌പ്പിക്കുന്നതിലും ഈ സുന്നഹദോസ് കാരണമായി എന്നും വാദിക്കുന്നവരുണ്ട്. 

സുന്നഹദോസ് എടുത്ത മറ്റൊരു പ്രധാന തീരുമാനം മലങ്കരയിലെ മെത്രാപ്പൊലീത്തയുടെ സ്ഥാനത്തെ സംബന്ധിച്ചാണ്. ഒരു മെത്രാപ്പൊലീത്ത സഭയിൽ നവീകരണവാദത്തിൽ ആകൃഷ്ടനായി സഭ മുഴുവൻ തർക്കത്തിൽ മുഴുകിയതുപോലെ ഒരു അവസ്ഥ ഇനിയും ഉണ്ടാവാതെ ഇരിക്കുവാൻ പരുമല തിരുമേനി അടക്കമുള്ള ആറ് മെത്രാപ്പൊലീത്തന്മാരെ വാഴിക്കുന്നതിനും കേരളത്തിലെ മലങ്കര സഭയെ ഏഴ് ഭദ്രാസനങ്ങളാക്കി വേർതിരിക്കുന്നതിനുമുള്ള തീരുമാനം ഈ സുന്നഹദോസ് എടുക്കുകയുണ്ടായി. കേരളത്തിൽ പലഭാഗങ്ങളിൽ നിന്നായി 103 ദേവാലയങ്ങളിൽ നിന്നുള്ള പ്രതിനിധികൾ യോഗത്തിൽ സംബന്ധിക്കുകയും ഇവരിൽ നിന്ന് ആദ്യമായി സഭയ്ക്ക് ഒരു വൈദികേതര ഭരണ കമ്മിറ്റി രൂപികരിക്കപ്പെടുകയും ചെയ്തു.

എറണാകുളം ജില്ലയിലെ മുളന്തുരുത്തിയിൽ സ്ഥിതി ചെയ്യുന്ന മാർത്തോമൻ പള്ളിയിൽ സുന്നഹദോസ് നടന്നതിനാലാണ് ഈ സുന്നഹദോസിന് മുളത്തുരുത്തി സുന്നഹദോസ് എന്ന പേരു വന്നത്. 
</references>

</doc>
<doc id="313831" url="https://ml.wikipedia.org/wiki?curid=313831" title="ഫ്രെഡെറിക് ബാന്റിങ്ങ്">
ഫ്രെഡെറിക് ബാന്റിങ്ങ്

ഫ്രെഡെറിക് ബാന്റിങ്ങ് (November 14, 1891 – February 21, 1941) കാനഡക്കാരനായ മെഡിക്കൽ ശാസ്ത്രജ്ഞനും ശരീരശാസ്ത്രവിദഗ്ദ്ധനും ച്ത്രകാരനും നോബൽ സമ്മാന ജേതാവും ആകുന്നു. അദ്ദേഹമാണ് ആദ്യമായി ഇൻസുലിൻ മനുഷ്യനിൽ ഉപയോഗിച്ചത്. 

1923ൽ ആയിരുന്നു ബാന്റിങ്ങ് ജോൺ ജെയിംസ് റിക്കാർൺ മക്ലിയോഡുമായി ചേർന്ന് നോബൽ സമ്മാനം കരസ്തമാക്കിയത്. ബാന്റിങ്ങ് തന്റെ സമ്മാനത്തുക തന്റെ സഹപ്രവർത്തകൻ ചാൾസ് ബെസ്റ്റുമായി പങ്കുവച്ചു. വൈദ്യശാസ്ത്തിൽ നോബൽസമ്മാനം ലഭിക്കുന്ന ഏറ്റവും പ്രായം കുറഞ്ഞ ആളായിരുന്നു അദ്ദേഹം. 32 വയസ്സിലാണദ്ദേഹത്തിനു നോബൽ സമ്മാനം ലഭിച്ചത്. 2004ൽ ഏറ്റവും മഹാനായ കനേഡിയാക്കാരനായി അദ്ദേഹത്തെ തിരഞ്ഞെടുത്തു, 
ഫ്രെഡെറിക് ബാന്റിങ്ങ് ഒണ്ടേറിയോയിലെ അലിസ്റ്റണിൽ വില്ല്യം തോമ്പ്സൺ ബാന്റിങ്ങിന്റെയും മാർഗരെറ്റ് ഗ്രാന്റിന്റെയും മകനായി 1891 നവംബർ 14നാണു ജനിച്ചത്. തന്റെ സ്കൂൾ ജീവിതത്തിനു ശേഷം ടൊറോൺടോ സർവകലാശാലയ്ക്കു കീഴിലുള്ള വിക്ടോറിയ കോളജിൽ ജനറൽ ആർട്സ് പ്രോഗ്രാമിനു ചേർന്നു. ആദ്യവർഷം തന്നെ അതിനു പരാജയപ്പെട്ടതിനാൽ അദ്ദേഹം വൈദ്യശാസ്ത്രബിരുദത്തിനു ചേരാൻ അപേക്ഷ നൽകുകയും അത് അനുവദിക്കുകയും ചെയ്തു. 1913ൽ അദ്ദേഹം തന്റെ വൈദ്യശാസ്തപഠനം തൂടങ്ങി. 1914ൽ കരസേനയിൽ ചേരാൻ രണ്ടുപ്രാവശ്യൻ ശ്രമിച്ചെങ്കിലും തന്റെ കാഴച്ചശക്തിയുടെ കുറവുമൂലം അതിൽ പരാജയപ്പെട്ടു. പക്ഷെ, 1915ൽ അദ്ദേഹത്തിനു കരസേനയിൽ ചേരാനായി. യുദ്ധസമയമായതിനാൽ സൈന്യത്തിൽ കൂടുതൽ ഡോക്ടർമാരെ ആവശ്യമായതിനാൽ ആ വർഷം ക്ലാസ്സുകൾ വളരെവേഗം നടത്തിയതിന്റെ ഫലമായി അടുത്തവർഷം തന്നെ ബിരുദം നേടാൻ സാധിച്ചു. ആ വർഷം (1916) ഡിസംബറിൽ തന്നെ സൈന്യത്തിൽ അദ്ദേഹത്തിനു റിപ്പോർട്ടു ചെയ്യാൻ കഴിഞ്ഞു. 1918ൽ കാംബ്രൈ യുദ്ധത്തിൽ അദ്ദേഹത്തിനു മുറിവേൽക്കുകയും അതു വകവൈക്കാതെ അടുത്ത 16 മണിക്കൂറോളം മറ്റൊരു ഡോക്ടർ നിർത്താൻ ആവശ്യപ്പെടും വരെ മറ്റുള്ളവരെ ശുശ്രൂഷിക്കുകയും ചെയ്തു. തന്റെ ധീരതയ്ക്ക് 1918ൽ അദ്ദേഹത്തിന് മിലിട്ടറി ക്രോസ്സ് ലഭിക്കുകയും ചെയ്തു. 

ബാന്റിങ്ങ് തന്റെ സൈനികസേവനശേഷം കാനഡയിലേയ്ക്കു മടങ്ങിവരികയും ടൊറൊണ്ടോയിൽ ചെന്ന് തന്റെ ശസ്ത്രക്രിയയിലുള്ള പരിശീലനം പൂർത്തിയാക്കുകയും ചെയ്തു.

Sir Frederick Banting received honorary degrees from several Universities:


</doc>
<doc id="313841" url="https://ml.wikipedia.org/wiki?curid=313841" title="റോമനെസ്ക് വാസ്തുകല">
റോമനെസ്ക് വാസ്തുകല

മദ്ധ്യകാലയൂറോപ്പിലെ ഒരു വാസ്തുകലാശൈലിയാണ് റോമനെസ്ക് (). അർദ്ധവൃത്താകൃതിയിലുള്ള കമാനങ്ങളാണ് ഈ ശൈലിയുടെ പ്രധാന പ്രത്യേകത. ഈ ശൈലിയുടെ ആരംഭകാലത്തെക്കുറിച്ച് ഏകാഭിപ്രായമില്ലെങ്കിലും ആറ്, പത്ത് നൂറ്റാണ്ടുകൾക്കിടയിലാണെന്ന് വ്യത്യസ്തമായ വാദങ്ങളുണ്ട്. പന്ത്രണ്ടാം നൂറ്റാണ്ടിൽ ഈ വാസ്തുകലാശൈലി, കൂർത്ത കമാനങ്ങളുള്ള ഗോത്തിക് ശൈലിയായി വികാസം പ്രാപിച്ചു. റോമൻ വാസ്തുകലാശൈലിക്കുശേഷം യൂറോപ്പിലാകമാനം പടർന്ന ഈ ശൈലിയുടെ ഉദാഹരണങ്ങൾ ആ ഭൂഖണ്ഡത്തിലുടനീളം കാണാം. റോമനെസ്ക് ശൈലിയെ ഇംഗ്ലണ്ടിൽ നോർമൻ വാസ്തുകലാശൈലി എന്നാണ് പരമ്പരാഗതമായി വിളിച്ചുപോരുന്നത്.


</doc>
<doc id="313872" url="https://ml.wikipedia.org/wiki?curid=313872" title="അണുകത">
അണുകത

അണുകത എന്നത് ഒരു മൂലകത്തിന്റെയോ, യൗഗികത്തിന്റെയോ ഒരു തന്മാത്രയിൽ ഉള്ള ആകെ അണുക്കളുടെ എണ്ണമാണ്.
ഹൈഡ്രജനിൽ (H) നിന്നും, ക്ലോറിനിൽ (Cl) നിന്നുമുള്ള ഹൈഡ്രജൻ ക്ലോറൈഡിന്റെ രൂപീകരണത്തെ കണക്കിലെടുക്കാം. സന്തുലിത രാസസമവാക്യത്തെ ഇങ്ങനെ എഴുതാം:
H2 (g) + Cl2 (g) → 2HCl (g)
1 വ്യാപ്തം + 1 വ്യാപ്തം → 2 വ്യാപ്തങ്ങൾ
n തന്മാത്രകൾ + n തന്മാത്രകൾ → 2n തന്മാത്രകൾ ...(One volume of gas contains 'n' molecules.)
1 Molecules +1 Molecules → 2 Molecules ...(Dividing by 'n') OR
½ Molecules + ½ Molecules → 1 Molecules
ഇതിനർഥം, 1 തന്മാത്ര ഹൈഡ്രജൻ ക്ലോറൈഡിൽ 1/2 മോൾ ഹൈഡ്രജനും 1/2 മോൾ ക്ലോറിനും ഉണ്ട് എന്നുവച്ചാൽ, ഹൈഡ്രജന്റെയും ക്ലോറിന്റെയും അണുകത 2 വീതം ആയിരിക്കും. ഹൈഡ്രജൻ ക്ലോറൈഡിന്റെ അണുകത 2 ആകുന്നു.

ഒരാറ്റം മാത്രമുള്ള ഒരു തന്മാത്രയെ ഏകാറ്റോമിക തന്മാത്ര എന്നു പറയുന്നു. (നിഷ്ക്രിയ വാതകങ്ങൾ), ഒരു തന്മാത്രയിൽ രണ്ട് ആറ്റങ്ങളുണ്ടെങ്കിൽ അതിനു ദ്വയാറ്റോമിക തന്മാത്ര എന്നു പറയുന്നു. (ഓക്സിജൻ,നിട്രിൿ ഓക്സൈഡ്, ഹൈഡ്രജൻ തുടങ്ങിയവ. ) ഒരു തന്മാത്രയിൽ മൂന്നു ആറ്റങ്ങൾ അടങ്ങിയിട്ടുണ്ടെങ്കിൽ അതിനെ ത്രയാറ്റോമിക തന്മാത്ര എന്നും പറയുന്നു. ഓസോൺ, സൾഫർ ഡയോക്സൈഡ്, കാർബൺ ഡയോക്സൈഡ് എന്നിവ എന്നിവ ഇത്തരം തന്മാത്രകളാണ്.


</doc>
<doc id="313880" url="https://ml.wikipedia.org/wiki?curid=313880" title="അജിമാഷ്">
അജിമാഷ്

ഭൂമിയുടെ നികുതി ആദ്യകാലങ്ങളിൽ ചുമത്തിയിരുന്നത് ആ ഭുമിയിൽ ചെയ്യുന്ന കൃഷിയുടെ അടിസ്ഥാനത്തിലായിരുന്നു. സർവ്വെ സെറ്റിൽമെന്റ് സമയത്ത് വസ്തുവിലെ കൃഷിയുടെ വിവരവും അളവും, മറ്റു വിശദാംശങ്ങളും സെറ്റിൽമെന്റ് രജിസ്റ്ററിൽ ചേർക്കപ്പെടുന്നു. ഇപ്രകാരം വിവരങ്ങൾ പ്രത്യേകം ശേഖരിച്ചു രജിസ്റ്ററിൽ ചേർക്കുന്നതിനു ബന്ധപ്പെട്ട അധികാരികൾ സ്ഥലത്തു നടത്തുന്ന പരിശോധനയെ ആണ് അജിമാഷ് എന്നു പറയുന്നത്. ഇതുമായി ബന്ധപ്പെട്ട ഉദ്യോഗസ്ഥനെ അജിമാഷ്ദാർ എന്നു വിളിയ്ക്കുന്നു.


</doc>
<doc id="313882" url="https://ml.wikipedia.org/wiki?curid=313882" title="സമ്പ്രതി (റവന്യൂ)">
സമ്പ്രതി (റവന്യൂ)

ആദ്യകാലങ്ങളിൽ സബ്ട്രഷറിയുടെ ചുമതലയുള്ള ഉദ്യോഗസ്ഥന്മാരെയാണ് സമ്പ്രതി എന്നു വിളിച്ചിരുന്നത്.താലൂക്ക് തഹസീൽദാറുടെ നേരിട്ടുള്ള നിയന്ത്രണത്തിൻ കീഴിലാണ് അക്കാലത്ത് സബ്ട്രഷറികൾ പ്രവർത്തിച്ചിരുന്നത്.1962 വരെ ഖജാനകളും റവന്യൂ വകുപ്പിന്റെ ചുമതലയിൽ പ്രവർത്തിച്ചുവന്നു.


</doc>
<doc id="313884" url="https://ml.wikipedia.org/wiki?curid=313884" title="ഓടച്ചാർത്ത്">
ഓടച്ചാർത്ത്

മലബാർപ്രദേശത്ത് മുള വെട്ടിയെടുക്കാനുള്ള കരാറിനെയാണ് ഓടച്ചാർത്ത് എന്നു പറയുന്നത്.ഓട എന്ന വാക്ക് മുളയെ അടിസ്ഥാനപ്പെടുത്തിയിട്ടുള്ളതാണ്.


</doc>
<doc id="313885" url="https://ml.wikipedia.org/wiki?curid=313885" title="കാഥോഡ് റേ ട്യൂബ്">
കാഥോഡ് റേ ട്യൂബ്

കാഥോഡ് റേ ട്യൂബ് (സി. ആർ. ടി) ഒരു ശൂന്യമായ ട്യൂബ് ആണ്. ഈ ട്യൂബിനകത്ത് ഒന്നോ അതിലധികമോ ഇലക്ട്രോൺ ഉൽസർജ്ജിക്കുന്ന ഇലക്ട്രോൺ തോക്കുകളും ഒരു ഫ്ലൂറസെന്റ് സ്ക്രീനും അടങ്ങിയ സംവിധാനമാണുള്ളത്. ഇലക്ട്രോൺ രശ്മികളെ സ്ക്രീനിലേയ്ക്ക് ത്വരിതപ്പെടുത്തിയും വ്യതിചലിപ്പിച്ചും പ്രതിബിംബങ്ങൾ രൂപപ്പെടുത്താനുള്ള സംവിധാനം ഇതിനുണ്ട്. ഈ പ്രതിബിംബങ്ങൾ വൈദ്യുത തരംഗരൂപത്തിലോ (ഓസിലോസ്കോപ്പ്), ചിത്രങ്ങളായോ (ടെലിവിഷൻ, കമ്പ്യൂട്ടർ മോണിട്ടർ), റഡാറിന്റെ ലക്ഷ്യങ്ങളോ മറ്റുള്ളവയോ ആയോ പ്രദർശിപ്പിക്കപ്പെടുന്നു. സി. ആർ. ടികൾ ആദ്യകാലത്ത് മെമ്മറി ഉപകരണങ്ങളായി ഉപയോഗിച്ചു. 1929-ൽ റഷ്യൻ ശാസ്ത്രജ്ഞനായ വ്ളാദിമീർ കോസ്മോ സ്വോറികിൻ കണ്ടുപിടിച്ച കൈനസ്കോപ്പിന്റെ ആധുനികരൂപമാണിത്. 


</doc>
<doc id="313890" url="https://ml.wikipedia.org/wiki?curid=313890" title="ഋഷിരാജ് സിങ്">
ഋഷിരാജ് സിങ്

കേരളത്തിലെ ഒരു ഐ.പി.എസ് ഉദ്യോഗസ്ഥനാണ് ഋഷിരാജ് സിംഗ്. നിയമം നടപ്പിലാക്കുന്നതിലെ കാർക്കശ്യം കാരണം പ്രശസ്തനായ വ്യക്തിയാണിദ്ദേഹം. ഡ്യൂട്ടി ഇദ്ദേഹത്തിന്റെ കർക്കശമായ നിയമപാലന നിലപാടുകൾ പൊതുജനങ്ങൾക്കിടയിലും പൊതുസമൂഹത്തിലും അഭിനന്ദനതിനർഹാമായി. അതെ സമയം രാഷ്ട്രീയക്കാർക്ക് തലവേദനയും ഇദ്ദേഹം സൃഷ്ടിച്ചു. 
രാജസ്ഥാനിലെ ബിക്കാനീറിലായിരുന്നു ജനനം.
1987 ലെ ഐ.പി.എസ് ബാച്ച് ആണ് അദ്ദേഹം. മസ്സൂറിയിലെ ഐ.പി.എസ് അക്കാഡമിയിലായിരുന്നു പരിശീലനം. 
പുനലൂർ എ.എസ്.പി. ആയാണ് സേവനത്തിൽ പ്രവേശിച്ചത്. പിന്നെ കണ്ണൂരും കോട്ടയത്തും എസ്.പി. ആയി. കൊച്ചിയിലെ സിറ്റി പോലീസ് കമ്മീഷണറായിരുന്നു.

ആൻറി പൈറസി സെല്ലിൻറെ തലവൻ ആയിരുന്നപ്പോൾ വ്യാജ സി.ഡി വിഷയത്തിൽ എടുത്ത നിലപാടാണ് ഇദ്ദേഹത്തെ പൊതു സമൂഹത്തിന് പരിചിതനാക്കുന്നത്. പല സ്വാധീന കേന്ദ്രങ്ങളിലും കയറിച്ചെന്നു ഇദ്ദേഹം വ്യാജ സി.ഡി വിഷയത്തിൽ റെയ്ഡ് നടത്തി. ഇതിന്റെ പേരിൽ സർക്കാരിൽ സമ്മർദം വന്നപ്പോൾ ഋഷിരാജിനു സ്ഥാന ചലനം സംഭവിച്ചു.
2006 -ൽ സീരിയലിൽ അഭിനയിച്ചതിന്റെ പേരിൽ വിമർശനങ്ങൾ ഏറ്റു വാങ്ങേണ്ടതായും വന്നിട്ടുണ്ട്.. ഐ.ജി. ടോമിൻ ജെ. തച്ചങ്കരിയുടെ ഭാര്യ നടത്തുന്ന റിയാൻ സ്റ്റുഡിയോ റെയ്ഡ് ചെയ്യാൻ 2006 ഡിസംബർ മാസം പേരിൽ ഡി.ജി.പി. രമൺ ശ്രീവാസ്തവ അദ്ദേഹത്തിനുണ്ടായിരുന്ന ആൻറി പൈറസിയുടെ മേധാവിത്ത ചുമതല എടുത്തുകളഞ്ഞത് ശ്രദ്ധ പിടിച്ചുപറ്റിയിരുന്നു .. 

വിദ്യാർത്ഥികളെ തല്ലിയ പോലീസുകാരനെ ശകാരിച്ച ഐ.ജി ടി.പി. സെൻകുമാറിന്റെ പ്രവർത്തികളെ വിമർശിച്ച് ഐ.പി.എസ് അസ്സൊസിയേഷൻ സെക്രട്ടറി ബി. സന്ധ്യയ്ക്ക് അയച്ച കത്തും വിവാദമായിരുന്നു. 

പിന്നീട് മൂന്നാർ കയ്യേറ്റഭൂമി ഒഴിപ്പിക്കാൻ വി.എസ്. സർക്കാർ രൂപീകരിച്ച മൂന്നാർ ഓപറേഷൻ മൂന്നംഗ ടീമിൽ ഇദ്ദേഹം ഉണ്ടായിരുന്നു. പിന്നീട് കേന്ദ്ര ഡെപ്യൂറ്റെഷനിൽ പോയി വന്ന ഇദ്ദേഹം ട്രാൻസ്പോർട്ട്‌ കമ്മീഷണറായി നിയമിപ്പിക്കപ്പെട്ടു. അഴിമതിയിൽ കുളിച്ചു കിടന്ന വകുപ്പിനെ നന്നാക്കിയെടുക്കാൻ ഇദ്ദേഹം പ്രവർത്തനം തുടങ്ങി. ഗതാഗത നിയമപാലനം നടപ്പാക്കാൻ ഇദ്ദേഹം എടുത്ത നിലപാടുകൾ ഇദ്ദേഹത്തെ പ്രശസ്തനാക്കി.ട്രാഫിക് വകുപ്പിലായിരുന്ന കാലത്ത് വേഷപ്രച്ഛന്നനായി കൈക്കൂലി വാങ്ങുന്ന പോലീസുകാരെ പിടിച്ച സംഭവം വാർത്ത സൃഷ്ട്ടിച്ചിരുന്നു. സർക്കാറിന് തലവേദനയായതോടെ അദ്ദേഹത്തെ സ്ഥാനം മാറ്റി.

ഇദ്ദേഹം പിന്നീട്കെ.എസ്.ഇ.ബി യുടെ ചീഫ് വിജിലൻസ് ഓഫീസറായി നിയമിതനായി. സംസ്ഥാനത്തെ നിരവധി വ്യവസായ യൂണിറ്റുകളുടെ വൈദ്യുതി മോഷണം ഇദ്ദേഹം കയ്യോടെ പിടിച്ചു പിഴ ചുമത്തി. രാഷ്ട്രീയ നേതാക്കളുടെയും സിനിമാ താരങ്ങളുടെയും വീടുകളിലേക്കും വിജിലൻസ് ടീം റെയ്ഡ് നടത്തി പിഴയിട്ടു. അതിൽ പല പ്രമുഖരും ഉൾപ്പെട്ടിരുന്നു.കെ. കരുണാകരന്റെ പുത്രി പത്മജയും വൈദ്യുതി മോഷണത്തിനു പിഴയൊടുക്കിയവരുടെ കൂട്ടത്തിൽ പെടുന്നു. വൈദ്യുത ഇൻറലിജൻസ് മേധാവിയായി ഇരുന്ന കാലത്ത് നേതൃത്വം കൊടുത്ത പരിശോധനകളിൽ നിന്നെല്ലാം 18 കോടിയോളം വരുമാനം സർക്കാറിനുണ്ടായി. എന്നാൽ ഇദ്ദേഹത്തിന്റെ പ്രവർത്തനങ്ങളിൽ അസ്വസ്ഥരായി അഴിമതിക്കാരെ സഹായിക്കുന്ന നിലപാടെടുത്ത സർക്കാരിലെ ഒരു വിഭാഗം ഇദ്ദേഹത്തിന്റെ പ്രവർത്തനങ്ങൾക്ക് പരിധിവെച്ചു. 3000 കോടി വൻകിട മുതലാളിമാരുടെ പിരിഞ്ഞു കിട്ടാനുള്ള കുടിശ്ശിക പിരിച്ചെടുക്കുന്ന നടപടിയിൽ ഇടപെടാൻ ഇദ്ദേഹത്തിന് അവസരം കിട്ടിയില്ല.

ഒടുവിൽ തിരുവനന്തപുരത്തെ മുത്തൂറ്റിൻ്റെ എയർ ലൈൻ കാറ്ററിംഗ് സ്ഥാപനമായ മുത്തൂറ്റ് സ്കൈ ഷെഫ് ഭൂഗർഭ കേബിൾ വഴി വൈദ്യുതി മോഷ്ട്ടിക്കുന്നത് ഇദ്ദേഹം കണ്ടെത്തി. തിരുവരാഹം കെ.എസ്.ഇ.ബി സെക്ഷനിലാണ് ഈ മുത്തൂറ്റ് സ്ഥാപനം. നിയമ നടപടിയിലേക്ക് കടക്കാൻ വിജിലൻസ് വിഭാഗം തയ്യാരെടുമ്പോഴേക്കും ഋഷിരാജ് സിങ്ങിൻറെ വീണ്ടും സ്ഥാന മാറ്റ ഉത്തരവ് ഒപ്പു വെക്കപ്പെട്ടിരുന്നു. പൊതുജനങ്ങളുമായി ബന്ധപ്പെടേണ്ട കാര്യമില്ലാത്ത ആംഡ് ബറ്റാലിയനിലേക്കാണ് പുതിയ മാറ്റം ഉണ്ടായത്.

എന്നേ കെട്ടുകെട്ടിക്കേണ്ടിയിരുന്ന ഋഷിരാജ് സിംഗ്!, അഴിമുഖം ഓൺലൈൻ ന്യൂസ് പോർട്ടൽ


</doc>
<doc id="313893" url="https://ml.wikipedia.org/wiki?curid=313893" title="റഖ">
റഖ

സിറിയയിലെ ആറാമത്തെ വലിയ നഗരമാണ് റഖ (Al-Raqqah ""). അബ്ബാസി ഖലീഫ ഹാറൂൻ അൽ റഷീദിന്റെ കാലത്ത് ഈ നഗരമായിരുന്നു അവരുടെ തലസ്ഥാനം. വടക്കൻ സിറിയയിലാണ് ഈ നഗരം.

</doc>
<doc id="313897" url="https://ml.wikipedia.org/wiki?curid=313897" title="ഏകാനാഥ റാനഡെ">
ഏകാനാഥ റാനഡെ

രാഷ്ട്രിയ സ്വയം സേവക സംഘം പ്രചാരകനും, സാമൂഹ്യ പ്രവർത്തകനുമായിരുന്നു ഏകാനാഥ രാമകൃഷ്ണ റാനഡെ(19 നവംബർ 1914 – 22 ആഗസ്റ്റ്‌ 1982). കന്യാകുമാരിയിലെ വിവേകാനന്ദ സ്മാരകവും, വിവേകാനന്ദ കേന്ദ്രവും സ്ഥാപിക്കുന്നതിൽ പ്രമുഖ പങ്കുവഹിച്ചു.


</doc>
<doc id="313900" url="https://ml.wikipedia.org/wiki?curid=313900" title="കാഥോഡ് രശ്മി">
കാഥോഡ് രശ്മി

കാഥോഡ് രശ്മികൾ എന്നത് ശൂന്യമായ ട്യൂബുകളിലൂടെ കാണാവുന്ന ഇലക്ട്രോണുകളുടെ പ്രവാഹമാണ്. ഒരു സ്ഫടിക ട്യൂബിനെ ശൂന്യമാക്കി രണ്ട് ഇലക്ട്രോഡുകളോടെ സജ്ജീകരിക്കുകയും ഒരു ഉയർന്ന വോൾട്ടേജ് നൽകുകയും ചെയ്താൽ നെഗറ്റീവ് ഇലക്ട്രോഡിന്റെ എതിരെയുള്ള സ്ഫടികം തിളങ്ങുന്നത് കാണാം. എന്തുകൊണ്ടെന്നാൽ ഇലക്ട്രോണുകൾ പുറപ്പെട്ട് കാഥോഡിലേയ്ക്ക് (വോൾട്ടേജ് വിതരണത്തോട് ഘടിപ്പിച്ചിരിക്കുന്ന ഇലക്ട്രോഡ്)ലംബമായി സഞരിക്കുന്നു. 1869 ൽ അവയെ ആദ്യമായി നിരീക്ഷിച്ചത് ജർമ്മൻ ഭൗതികശാസ്ത്രജ്ഞനായ ജൊഹാൻ ഹിറ്റോർഫ് ആണ്. 1876 ൽ Kathodenstrahlen അല്ലെങ്കിൽ കാഥോഡ് രശ്മികൾ എന്ന് പേരിട്ടത് യൂജിൻ ഗോൾഡ്സ്റ്റീനാണ്.

ഇലക്ട്രോണുകളെ കാഥോഡ് രശ്മികളുടെ മൂലപദാർത്ഥമെന്ന നിലയിൽ ആദ്യമായി കണ്ടെത്തി. 1897 ൽ ബ്രിട്ടീഷ് ഭൗതികശാസ്ത്രജ്ഞനായ ജെ. ജെ തോംസൺ രശ്മികൾ മുൻപ് കണ്ടെത്തിയിട്ടില്ലാത്ത അറിയപ്പെടാത്ത നെഗറ്റീവ് ചാർജ്ജുള്ള കണം അടങ്ങിയതാണെന്ന് കണ്ടു. പിന്നിട് ഈ കണത്തിന് ഇലക്ട്രോൺ എന്ന പേര് ലഭിച്ചു. ഒരു സാധാരണ ടെലിവിഷൻ സ്വീകരണിയിൽ കാഥോഡ് റേ ട്യൂബുകൾ വൈദ്യുതക്ഷേത്രത്താലോ, കാന്തികമണ്ഡലത്താലോ വ്യതിചലിപ്പിക്കുന്ന ഇലക്ട്രോണുകളുടെ കേന്ത്രീകരിക്കപ്പെട്ട ബീമിനെ ഉപയോഗിക്കുന്നു.

5. General Chemistry (structure and properties of matter) by Aruna Bandara (2010)


</doc>
<doc id="313904" url="https://ml.wikipedia.org/wiki?curid=313904" title="ഹൈഡ്രോജനേഷൻ">
ഹൈഡ്രോജനേഷൻ

നിക്കൽ, പല്ലേഡിയം, പ്ലാറ്റിനം തുടങ്ങിയ ഉൽപ്രേരകങ്ങളിൽ ഏതിന്റെയെങ്കിലും സാന്നിധ്യത്തിൽ തന്മാത്രാഹൈഡ്രജൻ മറ്റൊരു മൂലകവുമായോ സംയുക്തവുമായോ പ്രവർത്തിക്കുന്നതിനെയാണ് ഹൈഡ്രോജനേഷൻ എന്നു പറയുന്നത്.


</doc>
<doc id="313908" url="https://ml.wikipedia.org/wiki?curid=313908" title="ബീച്ച് മരം">
ബീച്ച് മരം

ഇലപൊഴിയും വൃക്ഷങ്ങളുടെ കൂട്ടത്തിലുള്ള ഒരു ജനുസാണ് ബീച്ച് (). യൂറോപ്പ്, ഏഷ്യ, വടക്കേ അമേരിക്ക എന്നിവിടങ്ങളിലെ സമശീതോഷ്ണമേഖലകളിൽ കാണപ്പെടുന്നു.

കടലാസിൻ്റെ വികാസത്തിനുമുമ്പ് എഴുതാനായി ബീച്ച് മരത്തിൻ്റെ പലകകൾ യൂറോപ്പിൽ ഉപയോഗിക്കപ്പെട്ടിരുന്നു. ഇംഗ്ലീഷിലെ ബൂക്ക് () എന്ന വാക്ക് ഈ മരത്തിൻ്റെ പേരിൽ നിന്ന് ഉടലെടുത്തതാണ്. പുരാതന ഇംഗ്ലീഷിലെ ബോക്ക് (bōc), പുരാതന നോഴ്സിലെ bók എന്നീ വാക്കുകൾക്ക് പ്രാഥമികമായി ബീച്ച് മരം എന്ന അർത്ഥത്തോടൊപ്പം പുസ്തകം എന്ന അർത്ഥവുമുണ്ട്. ആധുനിക ജർമൻ ഭാഷയിൽ Buch എന്നത് പുസ്തകവും Buche എന്നത് ബീച്ച് മരവുമാണ്. ആധുനിക ഡച്ചിൽ ഇത് യഥാക്രമം boek, beuk എന്നിങ്ങനെയാണ്. സ്വീഡിഷിൽ രണ്ടും bok എന്ന പദം കൊണ്ട് സൂചിപ്പിക്കു. റഷ്യനിൽ бук (ബൂക്ക്) എന്നതിന് ബീച്ച് മരം എന്നും, буква (ബൂക്ക്വാ) എന്നതിന് അക്ഷരം എന്നുമാണ് അർത്ഥം.


</doc>
<doc id="313913" url="https://ml.wikipedia.org/wiki?curid=313913" title="മുദ്രിതയോല">
മുദ്രിതയോല

മുദ്രപത്രങ്ങൾ നിലവിലില്ലാതിരുന്ന കാലത്ത് കരിമ്പനയുടെ ഓല ഉണക്കി പാകപ്പെടുത്തിയെടുത്ത് അതിൽ ഇരുമ്പുകൊണ്ടോ, മറ്റേതെങ്കിലും ലോഹം കൊണ്ടോ ഉള്ള എഴുത്താണി ഉപയോഗിച്ച് എഴുതിയാണ് മുൻകാലങ്ങളിൽ രേഖകൾ സുക്ഷിച്ചിരുന്നത്. മിക്ക ഗ്രന്ഥങ്ങളും എഴുതപ്പെട്ടിരുന്നത് ഈ സംവിധാനം ഉപയോഗിച്ചാണ്. സർക്കാർ വക രേഖകളിലോ,അതുമായി ബന്ധപ്പെട്ട മറ്റു രേഖകളിലോ സർക്കാർ വക മുദ്ര ഇത്തരം ഓലകളിൽ പതിയ്കാറുണ്ടായിരുന്നു. ഇവയെ ആണ് മുദ്രിതയോല അഥവാ "സ്റ്റാമ്പ്ഡ് കാഡ്ജൻസ്" (Stamped Cadjens)എന്നു വിളിയ്ക്കുന്നത്.


</doc>
<doc id="313914" url="https://ml.wikipedia.org/wiki?curid=313914" title="സ്ഥാനക്കാഴ്ച">
സ്ഥാനക്കാഴ്ച

രാജഭരണക്കാലത്ത് ചില പ്രത്യേക വ്യക്തികൾക്കോ കുടുംബങ്ങൾക്കോ രാജാവ് സ്ഥാനപ്പേരുകൾ നൽകി ബഹുമാനിച്ചിരുന്നു. ഇപ്രകാരം സ്ഥാനപ്പേരുകൾ കൽപ്പിച്ചു നൽകുന്നതിനു ഒരു നിശ്ചിത തുക പ്രസ്തുത വ്യക്തികളിൽ നിന്നോ, കുടുംബങ്ങളിൽ നിന്നോ ഈടാക്കിയിരുന്നു. ഇങ്ങനെ ഈടാക്കുന്ന തുകയെ ആണ് സ്ഥാനക്കാഴ്ച എന്നു പറയുന്നത്. നൽകപ്പെടുന്ന സ്ഥാനപ്പേരുകൾ ആ വ്യക്തിയുടെ പേരിനോടൊപ്പമോ, കുടുംബപ്പേരിനോടൊപ്പമോ ചേർക്കുന്നതിനും തടസ്സമില്ലായിരുന്നു.


</doc>
<doc id="313916" url="https://ml.wikipedia.org/wiki?curid=313916" title="വർഷാശനം">
വർഷാശനം

മതധർമ്മസ്ഥാപനങ്ങളുടെ ഭൂമി പാട്ടത്തിനു കൊടുത്തതിന്റേയും സർക്കാർ നിശ്ചയിച്ച മര്യാദപാട്ടത്തിന്റേയും അടിസ്ഥാനത്തിൽ മതധർമ്മസ്ഥാപനങ്ങൾക്ക് എല്ലാ വർഷവും നൽകുന്ന ഒരു സംഖ്യയെ ആണ് വർഷാശനം അഥവാ "ആന്വിറ്റി" (Annuity)എന്നു വിളിയ്ക്കുന്നത്.


</doc>
<doc id="313917" url="https://ml.wikipedia.org/wiki?curid=313917" title="പൊന്നുംവില">
പൊന്നുംവില

സ്വകാര്യ സ്ഥാപനങ്ങളിൽ നിന്നോ,സ്വകാര്യവ്യക്തികളിൽ നിന്നോ സർക്കാരിന്റെ ആവശ്യത്തിലേയ്ക്കോ,പൊതുജനങ്ങളൂടെ ആവശ്യത്തിലേയ്ക്കോ സ്ഥലം പ്രത്യേക നടപടിക്രമം പാലിച്ച് ഏറ്റെടുക്കുമ്പോൾ ഭൂവുടമകൾക്കു നൽകുന്ന പ്രതിഫലത്തെയാണ് പൊന്നുംവില എന്നതുകൊണ്ട് ഉദ്ദേശിയ്ക്കുന്നത്. 


</doc>
<doc id="313918" url="https://ml.wikipedia.org/wiki?curid=313918" title="കവി കുഞ്ജരഭാരതി">
കവി കുഞ്ജരഭാരതി

സംഗീതജ്ഞനും കവിയുമായ കുഞ്ജരഭാരതി തമിഴ്നാട്ടിലെ രാമനാട് പെരുമകരയിൽ ആണ് ജനിച്ചത്. സുബ്രഹ്മണ്യഭാരതിയായിരുന്നു പിതാവ്.നന്നേ ചെറുപ്പത്തിൽ തന്നെ സംസ്കൃതത്തിലും തമിഴ്സാഹിത്യത്തിലും വ്യുല്പത്തി നേടി. അദ്ദേഹം രചിച്ച കവിതകളും കീർത്തനങ്ങളും ശ്രദ്ധയാകർഷിച്ചു. ശിവഗംഗയിലെ ഗൗരീ വല്ലഭരാജാവാണ് അദ്ദേഹത്തിനു "കവികുഞ്ജര" എന്ന സ്ഥാനപ്പേർ നൽകിയത്.പ്രസിദ്ധ സംഗീതജ്ഞനായിരുന്ന കോടീശ്വരയ്യർ പൗത്രനാണ്.


</doc>
<doc id="313921" url="https://ml.wikipedia.org/wiki?curid=313921" title="ദ് ബർത്ത് ഓഫ് ഏ നേഷൻ">
ദ് ബർത്ത് ഓഫ് ഏ നേഷൻ

ഡി. ഡബ്ല്യു. ഗ്രിഫിത്ത് സംവിധാനം ചെയ്ത വിഖ്യാതമായ ഒരു ചലച്ചിത്രമാണ് ദ് ബർത്ത് ഓഫ് ഏ നേഷൻ.1915 ലാണ് ഈ അമേരിയ്ക്കൻ ചിത്രം പ്രദർശനത്തിനെത്തിയത്. സൈദ്ധാന്തികമായും, സിനിമയുടെ വ്യാകരണത്തെപ്പറ്റിയും ഈ ചലച്ചിത്രം ധാരാളം സാദ്ധ്യതകൾ മുന്നോട്ടു വച്ചു..തോമസ് ഡിക്സൺ ജൂനിയറിന്റെ ക്ലാൻസ്മാൻ എന്ന കൃതിയെ അധികരിച്ചാണ് ഈ ചിത്രം നിർമ്മിയ്ക്കപ്പെട്ടിട്ടുള്ളത്.അമേരിയ്ക്കൻ ആഭ്യന്തര യുദ്ധത്തിന്റെ കെടുതികൾ സാമൂഹ്യ ഗതിവിഗതികളും ആണ് ഈ ചലച്ചിത്രത്തിന്റെ പ്രധാന പ്രമേയം.


</doc>
<doc id="313922" url="https://ml.wikipedia.org/wiki?curid=313922" title="വെട്ടിപ്പുഴ തോട്">
വെട്ടിപ്പുഴ തോട്

പുനലൂർ പട്ടണത്തിലൂടെ ഒഴുകുന്നതും കല്ലടയാറ്റിൽ എത്തിച്ചേരുന്നതുമായ തോടാണ് വെട്ടിപ്പുഴത്തോട്

</doc>
<doc id="313925" url="https://ml.wikipedia.org/wiki?curid=313925" title="നാരായണതീർത്ഥർ">
നാരായണതീർത്ഥർ

പതിനേഴാം നൂറ്റാണ്ടിൽ തമിഴ്നാട്ടിലെ തഞ്ചാവൂരിൽ ജീവിച്ചിരുന്ന കവിയും പണ്ഡിതനുമായിരുന്നു നാരായണതീർത്ഥർ. ഒരു ശ്രീകൃഷ്ണഭക്തനായിരുന്ന നാരായണതീർത്ഥരുടെ പ്രധാനകൃതി "കൃഷ്ണലീലാതരംഗിണി"യാണ്. ഒരു ഗാനനാടകത്തിന്റെ രൂപത്തിലാണ് ഇതു രചിയ്ക്കപ്പെട്ടിരിയ്ക്കുന്നത്. പന്ത്രണ്ടു കാണ്ഡങ്ങളിലായുള്ള ഈ കൃതി ഭാഗവതത്തിലെ ദശമസ്കന്ധത്തെ ഇതിവൃത്തമാക്കിയിരിയ്ക്കുന്നു.. ഈ ഗാന നാടകത്തിൽ ആകെ 36 രാഗങ്ങൾ പ്രത്യക്ഷപ്പെടുന്നുണ്ട്. ഈ കൃതി കൂടാതെ തെലുങ്കിൽ "പാരിജാതാപഹരണ നാടകം" എന്ന കൃതികൂടി അദ്ദേഹത്തിന്റേതായുണ്ട്.


</doc>
<doc id="313926" url="https://ml.wikipedia.org/wiki?curid=313926" title="ഷേർ ലോയ്ഡ്">
ഷേർ ലോയ്ഡ്

ഒരു പോപ്പ് ഗായികയാണ് ഷേർ ലോയ്ഡ്.



</doc>
<doc id="313928" url="https://ml.wikipedia.org/wiki?curid=313928" title="കമലശീലൻ">
കമലശീലൻ

നാളന്ദാ വിശ്വവിദ്യാലയത്തിൽ പ്രവർത്തിച്ചിരുന്ന ബുദ്ധമതപണ്ഡിതനായിരുന്നു കമലശീലൻ. അദ്ദേഹം ജനിച്ചത് ഏഡി. 713 ൽ ആണെന്നു കരുതുന്നു.സംസ്കൃതത്തിൽ അനേകം ഗ്രന്ഥങ്ങൾ രചിച്ചിട്ടുള്ള അദ്ദേഹത്തിന്റെ പ്രധാനകൃതികൾ "മാധ്യമാലങ്കാരപഞ്ചിക", "ഭാവനാകർമ്മം" എന്നിവയാണ്. യോഗാചാരസമ്പ്രദായവുമയി ബന്ധപ്പെട്ട് അദ്ദേഹം പ്രവർത്തിയ്ക്കുകയുണ്ടായി. ഏഡി 763ൽ കമലശീലൻ അന്തരിച്ചു.


</doc>
<doc id="313938" url="https://ml.wikipedia.org/wiki?curid=313938" title="സൗത്രാന്തികർ">
സൗത്രാന്തികർ

ബുദ്ധമതത്തിലെ ഹീനയാനത്തിന്റെ ഒരു വിഭാഗമാണ് സൗത്രാന്തികർ.മറ്റൊരു വിഭാഗത്തെ വൈഭാഷികർ എന്നും വിളിയ്ക്കുന്നു. ഹുയാൻ സാങ്ങിന്റെ അഭിപ്രായപ്രകാരം കുമാരലാതൻ ആണ് സൗത്രാന്തിക വിഭാഗത്തിന്റെ ആദ്യകാല ആചാര്യന്മാരിലൊരാൾ. കുമാര ലാതന്റെ ശിഷ്യന്മാരായ ശ്രീലാഭൻ, യശോധർമ്മൻ,ധർമ്മത്രാതൻ എന്നിവരാണ് ഈ വിഭാഗത്തിലെ മറ്റു പ്രമുഖ ആചാര്യന്മാർ.സൗത്രാന്തികർക്കു സ്വതന്ത്രഗ്രന്ഥങ്ങളില്ല. "സർവ്വസിദ്ധാന്ത സംഗ്രഹം" എന്ന ഗ്രന്ഥത്തിൽ നിന്നാണ് ഇതിനെ സംബന്ധിയ്ക്കുന്ന വിവരങ്ങൾ ലഭിയ്ക്കുന്നത്.


</doc>
<doc id="313940" url="https://ml.wikipedia.org/wiki?curid=313940" title="ഭട്ടോജി ദീക്ഷിതർ">
ഭട്ടോജി ദീക്ഷിതർ

ആന്ധ്രയിൽ 17 അം ശതകത്തിൽ ജീവിച്ചിരുന്ന സംസ്കൃതവൈയാകരണനും, ദാർശനികനുമാണ് ഭട്ടോജി ദീക്ഷിതർ അയ്യപ്പദീക്ഷിതരിൽ നിന്നാണ് അദ്ദേഹം വേദാന്തം അഭ്യസിച്ചത്. അദ്ദേഹം രചിച്ച പ്രശസ്തമായ വ്യാകരണ ഗ്രന്ഥമാണ് "സിദ്ധാന്തകൗമുദി". 


</doc>
<doc id="313941" url="https://ml.wikipedia.org/wiki?curid=313941" title="ഡിജിറ്റൽ ഇന്ത്യ">
ഡിജിറ്റൽ ഇന്ത്യ

ഇന്ത്യയിൽ എല്ലായിടത്തും എല്ലാവരിലേക്കും ഇന്റർനെറ്റ് സൗകര്യം എത്തിക്കുകയും ഡിജിറ്റൽ സാക്ഷരത ഉറപ്പുവരുത്തുകയും ചെയ്യുന്നതിനുള്ള സർക്കാർ പദ്ധതിയാണ് ഡിജിറ്റൽ ഇന്ത്യ (Digital India). .രാജ്യത്തെ എല്ലാ പഞ്ചായത്തുകളിലും ബ്രോഡ്ബാൻഡ് കണക്ഷനും വിദ്യാഭ്യാസ സ്ഥാപനങ്ങളിൽ വൈ-ഫൈ സംവിധാനവും ഏർപ്പെടുത്താനുദ്ദേശിക്കുന്ന പദ്ധതി, നിലവിൽ വരുന്നതോടെ പുതുതായി പതിനെട്ടു ലക്ഷത്തോളം തൊഴിലവസരങ്ങളുണ്ടാകുമെന്ന് വിലയിരുത്തപ്പെടുന്നു. 2019-ഓടെ പൂർത്തീകരിക്കാൻ ലക്ഷ്യമിടുന്ന പദ്ധതി ഐടി മേഖലയിൽ നാലര ലക്ഷം കോടി രൂപയുടെ നിക്ഷേപം നേടിത്തരുമെന്ന് പ്രതീക്ഷിക്കുന്നു. ഈ പദ്ധതിയുടെ ആരംഭമായി 2015 ജൂലൈ 1 ന് ഡിജിറ്റൽ ഇന്ത്യ വാരാഘോഷം പ്രധാനമന്ത്രി നരേന്ദ്ര മോദി ഉദ്ഘാടനം ചെയ്തു. "ഡിജിറ്റൽ ഇന്ത്യയെ അടുത്ത തലത്തിലേക്കുയർത്തുന്നു. ജനശാക്തീകരണത്തിലൂടെ. ജനജീവിതം സമ്പുഷ്ടമാക്കുന്നതിലൂടെ" (Taking the power of digital to the next level.Empowering people.Enriching lives.) എന്ന മുദ്രാവാക്യത്തോടെയാണ് ഡിജിറ്റൽ ഇന്ത്യ വാരാഘോഷം സംഘടിപ്പിക്കപ്പെട്ടത്. . ഡിജിറ്റൽ ഇന്ത്യ പദ്ധതിയുടെ ബ്രാന്റ് അംബാസഡറായി ഐ.ഐ.ടി-ജെ.ഇ.ഇ. പൊതുപരീക്ഷയിൽ പെൺകുട്ടികളിൽ ഒന്നാമതെത്തിയ ഇൻഡോർ സ്വദേശി കൃതി തിവാരി നിയമിക്കപ്പെട്ടു.

 --- 2014-ലെ സ്വാതന്ത്ര്യദിന പ്രസംഗത്തിൽ പ്രധാനമന്ത്രി നരേന്ദ്ര മോഡി രാജ്യത്തോട് പറഞ്ഞ വാക്കുകളാണിത്.



പദ്ധതിയുടെ ആരംഭത്തിൻറെ ഭാഗമായി 2015 ജൂലൈ 1 മുതൽ ഡിജിറ്റൽ ഇന്ത്യ വാരാഘോഷം സംഘടിപ്പിക്കപ്പെട്ടു.ന്യൂഡെൽഹിയിലെ ഇന്ദിരാഗാന്ധി ഇൻഡോർ സ്റ്റേഡിയത്തിൽ വച്ച് പ്രധാനമന്ത്രി നരേന്ദ്ര മോദി പദ്ധതിയുടെ ഉദ്ഘാടനം നിർവ്വഹിച്ചു. റിലയൻസ്,ടാറ്റ,വിപ്രോ,ആദിത്യ ബിർല,എയർബസ്,ഭാരതി എന്റർപ്രൈസസ്,വേദാന്ത ഗ്രൂപ്പ്,ഡെൽറ്റ ഇലക്ട്രോണിക്സ്,ഹീറോ,നിഡെക് കോർപ്പറേഷൻ,ലാവ ഇന്റർനാഷണൽ എന്നീ കമ്പനികൾ ഈ പദ്ധതിയിൽ പങ്കാളികളാകും..ഏപ്രിൽ 14 ഡിജിറ്റൽ ഇന്ത്യ ദിനമായി ആചരിക്കണമെന്ന കേന്ദ്രസർക്കാർ നിർദ്ദേശം നിലവിലുണ്ട്

ഡിജിറ്റൽ ഇന്ത്യ വാരാഘോഷവുമായി ബന്ധപ്പെട്ട് അവതരിപ്പിക്കപ്പെട്ട സംരംഭങ്ങൾ






</doc>
<doc id="313952" url="https://ml.wikipedia.org/wiki?curid=313952" title="സ്വേദനം">
സ്വേദനം

സ്വേദനം എന്നാൽ ഒരു ദ്രാവകമിശ്രിതത്തിന്റെ ഘടകങ്ങളെ ബാഷ്പീകരണവും നിയന്ത്രിത സാന്ദ്രീകരനവും വഴി വേർതിരിക്കുന്നതിനുള്ള പ്രക്രിയയാണ്. ഇത്, ഒന്നുകിൽ പൂർണ്ണമായ വേർതിരിക്കലോ (എതാണ്ട് ശുദ്ധമായ ഘടകങ്ങൾ ആയിരിക്കും) അല്ലെങ്കിൽ ആ മിശ്രിതത്തിലെ ഘടകങ്ങളുടെ ഗാഢത കൂട്ടാനായി ഭാഗിക വേർതിരിക്കലോ ആകാം. ഇതിലേതു കാര്യത്തിലായാലും, മിശ്രിതത്തിന്റെ ഘടകങ്ങളുടെ ബാഷ്പമാകുന്നതിന്റെ കഴിവ് ആണിവിടെ ചൂഷണംചെയ്യുന്നത്. വ്യാവസായിക രസതന്ത്രത്തിൽ, സ്വേദനം പ്രായോഗികമായി സാർവത്രികമായ പ്രാധാന്യമുള്ള ഒരു ഘടകപ്രവർത്തനമാകുന്നു.. പക്ഷെ, അത് ഒരു രാസപ്രവർത്തനമല്ല മറിച്ച്, ഒരു ഭൗതിക വേർതിരിക്കൽ പ്രക്രിയയാകുന്നു. 

വാണിജ്യപരമായി, സ്വേദനപ്രക്രിയയ്ക്ക് വളരെയധികം പ്രയോജനങ്ങളുണ്ട്. ഉദാഹരണങ്ങൾ ചിലത് താഴെക്കൊടുക്കുന്നു:

ആൽക്കഹോൾ പോലുള്ള പാനീയങ്ങൾ നിർമ്മിക്കാനായി തയ്യാറാക്കിയ യന്ത്രങ്ങളുടേയും മറ്റും സംവിധാമാണ് ഡിസ്റ്റില്ലറി. സ്വേദനം ചെയ്യാനുള്ള ഉപകരണങ്ങളെ (Still)സ്വേദനസംവിധാനം എന്നു പറയുന്നു.


</doc>
<doc id="313954" url="https://ml.wikipedia.org/wiki?curid=313954" title="കുൻവാർ നാരായൺ">
കുൻവാർ നാരായൺ

ഒരു ഹിന്ദി കവിയാണ് കുൻവാർ നാരായൺ(ജനനം 19 സെപ്റ്റംബർ 1927). 2005ലെ ജ്ഞാനപീഠം ലഭിച്ചു.
ഉത്തർ പ്രദേശിലെ ഫൈസലാബാദിൽ 1927 സെപ്റ്റംബർ 19ന് ജനിച്ചു. ലക്നൗ സർവകലാശാലയിൽ നിന്നും എം.എ പാസായി. 1966ൽ ഭാരതി ഗ്യോൻകയെ വിവാഹം ചെയ്തു. ഇംഗ്ലീഷ് പുസ്തകങ്ങൾ വിവർത്തനം ചെയ്തിട്ടുണ്ട്. 1995ലെ കേന്ദ്ര സാഹിത്യ അക്കാദമി പുരസ്കാരം ലഭിച്ചു. 


</doc>
<doc id="313955" url="https://ml.wikipedia.org/wiki?curid=313955" title="വള്ള്യായി">
വള്ള്യായി

കണ്ണൂർ ജില്ലയിലെ മൊകേരി പഞ്ചായത്തിലെ ഒരു ഗ്രാമമാണ് വള്ള്യായി.

പാത്തിപ്പാലം-ചെറുവാഞ്ചേരി റോഡ് ആണ് ഇവിടത്തെ പ്രധാന ഗതാഗതമാർഗ്ഗം . കുയ്യാലി പുഴ (പാത്തിപ്പുഴ) വള്ള്യായിയിലൂടെ ഒഴുകുന്നു


</doc>
<doc id="313957" url="https://ml.wikipedia.org/wiki?curid=313957" title="ഘടകപ്രവർത്തനം">
ഘടകപ്രവർത്തനം

ഘടകപ്രവർത്തനംരാസ എഞിനീയറിങ്ങിലും അതുമായി ബന്ധപ്പെട്ട പ്രക്രിയകളിലും ഒരു വിപുലമായ പ്രക്രിയയുടെ അടിസ്ഥാന ഘട്ടമാണ്. ഒരു ഘടകപ്രവർത്തനത്തിൽ വേർതിരിക്കൽ, ക്രിസ്റ്റലീകരണം, ബാഷ്പീകരണം, അരിക്കൽ, പോളിമറൈസേഷൻ, ഐസോമെറൈസേഷൻ എന്നീ രാസമാറ്റമോ ഭൗതികമാറ്റമോ അടങ്ങിയിരിക്കുന്നു. ഉദാഹരണത്തിനു, പാലിന്റെ പ്രോസസ്സിങ്ങിൽ ഏകാത്മകമാക്കൽ, പാസ്ച്യുറൈസേഷൻ, തണുപ്പിക്കൽ, പാക്കറ്റിലാക്കൽ എന്നീ വിവിധ ഘടകപ്രവർത്തനങ്ങൾ അടങ്ങിയിട്ടുണ്ട്. ഇവ ഒന്നിച്ചു ചേർന്നാൽ മാത്രമേ പാൽ പ്രോസസ്സിങ്ങ് നടക്കൂ. ഒരു പ്രക്രിയയ്ക്ക് ഇതുപോലെ നിരവധി ഘടകപ്രവർത്തനങ്ങൾ ചേർന്നാലേ അതിന്റെ അസംസ്കൃതവസ്തുവിൽനിന്നും ആവശ്യമായ ഉല്പന്നം ഉണ്ടാവുകയുള്ളൂ. 


</doc>
<doc id="313961" url="https://ml.wikipedia.org/wiki?curid=313961" title="മോറോപന്ത് പിങ്കളെ">
മോറോപന്ത് പിങ്കളെ

രാഷ്ട്രിയ സ്വയം സേവക സംഘത്തിന്റെ മുതിർന്ന പ്രചാരകനും മുൻ അഖില ഭാരതിയ ബൗതിക് പ്രമുഖുമായിരുന്നു മോറോപന്ത് എന്നറിയപെടുന്ന മോറോപന്ത് പിങ്കളെ. 65 വർഷം നീണ്ട പ്രചാരക പ്രവർത്തിക്കിടയിൽ ആർ എസ് സ്സിന്റെ നിരവധി ചുമതലകൾ വഹിചിടുണ്ട്.


</doc>
<doc id="313963" url="https://ml.wikipedia.org/wiki?curid=313963" title="ലേയത്വം">
ലേയത്വം

ലേയത്വം ലേയമെന്നറിയപ്പെടുന്ന പദാർഥമായ ഒരു ഖരത്തിന്റെയോ, ദ്രാവകത്തിന്റെയോ, വാതകരാസവസ്തുവിന്റെയോ സ്വഭാവം ആണ് ഖരമോ ദ്രാവകമോ വാതകമോ ആയ ഒരു ലായകത്തിൽ ലയിച്ച് ഒരു ലായനി ഉണ്ടാക്കുക എന്നത്. ഒരു പദാർഥത്തിന്റെ ലേയത്വം അടിസ്ഥാനപരമായി ലേയത്തിന്റെയും ലായകത്തിന്റെയും ഭൗതികമോ രാസികമോ ആയ ഗുണങ്ങളേയും താപനിലയേയും മർദ്ദത്തേയും പി എച്ച് മൂല്യത്തേയും ആശ്രയിച്ചിരിക്കുന്നു. ഒരു പ്രത്യേക ലായകത്തിൽ ഒരു പദാർഥത്തിന്റെ ലേയത്വത്തിന്റെ വ്യാപ്തിഗാഢതയുടെ അളവായി കണക്കാക്കാം


</doc>
<doc id="313981" url="https://ml.wikipedia.org/wiki?curid=313981" title="കൃഷ്ണമിശ്രൻ">
കൃഷ്ണമിശ്രൻ

സംസ്കൃതകവിയും പ്രബോധചന്ദ്രോദയം എന്ന സംസ്കൃതനാടകത്തിന്റെ കർത്താവുമായിരുന്നു കൃഷ്ണമിശ്രൻ . ഇദ്ദേഹത്തിന്റെ ജീവിതകാലം പതിനൊന്നാം നൂറ്റാണ്ടിന്റെ ഉത്തരാർദ്ധത്തിലും പന്ത്രണ്ടാം നൂറ്റാണ്ടിന്റെ പൂർവ്വാർദ്ധത്തിലുമായിരുന്നെന്നു അനുമാനിയ്ക്കുന്നു. ഏ.ഡി.1098 ലെ ശിലാരേഖയിൽ നിന്നു ജൈജാകമുക്തിയിലെ രാജാവായിരുന്ന കീർത്തിവർമ്മന്റെ സമകാലികനായിരുന്നു കൃഷ്ണമിശ്രൻ എന്നു തെളിഞ്ഞിട്ടുണ്ട്.കീർത്തിവർമ്മന്റെ സേനാനായകനായിരുന്ന ഗോപാലന്റെ നിർദ്ദേശപ്രകാരമായിരുന്നു പ്രബോധചന്ദ്രോദയം രചിച്ചതെന്നു കൃഷ്ണമിശ്രൻ തന്നെ സൂചിപ്പിയ്ക്കുന്നു.
ആറ് അങ്കങ്ങളുള്ള നാടകമാണിത്. മോഹം വിവേകം ,അഹങ്കാരം,ജ്ഞാനം,ശക്തി, ഭക്തി,വിദ്യ എന്നിവയാണ് കഥാപാത്രങ്ങളായി കടന്നു വരുന്നത്.കുമാരനാശാൻ,കോന്നാത്തു ശങ്കുണ്ണി മേനോൻ, എ. താണുവയ്യ ശാസ്ത്രികൾ എന്നിവർ ഈ കൃതി മലയാളത്തിലേയ്ക്കു പരിഭാഷ ചെയ്തിട്ടുണ്ട്.


</doc>
<doc id="313982" url="https://ml.wikipedia.org/wiki?curid=313982" title="അസംസ്കൃതവസ്തു">
അസംസ്കൃതവസ്തു

അസംസ്കൃതവസ്തു എന്നാൽ വിവിധ വസ്തുക്കൾ, ഊർജ്ജം, പൂർത്തിയായ വസ്തുക്കൾ തുടങ്ങിയവ നിർമ്മിക്കാനായി ഉപയോഗിക്കുന്ന അടിസ്ഥാനവസ്തുക്കൾ ആണ്. ഉദാഹരണത്തിനു ക്രൂഡ് ഓയിൽ വിവിധ ഇന്ധനങ്ങളായ പെട്രോൾ, ഡീസൽ, മണ്ണെണ്ണ, പ്ലാസ്റ്റിക്, രാസവസ്തുക്കൾ, മരുന്നുകൾ, പാരഫിൻ മെഴുക്, ടാർ തുടങ്ങിയവ ലഭിക്കാനുള്ള അസംസ്കൃത വസ്തുവാണ്. 

അസസ്ംസ്കൃതവസ്തു എന്നതുകൊണ്ട് അർഥമാക്കുന്നത്, സംസ്കരിക്കാത്ത അല്ലെങ്കിൽ വളരെക്കുറഞ്ഞ അളവിൽ സംസ്കരിച്ച വസ്തു എന്നർഥം. ഉദാഹരണത്ത്നു റബർപാൽ, കൽക്കരി, ജൈവപിണ്ഡം, ഇരുമ്പയിര്, വിറക്, ക്രൂഡ് ഓയിൽ, വായു, കടൽജലം എന്നിവയാകാം. 



</doc>
<doc id="313983" url="https://ml.wikipedia.org/wiki?curid=313983" title="പാരഫിൻ മെഴുക്">
പാരഫിൻ മെഴുക്

പാരഫിൻ മെഴുക് ഒരു വെളുത്ത അല്ലെങ്കിൽ നിറമില്ലാത്ത മൃദുലമായ പെട്രോളിയത്തിൽ നിന്നോ കൽക്കരിയിൽ നിന്നോ ഷെയ്ൽ ഓയിലിൽ നിന്നോ ലഭിക്കുന്ന വസ്തുവാണ്. ഇതിൽ 20 മുതൽ 40 വരെ ഹൈഡ്രോകാർബൺ തന്മാത്രകൾ കണപ്പെടുന്നു. സധാരണ താപനിലയിൽ ഇത് ഖരം ആകുന്നു. എന്നാൽ, 37• സെൽഷ്യസിൽ (99• ഫാരെൻഹീറ്റിൽ)ഉരുകാൻ തുടങ്ങുന്നു. അതിന്റെ തിളനില 370• സെന്റീഗ്രേഡ് (698• ഫാരെൻഹീറ്റ്)ആകുന്നു. പാരഫിൻ മെഴുകിന്റെ പ്രധാന ഉപയോഗം ലൂബ്രിക്കേഷനും, വൈദ്യുത ആവരണവും മെഴുകുതിരി നിർമ്മാണവും ആകുന്നു. ഇതു മണ്ണെണ്ണയിൽ നിന്നും വ്യത്യസ്തമാകുന്നു. എങ്കിലും മണ്ണെണ്ണയെ പാരഫിൻ എന്നു വിളിക്കാറുണ്ട്. 

രസതന്ത്രത്തിൽ പാരഫിൻ; ആൽക്കേൻ വിളിക്കപ്പെടുന്നു. എന്ന രാസസൂത്രമുള്ള [[ഹൈഡ്രോകാർബൺ ആകുന്നു. ഈ പേര് [[ലാറ്റിൻ|ലാറ്റിനിൽ]] നിന്നും വന്നതാകുന്നു. parum ("barely") + affinis, meaning "lacking affinity" or "lacking reactivity", പാരഫിന്റെ മറ്റുള്ളവയോട് ചേർച്ചയില്ലാത്ത സ്വഭാവം ആണിതിനു കാരണം.
പാരഫിൻ [[മെഴുക്]] ഒരു വെള്ളനിറമുള്ള മണമില്ലാത്ത രുചിയില്ലാത്ത മെഴുകുരൂപത്തിലുള്ള ഖരപദാർഥമാകുന്നു. 46• സെന്റീഗ്രേഡ് മുതൽ 68• സെന്റീഗ്രേഡ് വരെ (115• ഫാരെൻഹീറ്റു മുതൽ 154• ഫാരെൻഹീറ്റു വരെ) സവിശേഷമായ ഉരുകൽനിലയുള്ളതും ഏതാണ്ട് 900 kg/m3 സാന്ദ്രതയുള്ളതുമാണ്.
പാരഫിൻ മെഴുക് വളരെനല്ല ഒരു [[വിദ്യുത് രോധി]] ആകുന്നു. ഇതിന്റെ [[വിദ്യുത് രോധനാങ്കം]] 10 നും 10 ഇടയിൽ [[ഓം മീറ്റർ]] ആകുന്നു. ഇതു [[ടെഫ്ലോൺ]] പോലുള്ള ചില [[പ്ലാസ്റ്റിക്ക്|പ്ലാസ്റ്റിക്കുകൾ]] ഒഴിച്ച് മറ്റെല്ലാ വസ്തുക്കളേക്കാൾ മെച്ചമായ വിദ്യുത് രോധനാങ്കം ഉള്ളതാണ്. ഇത് ഫലപ്രദമായ ഒരു [[ന്യൂട്രോൺ നിയന്ത്രകം]] ആകുന്നു. [[ജെയിംസ് ചാഡ് വിക്ക്|ജെയിംസ് ചാഡ് വിക്കിന്റെ]] [[ന്യൂട്രോൺ|ന്യൂട്രോണിനെ]] കണ്ടെത്താനുള്ള 1932ലെ പരീക്ഷണങ്ങളിൽ ഉപയോഗിച്ചിരുന്നു.

താപം സൂക്ഷിക്കാൻ പറ്റിയ ഏറ്റവും നല്ല വസ്തുവാണ്. ഇതിന്റെ [[ആപേക്ഷിക താപക്ഷമത]] 2.14–2.9 J g K ([[joules]] per [[gram]] [[kelvin]]) and a [[Enthalpy of fusion|heat of fusion]] of 200–220 J g. 
ഇതിന്റെ സവിശേഷതകൾ [[ജിപ്സം പലക]] നിർമ്മിക്കാൻ ഉപയോഗിക്കുന്നു. ഇവിടെ മാറ്റം വരാത്ത ഉരുകൽനിലയുള്ള ഒരു പ്രത്യേകതരം ഇത്തരം മെഴുക് ജിപ്സം പലകയിൽ അതിന്റെ ഉല്പാദനസമയം തന്നെ പൂശുന്നു. ഇത്, പകലത്തെ ചൂട് വലിച്ചെടുത്ത് ഉരുകുകയും രാത്രി തണുക്കുമ്പോൾ വീണ്ടും ചൂട് പുറത്തുവിടുകയും ചെയ്യുന്നു. 
[[ലൂണാർ റോവർ|ലൂണാർ റോവറിൽ]] ഇലക്ട്രോണിക് ഭാഗങ്ങൾ തണുപ്പിക്കാൻ ഇതിന്റെ സവിശേഷമായ സ്വഭാവം സഹായിച്ചു. താപനിയന്ത്രണസംവിധാനങ്ങളിൽ ഇതു ഉപയോഗിച്ചുവരുന്നു.

ലൂബ്രിക്കേഷനുള്ള ഓയിൽ ശുദ്ധീകരിക്കുമ്പോൾ ലഭിക്കുന്ന ഉപോൽപ്പന്നമാണ് പാരഫിൻ മെഴുക്.



</doc>
<doc id="313984" url="https://ml.wikipedia.org/wiki?curid=313984" title="തേനീച്ചയുടെ മെഴുക്">
തേനീച്ചയുടെ മെഴുക്

എപിസ് ജനുസ്സിൽപ്പെട്ട തേനീച്ച നിർമ്മിക്കുന്ന പ്രകൃതിദത്ത മെഴുകാണ് തേനീച്ചയുടെ മെഴുക്. ജോലിക്കാരായ തേനീച്ചകളുടെ വയറിലെ എട്ട് ഗ്രന്ഥികളിൽ നിന്നുമാണ് ഇത് ഉത്പാദിപ്പിയ്ക്കപ്പെടുന്നത്. ഇങ്ങനെയുണ്ടാകുന്ന മെഴുക് അവ കൂട്ടിൽ തന്നെ നിക്ഷേപിക്കുന്നു. തേനീച്ചക്കൂട്ടിലെ ജോലിക്കാർ ഈ മെഴുക് ശേഖരിച്ച് തേനീച്ച അറകളുടെ രൂപഘടന ശക്തിപ്പെടുത്താനും തേൻ സൂക്ഷിക്കുന്ന അറകൾ നിർമ്മിക്കാനും ലാർവയുടേയും പ്യൂപ്പയുടേയും സൂക്ഷിക്കുന്ന അറകൾ നിർമ്മിക്കാനും അവയ്ക്കു സംരക്ഷണം നൽകാനുമായി ഉപയോഗിക്കുന്നു. പൂരിതമായതും അല്ലാത്തതുമായ സങ്കീർണമായ മോണോ എസ്റ്ററുകൾ, ഹൈഡ്രോകാർബൺസ്, ഫ്രീ ഫാറ്റി ആസിഡുകൾ തുടങ്ങിയവയുടെ ഒരു മിശ്രിതമാണ് തേനീച്ചമെഴുക്. 

ആഹാരത്തിന് രുചിയും മണവും നൽകാൻ പരമ്പരാഗതമായി മനുഷ്യർ ഇത് ഉപയോഗിച്ച് വരുന്നു. ഇത് ഭക്ഷ്യയോഗ്യമായതിനാൽ യൂറോപ്യൻ യൂണിയൻ ഇതിനെ E901 എന്ന ഇ നമ്പർ നൽകി ഭക്ഷണയോഗ്യമായി അംഗീകരിച്ചിട്ടുണ്ട്. എന്നാൽ മനുഷ്യന്റെയും മറ്റു സസ്തനികളുടെയും ദഹനപ്രക്രിയയിൽ ഇത് ദഹിയ്ക്കപ്പെടാത്തതിനാൽ ഇതിനു പ്രത്യേക പോഷകമൂല്യം ഉള്ളതായി കണക്കാക്കുന്നില്ല. 

ജോലിക്കാരായ തേനീച്ചകളുടെ വയറിന്റെ 4 മുതൽ 7 വരെയുള്ള ഖണ്ഡങ്ങളിലെ ഉൾസ്തരത്തിലെ സ്റ്റെർണൈറ്റ്സ് എന്ന ഭാഗത്തുള്ള എട്ട് വ്യത്യസ്ത ഗ്രന്ഥികളിൽ നിന്നുമാണ് ഇത് ഉണ്ടാകുന്നത്. ഈ ഗ്രന്ഥികളുടെ വലുപ്പം അവയുടെ പ്രായത്തെയും അവ ഇതുവരെ എത്ര പ്രാവശ്യം പറന്നിട്ടുണ്ട് എന്നതിനെയും ആശ്രയിച്ചിരിയ്ക്കുന്നു. 

ഉണ്ടായ ഉടനെ ഈ മെഴുകിന് സുതാര്യവും വർണരഹിതവുമാണ്. എന്നാൽ കൂട്ടിലെ ജോലിക്കാർ എത്തിയ്ക്കുന്ന പരാഗങ്ങളുമായുള്ള സമ്പർക്കം മുഖേന ഇത് അതാര്യമായിത്തീരുന്നു. മെഴുകിന്റെ പാളികൾക്ക് ഏതാണ്ട് അകലത്തിൽ ആണ് സ്ഥിതി ചെയ്യുന്നത്. ഇവയ്ക്ക് ഏതാണ്ട് കനം ഉണ്ടാകാറുണ്ട്. ഒരു ഗ്രാം മെഴുക് ഉണ്ടാകാൻ ഇത്തരം 1100 പാളികൾ വേണ്ടി വരുന്നു.

തേനീച്ചകൾ ഈ മെഴുക് ഉപയോഗിച്ച് അവയുടെ കൂടിന്റെ അറകൾ ഉണ്ടാക്കുന്നു. ചെറുതേനീച്ചകൾക്ക് ഭക്ഷണമായും പരാഗങ്ങൾ സൂക്ഷിച്ചു വെയ്ക്കാനും അവ ഇത് ഉപയോഗിയ്ക്കുന്നു. 33 °C മുതൽ 36 °C വരെയുള്ള(91 °F മുതൽ 97 °F വരെ) ഊഷ്മാവിൽ മാത്രമേ ജോലിക്കാർക്ക് ഈ മെഴുക് ഉത്പാദിപ്പിയ്ക്കാൻ സാധിയ്ക്കുകയുള്ളൂ. 

തേനീച്ചകൾ ഇത് ഉണ്ടാക്കാൻ വേണ്ടി ഉപയോഗിയ്ക്കുന്ന തേനിന്റെ അളവ് ഇതുവരെ കൃത്യമായി തിട്ടപ്പെടുത്തിയിട്ടില്ല. "ബീ വാക്സ് പ്രൊഡക്ഷൻ, ഹാർവെസ്റ്റിംഗ്, പ്രോസസ്സിംഗ് ആൻഡ് പ്രോഡക്റ്റ്സ്" എന്ന പുസ്തകത്തിൽ ഒരു കിലോ മെഴുക് ഉപയോഗിച്ച് 22 കിലോ തേൻ സൂക്ഷിയ്ക്കാം എന്നു പറയുന്നുണ്ട്. വിറ്റ്കോമ്പിന്റെ 1946 ലെ പരീക്ഷണപ്രകാരം 6.66 കിലോ തൊട്ട് 8.80 കിലോ തേൻ ഉപയോഗിച്ചാൽ 1 കിലോ മെഴുക് ലഭിയ്ക്കും എന്ന് കണ്ടെത്തിയിട്ടുണ്ട്.

വ്യാവസായികാടിസ്ഥാനത്തിൽ ഉത്പാദിപ്പിയ്ക്കുമ്പോൾ, തേനീച്ച ജോലിക്കാർ മെഴുക് ഉണ്ടാക്കിയ ഉടനെ തന്നെ കത്തിയോ മറ്റു യന്ത്രങ്ങളോ ഉപയോഗിച്ച് അവയെ കൂട്ടിൽ നിന്നും വേർപെടുത്തി എടുക്കുന്നു. ഇവയുടെ നിറം വെള്ള മുതൽ ബ്രൗൺ വരെയാകാം. എന്നാൽ ഇത് അവയുടെ ശുദ്ധത, അവ ഉണ്ടായ പ്രദേശം, ഏതു പൂക്കളിൽ നിന്നാണ് തേനീച്ചകൾ തേൻ ശേഖരിയ്ക്കുന്നത് തുടങ്ങിയവയെയൊക്കെ ആശ്രയിച്ചു ഇരിയ്ക്കും. റാണി മുട്ടയിടുന്ന ഭാഗത്തു നിന്നും ശേഖരിയ്ക്കുന്ന മെഴുക് മറ്റുള്ള സ്ഥലത്തുനിന്നും ശേഖരിയ്ക്കുന്നതിനേക്കാൾ ഇരുണ്ടിരിയ്ക്കും. ബ്രൂഡ്കോംബ് എന്നറിയപ്പെടുന്ന ഈ ഭാഗത്ത് അഴുക്കുകൾ പെട്ടെന്ന് അടിഞ്ഞു കൂടുന്നു.

ജലവുമായി ചേർത്ത് ചൂടാക്കി ഇതിന്റെ അശുദ്ധത നീക്കാൻ സാധിയ്ക്കുന്നതാണ്. ഇതിനെ എണ്ണകളുമായി കൂട്ടിച്ചേർത്തു സൂക്ഷിച്ചാൽ അത് സാധാരണ ഊഷ്മാവിലും മൃദുവായി ഇരിയ്ക്കുന്നതാണ്.

പല സംയുക്തങ്ങൾ ഒരുമിച്ചു ചേർന്ന ഒരു തരം മെഴുകാണ് ഇത്. ഇതിന്റെ ഒരു ഏകദേശ രാസ ഫോർമുല CHCOOCH. എന്നതാണ്. പാൽമിറ്റേറ്റ്, പാൽമിറ്റൊളൈക് ആസിഡ്, ഒലേയ്ക് ആസിഡുമായി ആലിഫാറ്റിക് അൽക്കഹോളുകൾ ചേർന്നുണ്ടാകുന്ന എസ്റ്ററുകൾ എന്നിവയാണ് ഇവയിലെ പ്രധാന രാസസംയുക്തങ്ങൾ. ഇതിലെ ഏറ്റവും പ്രധാനമായ രണ്ടു സംയുക്തങ്ങളായ ട്രൈ അസോൺടൈൽ പാൽമിറ്റേറ്റ് (CH(CH)O-CO-(CH)CH) സെറോട്ടിക് ആസിഡ് (CH(CH)COOH) എന്നിവ 6:1 എന്ന അംശബന്ധത്തിൽ കാണപ്പെടുന്നു. 

യൂറോപ്പ്യൻ, പൗരസ്ത്യം എന്നിങ്ങനെ രണ്ടായി തേനീച്ചമെഴുകിനെ തരം തിരിയ്ക്കുന്നു. യൂറോപ്യൻ മെഴുകിന്റെ സാപോണിഫിക്കേഷൻ മൂല്യം(1 ഗ്രാം കൊഴുപ്പിനെ സോപ്പ് ആക്കി മാറ്റാൻ ആവശ്യമുള്ള പൊട്ടാസിയം ഹൈഡ്രോക്സൈഡിന്റെ അളവ്) കുറവാണ് (3 - 5). പൗരസ്ത്യ ഇനങ്ങൾക്ക് ഇത് 8 - 9 വരെയാകാം.

തേനീച്ച മെഴുകിന്റെ ദ്രവണാങ്കം 62 °C മുതൽ 64 °C വരെയാണ് (144 °F മുതൽ 147 °F വരെ). ഇതിനെ 85 °C (185 °F) യിൽ കൂടുതൽ ചൂടാക്കിയാൽ ഇതിന്റെ നിറം നഷ്ടപ്പെടുന്നു. ഇതിന്റെ ഫ്ലാഷ് പോയന്റ് 204.4 °C (400 °F) ആണ്. തണുത്ത മെഴുക് എളുപ്പത്തിൽ ഒടിഞ്ഞു പോകുന്നു. എന്നാൽ സാധാരണ ഊഷ്മാവിൽ ഒട്ടുന്നതാണ്. ൽ ഇതിന്റെ ആപേക്ഷികസാന്ദ്രത 0.958 ആണെങ്കിൽ ഊഷ്മാവിൽ ഇത് 0.975 ആണ്.

പ്രധാനമായും ഇത് തേനീച്ചകൾ അവയുടെ കൂടിന്റെ നിർമാണത്തിനാണ് ഉപയോഗിയ്ക്കുന്നത്. 

മനുഷ്യർ ഇതിനെ തേനീച്ചമെഴുക് ഭക്ഷണ പദാർത്ഥങ്ങളിലും സൗന്ദര്യസംവർദ്ധകവസ്തുക്കളിലും മരുന്നിലും ചേർക്കാനായി ഉപയോഗിയ്ക്കുന്നു. മഞ്ഞ, വെള്ള, കേവലം (absolute) എന്നീ മൂന്നു തരമായി ഇത് ലഭ്യമാണ്. തേനീച്ചകൂടിൽ നിന്നും നേരിട്ട് എടുക്കുന്ന മെഴുക് ആണ് "മഞ്ഞ" എന്നറിയപ്പെടുന്നത്. ഇതിനെ ശുദ്ധീകരിച്ചാണ് "വെള്ള" മെഴുക് ഉണ്ടാക്കുന്നത്. വെള്ളമെഴുകിനെ ആൽക്കഹോൾ ഉപയോഗിച്ച് പ്രതിപ്രവർത്തിപ്പിച്ചാണ് "കേവല" മെഴുക് നിർമ്മിയ്ക്കുന്നത്.

ഭക്ഷണസംസ്കരണത്തിൽ പ്രധാനമായും ചീസിന്റെ പുറത്തുള്ള കോട്ടിങിന് വേണ്ടിയാണ് ഇത് ഉപയോഗിയ്ക്കുന്നത്. ഇതുമൂലം ചീസിന് വായുവുമായി നേരിട്ടുള്ള സമ്പർക്കം ഒഴിവാകുകയും തൽഫലമായി അതിന്മേൽ മോൾഡ് രൂപപ്പെടുന്നത് തടയപ്പെടുകയും ചെയ്യുന്നു. ഭക്ഷണപദാർത്ഥങ്ങൾക്ക് തിളക്കം നൽകാനും ചിലപ്പോൾ ഇത് ഉപയോഗിയ്ക്കുന്നു. ചില തരം പഴങ്ങൾക്ക് ഈ കോട്ടിങ് നൽകുന്നതിലൂടെ അവയിലെ ജലാംശം നഷ്ടപ്പെടുന്നത് തടയപ്പെടുന്നു. പ്രകൃതിദത്ത ച്യൂയിങ് ഗമ്മിലെ ഒരു പ്രധാന ചേരുവയാണ് തേനീച്ചമെഴുക്. 

സൗന്ദര്യസംവർദ്ധക വസ്തുക്കളിൽ ഇതിന്റെ ഉപയോഗം വർധിച്ചു വരുന്നുണ്ട്. പെട്രോളിയം ജെല്ലിയെ അടിസ്ഥാനമാക്കി ഉണ്ടാക്കുന്ന ബാരിയർ ക്രീമുകളേക്കാൾ (ഉദാ: കാവിലോൺ ക്രീം) മെച്ചമാണ് തേനീച്ചമെഴുക് ഉപയോഗിച്ച് ഉണ്ടാക്കിയ ക്രീമുകൾ എന്ന് ഒരു ജർമൻ പഠനത്തിൽ തെളിഞ്ഞിട്ടുണ്ട്. ചുണ്ടുകളിൽ പുരട്ടുന്ന ബാമുകളിലും, ലിപ് ഗ്ലോസ്സുകളിലും, കണ്ണുകൾക്ക് ചുറ്റും ഉപയോഗിയ്ക്കുന്ന സൗന്ദര്യസംവർദ്ധകവസ്തുക്കളിലും തേനീച്ചമെഴുക് ഒരു പ്രധാന ഘടകമാണ്. 

മെഴുകുതിരി വ്യവസായത്തിൽ തേനീച്ചമെഴുക് കാലാകാലങ്ങളായി ഉപയോഗിച്ചുപോരുന്നു. എളുപ്പം കത്തുന്ന ഇതിന്റെ സ്വഭാവം മൂലം ഈസ്റ്റർ മെഴുകുതിരികൾ ഉണ്ടാക്കാൻ ഇത് പരമ്പരാഗതമായി ഉപയോഗിച്ചുവരുന്നു. സാധാരണ മെഴുകിനെക്കാൾ കൂടുതൽ പ്രകാശത്തിലും കൂടുതൽ നേരവും തേനീച്ചമെഴുക് ഉപയോഗിച്ച് നിർമ്മിച്ച മെഴുകുതിരികൾ കത്തുന്നു. 
ഇതിനുപുറമെ റോമൻ കാത്തോലിക് പള്ളികളിൽ വിശുദ്ധ കുർബാനയ്ക്കും ഇത്തരം മെഴുകുതിരികൾ ഉപയോഗിയ്ക്കണം എന്ന് ശുപാർശ ചെയ്തിട്ടുണ്ട്. ഓർത്തഡോൿസ് പള്ളികളിലും തേനീച്ചമെഴുകുകൊണ്ടുള്ള മെഴുകുതിരികൾ ആണ് ഉപയോഗിയ്‌ക്കേണ്ടത് എന്നാണ് കീഴ്വഴക്കം.

എൻകോസ്റ്റിക് പെയിന്റുകളിൽ ഒരു ബൈൻഡർ ആയും എണ്ണഛായത്തിൽ ഒരു സ്റ്റെബിലൈസർ ആയും തേനീച്ചമെഴുകിന്റെ ഉപയോഗം കലാലോകത്തും വിപുലമാണ്.

വൈദ്യശാസ്ത്രരംഗത്തും തേനീച്ചമെഴുക് വ്യാപകമായി ഉപയോഗിയ്ക്കപ്പെടുന്നു. അസ്ഥികളുടെ ശസ്ത്രക്രിയയുടെ സമയത്ത് രക്തസ്രാവം തടയാനായി ഉപയോഗിയ്ക്കുന്നു. ചില ഷൂ പോളിഷുകളുടെ ഘടകമായും ഇത് ഉപയോഗിയ്ക്കുന്നു.



</doc>
<doc id="313991" url="https://ml.wikipedia.org/wiki?curid=313991" title="ഉപവർഷൻ">
ഉപവർഷൻ

ജൈമിനീയ സൂത്രങ്ങളുടെ ആദ്യത്തെ വൃത്തികാരനായി അറിയപ്പെടുന്ന ആളാണ് ഉപവർഷൻ.(ഏഡി. 350).പൂർവ്വമീമാംസാ സൂത്രങ്ങളെയും ഉത്തരമീമാംസ സൂത്രങ്ങളെയും ചേർത്ത് ഇദ്ദേഹം ഭാഷ്യങ്ങൾ ചമച്ചിട്ടുള്ളതായി കരുതുന്നു. എന്നാൽ ഉപവർഷന്റെ ഗ്രന്ഥങ്ങളൊന്നും തന്നെ കണ്ടുകിടിയിട്ടില്ല. കഥാസരിത്സാഗരത്തിൽ പാണിനിയുടെ ഗുരുവായി പരാമർശിയ്ക്കുന്ന ഉപവർഷം ഇദ്ദേഹമാണോ എന്നു തീർച്ചയില്ല. ശങ്കരാചാര്യരും,ശബരസ്വാമിയും ചില ഗ്രന്ഥങ്ങളിൽ ഉപവർഷനെ ഉദ്ധരിയ്ക്കുന്നുണ്ട്.


</doc>
<doc id="313999" url="https://ml.wikipedia.org/wiki?curid=313999" title="ഗരം മസാല">
ഗരം മസാല

ഗരം മസാല

ഒരു പ്രത്യേക തരം കറിക്കൂട്ട്.
ഏലം, ഗ്രാമ്പൂ, കറുവപ്പട്ട, മല്ലി, മഞ്ഞൾ, ജാതിക്ക, ജാതിപത്രി തുടങ്ങിയ സുഗന്ധവ്യഞ്ജനഗൾ പ്രത്യേക അനുപാതട്ഠിൽ പൊടിച്ചു ചേറ്ത്താണ ഇതുണ്ടാക്കുന്നത്

</doc>
<doc id="314001" url="https://ml.wikipedia.org/wiki?curid=314001" title="ചെറുകോൽ ശുഭാനന്ദാശ്രമം">
ചെറുകോൽ ശുഭാനന്ദാശ്രമം

ശ്രീ ശുഭാനന്ദ ഗുരുദേവൻ ആലപ്പുഴ ജില്ലയിൽ മാവേലിക്കരക്ക് സമീപം ചെറുകോൽ എന്ന സ്ഥലത്ത് സ്ഥാപിച്ച ആശ്രമമാണ് ചെറുകോൽ ശുഭാനന്ദാശ്രമം. 1918ലാണ്ണ് ഗുരുദേവൻ ഈ ആശ്രമം സ്ഥാപിച്ചത്.. ആത്മബോധോദയസംഘം എന്നുകൂടി അറിയപ്പെടുന്ന ഇത് ഇന്ന് ധാരാളം ശുഭാനന്ദ ശിഷ്യന്മാരുടെ ആശ്രയമാണ്.
ശുഭാനന്ദൻ കൽകി അവതാരമാണെന്നു കരുതപ്പെടുന്നു. അധഃകൃതവർഗ്ഗത്തിന്റെ ഉന്നമനത്തിനും അവരെ തമസ്സിൽ നിന്നും പ്രകാശത്തിലേക്ക് നയിക്കനായി അവതാരം എടുത്തതാനെന്നും അനുയായികൾ കരുതുന്നു.
ഗുരുദേവൻ 1882 ഏപ്രിൽ 28ൻ പത്തനം തിട്ടജില്ലയിൽ ബുധനൂരിലുള്ള കുളയിക്കൽ എന്ന സ്ഥലത്ത് സാംബവ ദമ്പതികളായ ഇട്ട്യാതിക്കും കൊച്ചുനീലിക്കും ജനിച്ചു. ജ്യോതിഷിയായ അച്ഛനും അമ്മക്കും നീണ്ട 24 വർഷത്തെ ദാമ്പത്യത്തിനൊടുവിൽ ഭക്തിക്കും പൂജക്കും ഭജനകൾക്കും ഒക്കെ ഒടുവിൽ ജനിച്ച കുഞ്ഞിന് അവർ പാപ്പൻ എന്ന് വിളിച്ചു. വളരെ ചെറുപ്പത്തിലെ പക്വതയും ദൈവികതയും പ്രദർശിപ്പിച്ചിരുന്ന് കുഞ്ഞ് പ്രഭാഷണങ്ങളൂം പതിവായിരുന്നു. 


</doc>
<doc id="314033" url="https://ml.wikipedia.org/wiki?curid=314033" title="യശോവിജയൻ">
യശോവിജയൻ

ജൈനദാർശനിക പണ്ഡിതനാണ് യശോവിജയൻ. 18-അം ശതകമാണിദ്ദേഹത്തിന്റെ ജീവിതകാലം എന്നു കരുതുന്നു.ജൈനന്യായത്തിൽ അനേകം സംഭാവനകൾ യശോവിജയന്റേതായുണ്ട്.


</doc>
<doc id="314036" url="https://ml.wikipedia.org/wiki?curid=314036" title="അറസാപ്പഴം">
അറസാപ്പഴം

അറസാ 'യൂജനിയ സ്റ്റിപിറ്റിയ' എന്ന സസ്യനാമത്തിൽ അറിയപ്പെടുന്നു. ഈ ചെടിയുടെ തളിരിലകൾ മങ്ങിയ ചെമ്പുനിറത്തിൽ കാണപ്പെടുന്നു. ഗോളാകൃതിയിലുള്ള ചെറുകായ്കൾ പഴുക്കുമ്പോൾ മഞ്ഞനിറമാകും. ഉൾക്കാമ്പിലെ മാംസളഭാഗത്തിന് മധുരവും പുളിയും കലർന്ന രുചിയാണ്.നേരിട്ടോ ജ്യൂസാക്കിയോ ഇത് ഉപയോഗിക്കാം. ബ്രസീൽ ആണ് ഈ ചെടിയുടെ ഉറവിടം.


</doc>
<doc id="314037" url="https://ml.wikipedia.org/wiki?curid=314037" title="ബെലിൻഡ റൈറ്റ്">
ബെലിൻഡ റൈറ്റ്

ഭാരതത്തിലെ പ്രമുഖ വനം-വന്യജീവി സംരക്ഷണ പ്രവർത്തകയാണ് ബെലിൻഡ റൈറ്റ്( 1953)കടുവകളുടെ സംരക്ഷണത്തിനായി ബെലിൻഡ രൂപം കൊടുത്ത പ്രസ്ഥാനമാണ്1994ൽ സ്ഥാപിതമായ ഡബ്ല്യു.പി.എസ്.ഐ. (വൈൽഡ്‌ലൈഫ് പ്രൊട്ടക്ഷൻ സൊസൈറ്റി ഓഫ് ഇന്ത്യ).
ബെലിഡയുടെ മാതാവ് ആനി റൈറ്റ് മധ്യപ്രദേശിലെ ഉയർന്ന വനം വകുപ്പ് ഉദ്യോഗസ്ഥയായിരുന്നു.മാതാവിൽ നിന്നു പ്രചോദനമുൾക്കൊണ്ടാണ് പരിസ്ഥിതി സംരക്ഷണത്തിലും വന്യജീവി സംരക്ഷണത്തിലും അവർ ആകൃഷ്ടയായത്.
ലോകപ്രശസ്തമായ എമ്മി അവാർഡ് ഉൾപ്പെടെ 14 അന്തർദേശീയ അവാർഡുകൾ കടുവ, ആന സംരക്ഷണ പ്രവർത്തനങ്ങൾക്കായി ബെലിൻഡയെ തേടിയെത്തി. രത്‌നംബോർ,കൻഹ കടുവസങ്കേതങ്ങളിൽ രണ്ടുവർഷത്തോളം ചെലവഴിച്ച് ഇവർ നിർമിച്ച "ലാൻഡ് ഓഫ് ടൈഗർ" എന്ന ഡോക്യുമെന്ററി പ്രശസ്തമാണ്. ബി.ബി.സി.ക്കുവേണ്ടി 12 വൈൽഡ് ലൈഫ് ഡോക്യുമെന്ററികൾ നിർമിച്ചുനൽകി. കൂടാതെ വന്യജീവി സംരക്ഷണം വിഷയമാക്കുന്ന അഞ്ച് പുസ്തകങ്ങൾ ബെലിൻഡ രചിച്ചിട്ടുണ്ട്.


</doc>
<doc id="314042" url="https://ml.wikipedia.org/wiki?curid=314042" title="ഗൾഫ് യുദ്ധം">
ഗൾഫ് യുദ്ധം

സുന്നി-ഷിയാ വിഭാഗിയതയുടെ ആധാരത്തിൽ 1980ൽ ഇറാഖ് ഇറാനെ ആക്രമിച്ചതുമുതൽ ഇറാക്കിന്റെ കഷ്ടകാലം ആരംഭിച്ചു എന്നുതന്നെ പറയാം. ഇസ്രയേൽ പലസ്തീൻ പ്രശ്നത്തിൽ പാലസ്തീനിനെ അനുകൂലിച്ചിരുന്ന ഇറാക്ക് പലസ്തീനിലും സിറിയയിലും മറ്റും രൂപംകൊണ്ട പല അറബിക്/പലസ്തീനി തീവ്രവാദി സംഘടനകൾക്കും രഹസ്യ പിന്തുണയും സഹായങ്ങളും നൽകിയിരുന്നു. ഇതിനാൽ ഇറാഖ് ഇതിനോടകം തന്നെ ലോകരാജ്യങ്ങൾക്കിടയിൽ തീവ്രവാദികളെ ആശയപരമായും സാമ്പത്തികപരമായും സഹായിക്കുന്നു എന്ന പേരിൽ കുപ്രസിദ്ധി നേടിക്കഴിഞ്ഞിരുന്നു. 1983ൽ ഇറാനുമായി വെടിനിർത്തൽ കരാർ ഒപ്പിട്ടപ്പോഴേക്കും ഇറാഖ് ഒരു വൻ കടക്കെണിയിൽ അകപ്പെട്ടുകഴിഞ്ഞിരുന്നു. കൂടാതെ ഒരു ആഭ്യന്തിരകലാപം ഏതുനിമിഷവും പൊട്ടിപ്പുറപ്പെട്ടേക്കാം എന്നാ നിലയിലുള്ള ഒരു അസന്തുലിതാവസ്ഥ ഇറാഖിലാകമാനം നിലനിന്നിരുന്നു. ഇറാഖ് അധികവും കടം വാങ്ങിയിരുന്നത് സൗദിയയോടും കുവൈറ്റിനോടുമാണ്. സാമ്പത്തിക അടിത്തറ ആകെ തകർന്ന ഇറാഖ് തങ്ങളുടെ കടം എഴുതിത്തള്ളി കടക്കെണിയിൽ നിന്നും മോചിപ്പിക്കണം എന്ന് സൗദിയോടും കുവൈറ്റിനോടും ആവശ്യപ്പെട്ടു. എന്നാൽ അവർ ആ ആവശ്യം ചെവിക്കൊണ്ടില്ല.

ഒട്ടോമാൻ രാജവംശത്തിന്റെ ഭരണകാലത്ത് അവരുടെതന്നെ പ്രവിശ്യയായ ബസ്രയായിരുന്നു പിന്നീട് കുവൈറ്റ്‌ ആയി മാറിയത്. അതിനാൽ കുവൈറ്റ്‌ ഇറാഖിന്റെ ഭാഗമാണെന്ന ഒരു അവകാശംവാദം നേരതെതന്നെ ഇറാഖ് ഉന്നയിച്ചുവന്നിരുന്നു. കടബാദ്ധ്യതകൾ എഴുതിതള്ളാൻ കുവൈറ്റ്‌ വിസമ്മതിച്ചതോടെ ഇറാഖ് ഈ അവകാശവാദത്തിൽ വീണ്ടും പിടിമുറുക്കി. എന്നാൽ 1899ൽ തന്നെ അന്നത്തെ കുവൈറ്റ്‌ ഭരണാധികാരികളായ അൽ-സബാഹ് കുടുംബം തങ്ങളുടെ രാജ്യത്തിന്റെ വിദേശകാര്യ-സംരക്ഷണാധികാരം UKയ്ക്ക് നൽകിയിരുന്നു. അതുപ്രകാരം 1922ൽ UK കുവൈറ്റിനും ഇറാഖിനുമിടയിൽ വ്യക്തമായൊരു അതിർത്തിരേഖയുണ്ടാക്കി. അതോടെ ഇറാഖ് കുവൈറ്റിനും ഇറാനുമിടയിൽ അതിർത്തിരേഖകളാൽ ബന്ധനസ്ഥരാക്കപ്പെട്ടു. കുവൈറ്റിൽനിന്നും കൂടുതൽ പ്രദേശങ്ങൾ പിടിച്ചടക്കാനും കൈവശപ്പെടുത്താനുമുള്ള ഇറാഖിന്റെ അധികാരത്തിന്മേൽ ഇതോടെ ഒരു അറുതിവന്നു.

OPEC രാജ്യങ്ങൾ തമ്മിലുള്ള ധാരണയിൽ പറഞ്ഞിരിക്കുന്ന ആനുപാതികമായ പങ്കിൽ കൂടുതൽ എണ്ണ കുവൈറ്റ്‌ ഉൽപ്പാദിപ്പിക്കുന്നു എന്നൊരു ആക്ഷേപം ആദ്യം മുതൽക്കേതന്നെ ഇറാഖിനുണ്ടായിരുന്നു. കൂടാതെ, ഇറാഖിന്റെ റുമൈല എണ്ണപ്പാടങ്ങളിൽനിന്നും അതിർത്തി ലംഘിച്ചുകൊണ്ട് സമാന്തരമായി ഡ്രില്ലിംഗ് നടത്തി എണ്ണ കടത്തിക്കൊണ്ടുപോകുന്നു എന്നും ഇറാഖ് പരാതിപ്പെട്ടിരുന്നു. ഇതോടെ ഇറാഖ് ഭരണാധികാരിയായിരുന്ന സദ്ദാം തൻറെ രാജ്യത്തെ യുദ്ധകാലത്ത് അനുകൂലിച്ചിരുന്ന മറ്റു രാജ്യങ്ങളുമായി സമഗ്രമായി ഒരു ബന്ധമുണ്ടാക്കാൻ ശ്രമം ആരംഭിച്ചു. പടിഞ്ഞാറൻ രാജ്യങ്ങളെ അനുകൂലിക്കുന്ന അറബ് രാജ്യങ്ങളുമായുള്ള ഇറാഖിന്റെ ബന്ധം തങ്ങൾക്കും ഉപയോഗപ്രദമാകും എന്ന വസ്തുത തിരിച്ചറിഞ്ഞ അമേരിക്കയും ഇറാഖിന്റെ ഈ തീരുമാനത്തെ പിന്തുണച്ചു.

എന്നാൽ ഇതേ സമയം കിഴക്കൻ യൂറോപ്യൻ രാജ്യങ്ങളിൽ കമ്മ്യൂണിസ്റ്റ്‌ ഭരണകൂടങ്ങൾക്ക് നേരിടേണ്ടിവന്ന കനത്ത തകർച്ച പ്രശ്നങ്ങൾ പിന്നെയും രൂക്ഷമാക്കി. ഉം-ഖസർ തുറമുഖം വിട്ടുകിട്ടണം എന്ന കുവൈറ്റിന്റെ ആവശ്യം ഇറാൻ നിരാകരിച്ചു. ഇറാഖിൽ നിന്നും ഉന്നതസ്ഥാനങ്ങളിൽ ജോലിചെയ്തുവന്നിരുന്ന ഈജിപ്ഷ്യൻ പ്രവാസികളെ കുടിയൊഴിപ്പിച്ചതുമൂലം ഈജിപ്തും ഇറാഖും തമ്മിലുള്ള ബന്ധത്തിൽ കടുത്ത ഉലച്ചിലുകലുണ്ടായി. മനുഷ്യാവകാശലംഘനങ്ങൾ നടത്തിക്കൊണ്ടുള്ള ഇറാഖ് പട്ടാളത്തിന്റെ പീഡനമുറകളെക്കുറിച്ചും ഖ്യാതി പടർന്നതോടുകൂടി ഇറാഖിന്റെ മുഖം മങ്ങിത്തുടങ്ങി. ഇസ്രയേലിനുമേൽ രാസായുധം പ്രയോഗിക്കാൻ മടിക്കില്ലെന്ന സദ്ദാമിന്റെ പ്രസ്താവനകൂടിയായപ്പോൾ ഇറാഖിലേക്ക് എത്തിച്ചുകൊണ്ടിരുന്ന സഹായധനത്തിലും അമേരിക്ക കുറവുവരുത്തി. ബ്രിട്ടീഷ്‌ പത്രമായ 'ദ ഒബ്സെർവ'റിന്റെ പത്രപ്രവർത്തകനായിരുന്ന ഫർസാത് ബോഫാഫ്തിന്റെ കൊലപാതകത്തിൽ യു.കെയും ഇറാഖിനുമേൽ രൂക്ഷമായ ആരോപണമുന്നയിച്ചു.

ഇസ്രയേൽ കൈവശപ്പെടുത്തിയിരുന്ന പ്രവിശ്യകളിൽ നടക്കുന്ന കലാപങ്ങളെ വിലയിരുത്താൻ അന്വേഷണസംഘത്തെ അയയ്ക്കാനുള്ള ഐക്യരാഷ്ടസഭയുടെ തീരുമാനത്തെ 'വീറ്റോ പവർ' ഉപയോഗിച്ച് അമേരിക്ക നിരവീര്യമാക്കിയത്തിൽ ഇറാഖ് പ്രതിഷേധം പ്രകടിപ്പിച്ചു. 1990ൽ കുവൈറ്റ്‌ വീണ്ടും എണ്ണ ഉൽപ്പാതനത്തിൽ OPEC വ്യവസ്ഥകൾ ലംഘിക്കുന്നതായും, ഇറാഖിനെതിരെ കുവൈറ്റ്‌ സൈന്യം ഭീഷണി മുഴക്കുന്നതായും ഇറാഖ് വീണ്ടും പരാതിപ്പെട്ടു. തുടർന്ന് ഇറാഖ് 30,000 പട്ടാളക്കാരെ കുവൈറ്റ്‌ അതിർത്തിയിൽ വിന്യസിച്ചതായും, ഒരു ആക്രമണത്തിന് മുതിർന്നേക്കുമെന്നും CIA റിപ്പോർട്ട്‌ ചെയ്തു. ഇതിനെത്തുടർന്ന് പേർഷ്യൻ ഗൾഫ് മേഖലയിൽ നിലയുറപ്പിച്ചിരുന്ന അമേരിക്കൻ യുധക്കപ്പലുകൾക്കും ജാഗ്രത അറിയിപ്പ് നൽകുകയുണ്ടായി.ഇറാഖിനെതിരെ കുവൈറ്റും സിറിയയും ഈജിപ്തും ചേർന്ന് യുദ്ധതന്ത്രങ്ങൾ മെനയുന്നതായി സദ്ദാം വാർത്താമാധ്യമങ്ങളെ അറിയിച്ചു. ഇറാഖ് പ്രധിരോധ സെക്രട്ടറിയുടെ അന്വേഷണത്തിൽ സിറിയ ഇറാഖിനുമേൽ വ്യോമാക്രമണം നടത്താൻ തീരുമാനിച്ചതായി അറിയാൻകഴിഞ്ഞ സദ്ദാം ഉടൻതന്നെ സിറിയയുമായി ചർച്ചനടത്തി യുദ്ധനടപടികൾ അവസാനിപ്പിച്ചു.  

1990ൽ സദ്ദാം അറബ് ലീഗ് രാജ്യങ്ങളോടുള്ള തൻറെ വിയോജിപ്പ് പരസ്യമായി പ്രകടിപ്പിച്ചു. മറ്റു അറബ് രാജ്യങ്ങൾ അമേരിക്കയെ പിന്തുണയ്ക്കുന്നതായും അമേരിക്കയുടെ താൽപ്പര്യങ്ങൾ സംരക്ഷിക്കാൻ ശ്രമിക്കുന്നതായും സദ്ദാം ആരോപിച്ചുകൊണ്ട് കുവൈറ്റിനെയും UAEയെയും വെല്ലുവിളിക്കാനും സദ്ദാം മുതിർന്നു. തുടർന്ന് കൂടുതൽ അമേരിക്കൻ യുദ്ധവിമാനങ്ങളുംയുധക്കപ്പലുകളും ഗൾഫ്‌ മേഖലയിലേയ്ക്ക് അയയ്ക്കപ്പെട്ടു. തുടർന്ന് ഇറാഖിലെ അമേരിക്കൻ അംബാസ്സഡർ ഏപ്രിൽ ഗ്ലാസ്പൈയുമായി സദാം നടത്തിയ ചർച്ചയിൽ അമേരിക്കയുമായി തങ്ങൾക്ക് യാതൊരുവിധ ശത്രുതയും ഇല്ലെന്നും, എന്നാൽ അമേരിക്കയുടെ സഹായത്തോടെയോ അല്ലാതെയോ മറ്റു അറബ് രാജ്യങ്ങൾ നടത്തുന്ന എന്ത് ആക്രമണത്തെയും ഇറാഖ് തകർത്തുതോൽപ്പിക്കുമെന്നും സദാം അറിയിച്ചു. ഇറാഖ് രാജ്യത്തിന്റെ പുനർനിർമ്മാണത്തിനാവശ്യമായ സാങ്കേതിക-സാമ്പത്തിക സഹായം നൽകാൻ അമേരിക്ക തയാറാണെന്നും, ഇറാഖിന്റെ ആന്തരികവിഷയങ്ങളിൽ തങ്ങൾക്ക് താല്പര്യമില്ലെങ്കിലും ഒരു യുധപരമായ നീക്കമുണ്ടായാൽ അത് തങ്ങളെ അതിലിടപെടാൻ പ്രേരിപ്പിക്കുമെന്നും സദ്ദാമിനുള്ള മറുപടിയായി ഏപ്രിൽ ഗ്ലാസ്പൈ അറിയിച്ചു. കുവൈറ്റുമായി ഒരു അവസാനഘട്ട സന്ധിസംഭാഷണം നടത്താമെന്ന സദ്ദാമിന്റെ ഉറപ്പിന്മേൽ ആ ചർച്ച അവസാനിച്ചു. ഒരാഴ്ചയ്ക്കുശേഷം, ഈജിപ്ഷ്യൻ പ്രസിഡന്റ്‌ ഹോസ്നി മുബാരക്കിന്റെ മധ്യസ്ഥതയിൽ ചേർന്ന അറബ്-ലീഗ് സമാധാനചർച്ചകളും കൃത്യമായ ഫലംകണ്ടില്ല.

 റുമൈലാ എണ്ണപ്പാടങ്ങളിൽ കുവൈറ്റ്‌ മൂലമുണ്ടായ നഷ്ടനു പകരമായി 10 ബില്ല്യൻ ഡോളർ വേണമെന്ന് സദ്ദാം കുവൈറ്റിനോട് ആവശ്യപ്പെട്ടു. എന്നാൽ 9 ബില്ല്യൻ ഡോളർ മാത്രമേ തരാനാകൂ എന്നായിരുന്നു കുവൈറ്റിന്റെ മറുപടി. മണിക്കൂറുകൾക്കകംതന്നെ കുവൈറ്റിനെ ആക്രമിക്കാനുള്ള സൈനികനടപടി സദ്ദാം എടുക്കുകയാനുണ്ടായത്. 

1990 ഓഗസ്റ്റ്‌ 2ന് കുവൈറ്റ്‌ തലസ്ഥാനമായ കുവൈറ്റ്‌ നഗരത്തിനുമേൽ ഇറാഖി പോർവിമാനങ്ങൾ ബോംബ്‌ വർഷം നടത്തി. ഇറാഖിന്റെ വൻ സൈന്യശക്തിയെയും കമാൻഡോ ആക്രമണങ്ങളെയും ചെറുത്തുനിൽക്കാൻ കുവൈറ്റിനു കഴിഞ്ഞില്ല. 12 മണിക്കൂറിനുള്ളിൽ തന്നെ കുവൈറ്റിന്റെ പ്രധാന ഭാഗങ്ങളെല്ലാം ഇറാഖ് പട്ടാളത്തിന്റെ അധീനതയിലായി. കുവൈറ്റ്‌ ഭരണാധികാരിയുടെ ഇളയസഹോദരനെ കൊലപ്പെടുത്തിയശേഷം ഇറാഖി റിപ്പബ്ലിക്കൻ ഗാർഡുകൾ കുവൈറ്റ്‌ ഭരണാധികാരിയുടെ രാജകൊട്ടാരം കൈയ്യടക്കി. രാജകുടുംബാംഗങ്ങളും മറ്റു മന്ത്രിമാരുമെല്ലാം നാടുവിട്ട് സൗദിയിലേക്കു കടന്നു. രണ്ടുദിവസം കഴിഞ്ഞപ്പോൾ തന്നെ സദ്ദാം കുവൈറ്റിൽ സ്വതന്ത്ര കുവൈറ്റ്‌ എന്നപേരിൽ ഒരു പ്രവിശ്യ സൃഷ്ടിച്ചുകൊണ്ട് ഒരു ഭരണ വ്യവസ്ഥ പ്രഖ്യാപിക്കുകയും, തൻറെ അർദ്ധ-സഹോദരനായ അലി ഹസ്സൻ അൽ മാജിദിനെ ഗവർണറായി സ്ഥാനമേൽപ്പിക്കുകയും ചെയ്തു.

സദ്ദാം ഹുസൈന്റെ നേതൃത്വത്തിലുള്ള ഇറാഖ് കുവൈറ്റ്‌ പിടിച്ചടക്കിയതിനെ തുടർന്ന് ഇറാഖും അമേരിക്കയുടെ നേതൃത്വത്തിലുള്ള ലോകത്തിലെ നിരവധി രാജ്യങ്ങളുടെ സഖ്യ സൈന്യവും തമ്മിൽ ഉണ്ടായ യുദ്ധമാണ് ഗൾഫ് യുദ്ധം എന്നറിയപ്പെടുന്നത്. 1991 ജനുവരി 17ന് ആരംഭിച്ച യുദ്ധം ഫെബ്രുവരി 28വരെ നീണ്ടുനിന്നു. കുവൈറ്റ്‌ മോചിപ്പിക്കുക എന്നതായിരുന്നു ലക്ഷ്യമെങ്കിലും ഇറാഖിന്റെ ഒട്ടനവധി പ്രദേശങ്ങൾ ബോംബിങ്ങിനിരയായി. കനത്ത ആൾ നാശവും സൈനിക നാശവും ഇറാഖിനുണ്ടായി.


</doc>
<doc id="314044" url="https://ml.wikipedia.org/wiki?curid=314044" title="ഇറാൻ-ഇറാഖ് യുദ്ധം">
ഇറാൻ-ഇറാഖ് യുദ്ധം

ഇറാനും ഇറാഖും തമ്മിൽ 1980 സെപ്റ്റംബർ 2ന് ആരംഭിച്ചു എട്ടുവർഷം നീണ്ട യുദ്ധമായിരുന്നു ഇറാൻ-ഇറാഖ് യുദ്ധം. 1988 ഓഗസ്റ്റ് 20ന് യുദ്ധം അവസാനിച്ചു. മുൻപ് നടത്തിയ കരാർ പ്രകാരം ഇറാന് വിട്ടു കൊടുത്ത പ്രദേശങ്ങൾ തിരികെ വേണം എന്ന് സദ്ദാം ഹുസൈൻ എന്നാവശ്യപ്പെട്ടതാണ് യുദ്ധകാരണം എങ്കിലും ഇറാനിൽ ഉണ്ടായ ഷിയാ വിപ്ലവം അറബ് ലോകത്തേക്ക് പടരാതിരിക്കാൻ അമേരിക്കൻ പിന്തുണയോടെ അറബ് രാജ്യങ്ങൾ ഇറാഖിനെ മുൻ നിർത്തി നടത്തിയ യുധമാനിത് എന്നും ആരോപിക്കപ്പെടാറുണ്ട്


</doc>
<doc id="314047" url="https://ml.wikipedia.org/wiki?curid=314047" title="അമീറിയ ഷെൽട്ടർ കൂട്ടക്കൊല">
അമീറിയ ഷെൽട്ടർ കൂട്ടക്കൊല

ഒന്നാം ഗൾഫ് യുദ്ധത്തിനിടെ അമേരിക്കൻ വ്യോമസേന ഇറാഖിലെ ബാഗ്ദാദിൽ നടത്തിയ ഒരു സിവിലിയൻ കൂട്ടക്കൊലയാണ് അമീറിയ ഷെൽട്ടർ കൂട്ടക്കൊല അല്ലെങ്കിൽ അമീറിയ ഷെൽട്ടർ ബോംബിംഗ് എന്ന് അറിയപ്പെടുന്നത്. 13 February 1991 ഫെബ്രുവരി 13നായിരുന്നു പ്രസ്തുത സംഭവം. അമേരിക്കൻ വ്യോമസേനയുടെ ബോംബിങ്ങിൽ നിന്ന് രക്ഷപ്പെടാൻ അൽ അമീറിയ സിവിലിയൻ ബോംബ്‌ ഷെൽട്ടറിൽ ("Public Shelter No. 25") പുലർച്ചെ നാലുമണിക്ക് അഭയം തേടിയ ജനങ്ങൾക്കുമേൽ അമേരിക്കൻ വിമാനം ബങ്കർ ബസ്റ്റർ ബോംബ്‌ വർഷിക്കുകയായിരുന്നു. ഇറാൻ ഇറാഖ് യുദ്ധസമയത്ത് നിർമിച്ചതായിരിയുന്നു ഈ ഷെൽട്ടർ. രക്ഷ തേടിയിറങ്ങിയ സ്ത്രീകളും കുഞ്ഞുങ്ങളും അടക്കം 408 സാധാരണക്കാർ കൊല്ലപ്പെട്ടു. ബോംബു സ്ഫോടനത്തിൽ ഉയർന്ന ചൂടിൽ കൊല്ലപ്പെട്ടവരിൽ ചിലരുടെ ശരീരം ഉരുകി ഷെൽട്ടറിന്റെ ഭിത്തികളിൽ ചിത്രം പോലെ പതിക്കപ്പെട്ട സംഭവങ്ങളും ഉണ്ടായി. ഈ ഷെൽട്ടർ ഏറെ കാലം ഒരു യുദ്ധ വിരുദ്ധ സ്മാരകം ആയിരുന്നു.


</doc>
<doc id="314053" url="https://ml.wikipedia.org/wiki?curid=314053" title="മൊസൂൾ">
മൊസൂൾ

ഇറാഖിലെ രണ്ടമത്തെ വലിയ നഗരമാണ് മൊസൂൾ. ബാഗ്ദാദിന് 400 കിലോമീറ്റർ വടക്ക് പടിഞ്ഞാറായി ടൈഗ്രിസ്‌ നദിയുടെ കരയിലാണ് മൊസൂൾ സ്ഥിതി ചെയ്യുന്നത്. പുരാതനമായ ചരിത്രമുള്ള നഗരമാണ് മൊസൂൾ.


</doc>
<doc id="314096" url="https://ml.wikipedia.org/wiki?curid=314096" title="സെമിറ്റിക്">
സെമിറ്റിക്

മദ്ധ്യപൂർവേഷ്യയിൽ ഉടലെടുത്ത സെമിറ്റിക് ഭാഷ സംസാരിക്കുന്ന, സെമിറ്റിക് മതങ്ങളിൽ വിശ്വസിക്കുന്ന ജന വിഭാങ്ങളെയാണ് സെമിറ്റിക് ജനത എന്നതുകൊണ്ട് വംശശാസ്ത്ര, ഭാഷാശാസ്ത്ര പഠനങ്ങളിൽ ഉദ്ദേശിക്കുന്നത് അറബികൾ, യഹൂദർ, ക്രിസ്ത്യാനികൾ, അസ്സീറിയൻ (ഇറാക്കിലും സിറിയയിലുമുള്ള ഒരു ന്യൂനപക്ഷ ജനത. മൊത്തം ജനസംസ്ഖ്യ 33 ലക്ഷം), ഫീനീഷ്യൻ (പ്രധാനമായും ലെബനോണിൽ കാണപ്പെടുന്ന ഒരു ജനവിഭാഗം. മൊത്തം ജനസംഖ്യ രണ്ട് ലക്ഷം), മാൾട്ടീസ് എന്നിവർ സെമിറ്റിക് ജനത്കളാണ്. 

അബ്രഹാമിനാൽ സ്ഥാപിക്കപ്പെട്ടതെന്ന് കരുതുന്ന ഏകദൈവ വിശ്വാസം പുലർത്തുന്ന ഒരു പ്രാചീന വംശത്തിന്റെ ശാഖകളാണ് വിവിധ സെമിറ്റിക് ജനതകൾ. ഇവർ സംസാരിക്കുന്ന ഭാഷകളെ മൊത്തമായി സെമിറ്റിക് ഭാഷകൾ എന്ന് പറയുന്നു. അക്കാദിയൻ, അർമായിക്, ഹീബ്രു, അറബി (Akkadian, Aramaic, Hebrew, Arabic) എന്നീ ഭാഷകൾ ഈ വിഭാഗത്തിൽ പെടും. ലോകത്തിലെ പ്രധാന മൂന്നു മതങ്ങൾ ആയ യഹൂദമതം, ക്രിസ്തുമതം, ഇസ്‌ലാം ഈ ഭാഷകൾ സംസാരിക്കുന്ന ജനങ്ങളുടെ ഇടയിൽ ആണ് ഉത്ഭവിച്ചത്, അതു കൊണ്ട് ഈ മതങ്ങളെ സെമിറ്റിക് മതങ്ങൾ എന്നു വിശേഷിപ്പിക്കുന്നു. 


</doc>
<doc id="314121" url="https://ml.wikipedia.org/wiki?curid=314121" title="ജി. ഭുവനേശ്വരൻ">
ജി. ഭുവനേശ്വരൻ

കേരളത്തിലെ എസ്.എഫ്.ഐ. പ്രസ്ഥാനത്തിൻറെ വളർച്ചയിൽ വളരെ വലിയ പങ്കുവഹിച്ച ഒരു വിദ്യാർത്ഥി നേതാവ് എന്ന നിലയിലും പന്തളം എൻ.എസ്.എസ് കോളേജിൽ ബിരുദ വിദ്യാർഥിയായിരിക്കെ കെ.എസ്.യു -ഡി.എസ്.യു പ്രവർത്തകരാൽ കൊല ചെയ്യപ്പെട്ട എസ്എഫ്ഐ നേതാവ് എന്ന നിലയിലും പ്രശസ്തനാണ് ജി. ഭുവനേശ്വരൻ. 
താമരക്കുളം പഞ്ചായത്ത്‌ വേടരപ്ലാവ്‌ വാർഡിൽ നല്ലവീട്ടിൽ പി.ഗോപാലക്കുറുപ്പിന്റേയും എൽ.പങ്കജാക്ഷിയുടേയും അഞ്ചു മക്കളിൽ ഒരാളായി ജനനം. സംസ്ഥാന പൊതുമരാമത്തുമന്ത്രിയും അമ്പലപ്പുഴ എം.എൽ.എയും സി.പി.ഐ.(എം) സംസ്ഥാന കമ്മിറ്റി അംഗവുമായ ജി.സുധാകരന്റെ സഹോദരനാണ്. പരേതനായ ജി. വിജയൻ, ജി. മധുസൂദനൻ, പി. തുളസി എന്നിവരാണ് മറ്റ് സഹോദരങ്ങൾ.

എസ്‌.എഫ്‌.ഐ പന്തളം എൻ.എസ്‌.എസ്‌ കോളേജ്‌ യൂണിറ്റ്‌ സെക്രട്ടറിയായിരുന്ന അദ്ദേഹത്തെ 1977 ഡിസംബർ 7-ന്‌ വിദ്യാർത്ഥി സമരത്തിന്‌ നേതൃത്വം നൽകിയതിന്റെ പേരിൽ കോളേജിന്റെ മൂന്നാമത്തെ നിലയിൽ മാത്ത്‌മാറ്റിക്‌സ്‌ ഡിപ്പാർട്ട്‌മെന്റിൽ നിന്നും താഴേക്കെറിഞ്ഞ്‌ കൊലപ്പെടുത്തുകയായിരുന്നു.


</doc>
<doc id="314125" url="https://ml.wikipedia.org/wiki?curid=314125" title="ജോൺ നൺ">
ജോൺ നൺ

ബ്രിട്ടീഷ് ചെസ്സ് ഗ്രാൻഡ്മാസ്റ്ററും, ഗണിത ശാസ്ത്രജ്ഞനുമാണ് ജോൺ നൺ,(ജ: 1955- ലണ്ടൻ) ചെസ്സ് സമസ്യകൾ പരിഹരിയ്ക്കുന്ന മത്സരത്തിൽ ജേതാവായിട്ടുള്ള നൺ കഴിഞ്ഞ ദശകങ്ങളിലെ ഏറ്റവും മികച്ച കളിക്കാരിൽ പെട്ടിരുന്നു.ഓക്സ്ഫഡ് സർവ്വകലാശാലയിലെ ഗണിതശാസ്ത്രവിഭാഗത്തിൽ അദ്ദേഹം അദ്ധ്യാപകനായി ജോലി ചെയ്തീട്ടുണ്ട്,തുടർന്നു ചെസ്സ് രംഗത്ത് സജീവമാകുകയാണ് ചെയ്തത്,
കൂടാതെ അനേകം ചെസ്സ് ഗ്രന്ഥങ്ങൾ എഡിറ്റ് ചെയ്യുകയും പ്രസിദ്ധീകരിയ്ക്കുകയും ചെയ്ത നൺ 1995 ൽ അദ്ദേഹത്തിന്റെ ഉയർന്ന എലോ റേറ്റിങ് കരസ്ഥമാക്കുകയുണ്ടായി.



</doc>
<doc id="314140" url="https://ml.wikipedia.org/wiki?curid=314140" title="എങ്ങനെ നീ മറക്കും">
എങ്ങനെ നീ മറക്കും

1983-ൽ പുറത്തിറങ്ങിയ ചിത്രമാണ്‌ എങ്ങനെ നീ മറക്കും. പ്രധാനമായും ഒരു യഥാർത്ഥ സൗഹൃദത്തിൻറെ കഥ പറയുന്ന ഈ ചിത്രം പ്രണയവും തുല്യ പ്രാധാന്യത്തോടെ കൈകാര്യം ചെയ്യുന്നു. ശങ്കർ, മോഹൻലാൽ, മേനക എന്നിവരാണ്‌ പ്രധാന അഭിനേതാക്കൾ. പ്രിയദർശൻ തിരക്കഥയെഴുതിയ ഈ ചിത്രത്തിലെ ഗാനങ്ങൾക്ക് സംഗീതം പകർന്നത് ശ്യാം ആണ് സുനിതാ പ്രൊഡക്ഷൻസിന്റെ ബാനറിൽ എം. മണി സംവിധാനം ചെയ്‌തതാണ്. 

യേശുദാസ്‌ പാടിയ ദേവദാരു പൂത്തു, ശരത്‌കാല സന്ധ്യാ കുളിർതൂകി നിന്നു, നീ സ്വരമായി ശ്രുതിയായി എന്നീ ഗാനങ്ങളും കൃഷ്‌ണചന്ദ്രനും എസ്‌. ജാനകിയും ചേർന്നു പാടിയ റോമിയോ ജൂലിയറ്റ്‌ എന്ന ഗാനങ്ങളും സൂപ്പർഹിറ്റായി.


ചുനക്കര രാമൻകുട്ടിയുടെ വരികൾക്ക് ശ്യാം സംഗീത സംവിധാനം നല്കിയിരിക്കുന്നു.


</doc>
<doc id="314221" url="https://ml.wikipedia.org/wiki?curid=314221" title="ജൈവവൈവിധ്യസംരക്ഷണം">
ജൈവവൈവിധ്യസംരക്ഷണം

ജൈവവൈവിധ്യസംരക്ഷണം

നമുക്ക് ചെയ്യാൻ കഴിയുന്ന കാര്യങ്ങൾ
കാവുകളുടെ സംരക്ഷണം
വനവൽക്കരണം
കുളങ്ങളുടെയും ജലാശയങ്ങളുടെയും സംരക്ഷണം
ഗ്രീൻബെൽറ്റ് നിർമ്മാണം

ജീവശാസ്ത്രത്തിന്റെ പിതാവ് അരിസ്റ്റോട്ടിൽ 'ജീവികളെ സസ്യങ്ങളെന്നും ജന്തുക്കളെന്നും തരം തിരിച്ചു'
ആയ്യൂർവേദാചര്യൻ ചരകൻ "സസ്യങ്ങളെയും ജന്തുക്കളെയും വർഗ്ഗീകരിച്ച് 'ചരകസംഹിത' എന്ന പുസ്തകം എഴുതി


</doc>
<doc id="314250" url="https://ml.wikipedia.org/wiki?curid=314250" title="സിഗ്നേച്ചർ സ്പൈഡർ">
സിഗ്നേച്ചർ സ്പൈഡർ

ഒരിനം ചിലന്തിയാണ് സിഗ്നേച്ചർ സ്പൈഡർ . ഇവ രൂപീകരിക്കുന്ന എല്ലാ വലകളിലും "x" എന്ന രൂപം ഒരു ഒപ്പുപോലെ ഉപയോഗിക്കുന്നു.ഈ രൂപം അതിന്റെ വേട്ടയാടുന്നതിന്റെ ഒരു തന്ത്രം കൂടിയാണ്.ഇതിന്റെ നടുക്ക് നിന്ന് പ്രകാശം ചിലന്തിയിലേക്ക് പതിക്കുമ്പോൾ തിളങ്ങുന്ന ചിലന്തിയെ കണ്ട് വണ്ടുകളും,മറ്റ് പ്രാണികളുമൊക്കെ ആകർഷണീയരായി എത്തുകയും ചിലന്തിയുടെ ഇരയാകുകയും ചെയ്യുന്നു.


</doc>
<doc id="314278" url="https://ml.wikipedia.org/wiki?curid=314278" title="ചന്ദ്രേട്ടൻ എവിടെയാ">
ചന്ദ്രേട്ടൻ എവിടെയാ

സിദ്ധാർഥ് ഭരതൻ സംവിധാനം ചെയ്ത് 2015 ൽ പ്രദർശനത്തിനെത്തിയ മലയാള ചലച്ചിത്രമാണ് ചന്ദ്രേട്ടൻ എവിടെയാ. ദിലീപ് കേന്ദ്രകഥാപാത്രത്തെ അവതരിപ്പിച്ചിരിക്കുന്ന ഈ ചിത്രം നിർമ്മിച്ചിരിക്കുന്നത് സമീർ താഹിർ, ഷൈജു ഖാലിദ് ,ആഷിഖ് ഉസ്മാൻ എന്നിവർ ചേർന്നാണ്. അനുശ്രീ,നമിത പ്രമോദ് , മുകേഷ്,കെ.പി.എ.സി. ലളിത എന്നിവരും ഈ ചിത്രത്തിൽ അഭിനയിക്കുന്നു. സന്തോഷ് ഏച്ചിക്കാനത്തിന്റേതാണ് തിരക്കഥ.2015 മെയ് ഒന്നിനു ഈ ചിത്രം പ്രദർശനത്തിനെത്തി. 




</doc>
<doc id="314286" url="https://ml.wikipedia.org/wiki?curid=314286" title="ബ്ലാക്ക് ബ്യൂട്ടി">
ബ്ലാക്ക് ബ്യൂട്ടി

1877ൽ പുറത്തിറങ്ങിയ അന്ന സെവെലിന്റെ ഒരു ഇംഗ്ലീഷ് നോവലാണ് ബ്ലാക്ക് ബ്യൂട്ടി. വീടിനുള്ളിൽ ഒറ്റപ്പെട്ടു കഴിഞ്ഞിരുന്ന തന്റെ അവസാന നാളുകളിലാണ് അന്ന ഈ നോവൽ രചിച്ചത്. നോവലിന്റെ രചനയ്ക്ക് ശേഷം അഞ്ച് മാസങ്ങൾക്കകം മരണപ്പെട്ടുവെങ്കിലും തന്റെ നോവൽ ഒരു വൻ വിജയമാകുന്നതു കാണാനുള്ള ഭാഗ്യം അന്നയ്ക്കുണ്ടായി. അൻപത് ലക്ഷത്തോളം കോപ്പികൾ വിറ്റഴിഞ്ഞ ഈ നോവൽ എക്കാലത്തെയും മികച്ച ഒരു ബെസ്റ്റ് സെല്ലർ ആയി കണക്കാക്കപ്പെടുന്നു. മൃഗങ്ങളെ സ്നേഹിക്കേണ്ടതെങ്ങിനെ എന്ന് പഠിപ്പിക്കുന്നതിനോടൊപ്പം തന്നെ മനുഷ്യരോടും എങ്ങനെ ദയാപരമായും സ്നേഹപൂർണമായും പെരുമാറാം എന്നും നോവൽ കാണിച്ചുതരുന്നു.
ഇംഗ്ലണ്ടിലെ ഗ്രേറ്റ് യാമൗത്തിൽ ജനിച്ചു. പതിനാലാം വയസ്സിൽ സ്കൂളിൽനിന്നുള്ള മടക്കയാത്രക്കിടെ മഴയത്ത് വഴുതി വീഴുകയും കാലിന് പരിക്കേൽക്കുകയും ചെയ്തു. ചികിത്സയിലുണ്ടായ പിഴവ് ജീവിതകാലം മുഴുവൻ അന്നയെ ദീർഘനേരം നിൽക്കാനോ നടക്കാനോ പറ്റാത്ത അവസ്ഥയിലെത്തിച്ചു. ഈ അവസ്ഥയാണ് അന്നയെ കുതിരകളുടെ ലോകത്തേക്കെത്തിച്ചത്. തന്റെ പിതാവ് ജോലി ചെയ്തിരുന്ന സ്റ്റേഷനിലേക്കും തിരിച്ചുമുള്ള യാത്രകളാണ് അന്നയെ കുതിരകളുടെ ഉറ്റതോഴിയാക്കിയത്. തന്റെ അമ്മ മേരി റൈറ്റ് സെവെലിന്റെ രചനകൾ തിരുത്തിക്കൊണ്ടാണ് അന്ന എഴുത്തിന്റെ ലോകത്തേക്കെത്തുന്നത്. ഒരു കുതിരയുടെ ആത്മകഥ പറയുന്നതിലൂടെ സാഹിത്യരംഗത്ത് പുതിയ തലങ്ങൾ സൃഷ്ടിക്കുകയായിരുന്നു അന്ന. 

1871 മുതൽ 1877 വരെയുള്ള നീണ്ട കാലയളവിലാണ് അന്ന തന്റെ ഏക കൃതിയായ ബ്ലാക്ക് ബ്യൂട്ടി രചിച്ചത്. ആരോഗ്യപരമായ അവശതകൾമൂലം എഴുന്നേൽക്കാൻ പോലും കഴിയാതിരുന്നതിനാൽ അന്നയുടെ അമ്മ പുസ്തകം ജറോൾഡ് & സൺസ് എന്ന പ്രസാധകനെ ഏൽപ്പിക്കുകയും വിൽപ്പന ചരിത്രം കുറിക്കുകയും ചെയ്യുന്ന കാഴ്ചയാണ് പിന്നീട് കണ്ടത്. 1878 ഏപ്രിൽ 25ന് അന്ന മരണമടഞ്ഞു. 

കുട്ടികൾക്ക് വേണ്ടിയുള്ള ഒരു നോവലായിരുന്നില്ല അന്ന രചിച്ചത്. അവർ ഒരിക്കൽ പറയുകയുണ്ടായി "കുതിരകളോടുള്ള നമ്മുടെ സമീപനം മാറ്റുകയാണ് ഞാൻ ചെയ്യുന്നത്". 

ബ്ലാക്ക് ബ്യൂട്ടി എന്ന കുതിരയുടെ ആത്മകഥാപരമായ ഒാർമക്കുറിപ്പുകളാണ് നോവലിന്റെ ജീവൻ. അമ്മയോടൊപ്പമുള്ള സ്വാതന്ത്യം നിറഞ്ഞ കുട്ടിക്കാലം മുതൽ ലണ്ടനിലെ തെരുവുകളിലൂടെയുള്ള ജീവിതവും പറഞ്ഞ് സന്തോഷകരമായി കഥ പര്യവസാനിക്കുന്നു. ഇതിനിടയിൽ കാണുന്ന എത്രയെത്ര ജീവിതങ്ങൾ, പല തരക്കാരായ ഉടമസ്ഥർ, ഇടപാടുകാർ, തന്റെ സുഹൃത്തുക്കളായ മറ്റ് കുതിരകൾ, അവരുടെ കഥകൾ, ആഡംബരത്തിന്റെ പൊള്ളത്തരങ്ങൾ, സ്നേഹത്തിന്റെ മധുരങ്ങൾ, ക്രൂരതയുടെ മുഖങ്ങൾ, അവശതയുടെ നാളുകൾ എന്നിങ്ങനെ ഒരു കുതിരയുടെ ജീവിതത്തിലൂടെ, അന്നത്തെ സാഹചര്യങ്ങളിലൂടെയുള്ള സംഭവബഹുമായ ഒരു യാത്രയാണ് ബ്ലാക്ക് ബ്യൂട്ടി.

പ്രമീളാദേവി, സ്മിതാ മീനാക്ഷി എന്നിവർ ബ്ലാക്ക് ബ്യൂട്ടി മലയാളത്തിലേക്ക് വിവർത്തനം ചെയ്തിട്ടുണ്ട്. 


</doc>
<doc id="314319" url="https://ml.wikipedia.org/wiki?curid=314319" title="തീജാനി സരണി">
തീജാനി സരണി

സയ്യിദ് അഹ്മദ് തിജാനി എന്നവർ സ്ഥാപിച്ച ആത്മീയ സരണിയാണ് തിജാനിയ്യ ത്വരീഖത്.
മൊറോകോയിലെ ഫാസിലാണ് അദ്ദേഹത്തിന്റെ ഖബർ.
അൾജേരിയയിൽ 1784 ൽ ആണ് ഈ തരീഖത്ത് സ്ഥാപിതമായത്.

അൾജീരിയയിലെ ഐനുമാദി എന്ന സ്ഥലത്താണ് 1737 ൽ മഹാനവർകളുടെ ജനനം
1815ൽ മഹാനവർകൾ ഈ ലോകത്തോട് വിട പറഞ്ഞു.

ഫാസ് നഗരത്തൽ സ്ഥിരവാസം തുടങ്ങി ഏകദേശം രണ്ട് മാസം കഴിഞ്ഞപ്പോൾ തൻറ്റെ ഏറ്റവും പ്രിയ ശിഷ്യനായ സയ്യിദ് അലി ഹറാസിം ബർറാദഃ ക്ക് ജവാഹിറുല് മആനി എന്ന ഗ്രന്ഥം ക്രോഡീകരിക്കാനുള്ള സമ്മതം സയ്യിദ് അഹ്മദ് തിജാനി നല്കി .അങ്ങ്ന ഹിജ്റഃ 1213 ശഅ്ബാൻ മാസത്തിൽ രചനക് തുടക്കം കുറിക്കുകയും തൊട്ടടുത്ത വർഷം ദുല് ഖഅ്ദ് മാസത്തിലായി അത് പൂർത്തീകരിക്കുകയും ചെയ്തു.തീജാനി തരീഖത്തിൻറ്റെ അടിസ്ഥാന ഗ്രന്ധമായി ഇത് കണക്കാക്കപ്പെടുന്നു.


</doc>
<doc id="314325" url="https://ml.wikipedia.org/wiki?curid=314325" title="തകഴി സാഹിത്യ പുരസ്കാരം">
തകഴി സാഹിത്യ പുരസ്കാരം

മലയാള സാഹിത്യത്തിലെ പ്രതിഭകൾക്ക് നൽകപെടുന്ന ഒരു പുരസ്കാരം ആണ് തകഴി സാഹിത്യ പുരസ്കാരം. 50000 രൂപയും ഫലകവും അടങ്ങുന്ന ഈ പുരസ്കാരം നൽകുന്നത് തകഴി സ്മാരക ട്രസ്റ്റ്‌ ആണ്. 



</doc>
<doc id="314326" url="https://ml.wikipedia.org/wiki?curid=314326" title="ഷെയിൽ എണ്ണ">
ഷെയിൽ എണ്ണ

ഷെയിൽ എണ്ണ, ഷെയിൽ പാറയെ പൈറോലൈസിസ്, ഹൈഡ്രോജനേഷൻ, തെർമൽ ഡിസൊല്യൂഷൻ തുടങ്ങിയ പ്രക്രിയകൾക്ക് വിധേയമാക്കി നിർമ്മിക്കുന്നതാണ്. ഈ പ്രക്രിയകൾ വഴി, ഷെയിൽ പാറയിലുള്ള കാർബണിക പദാർഥത്തെ(കിറോജൻ) കൃത്രിമ എണ്ണയും വാതകവുമായി മാറ്റുന്നു. ഇങ്ങനെ ലഭിക്കുന്ന എണ്ണ നേരിട്ട് അപ്പോൾത്തന്നെ ഉപയോഗിക്കുകയോ വീണ്ടും ശുദ്ധീകരിക്കാനായി മാറ്റുന്നു. ഈ എണ്ണയിൽ ഹൈഡ്രജൻ ചേർക്കുകയും സൾഫർ, നൈട്രജൻ പോലുള്ള മാലിന്യങ്ങൾ നീക്കം ചെയ്യുകയും ചെയ്യുന്നു. ഇങ്ങനെ ശുദ്ധീകരിച്ച എണ്ണ ക്രൂഡ് ഓയിലിൽനിന്നും ലഭിക്കുന്ന മറ്റ് എണ്ണകൾപോലെ തന്നെ ഉപയോഗിക്കാൻ കഴിയും.  


</doc>
<doc id="314327" url="https://ml.wikipedia.org/wiki?curid=314327" title="ബനൂ ഹാശിം">
ബനൂ ഹാശിം

ഖുറൈഷ് ഗോത്രത്തിലെ ഒരു കുടുംബ വംശമാണ്‌ ബനൂ ഹാശിം (ഹാശിം വംശം) എന്നറിയപ്പെടുന്നത്. ഈ കുടുംബത്തിലാണ് പ്രവാചകൻ മുഹമ്മദിന്റെ ജനനം ഉണ്ടായത്. ഹാഷിമിന്റെ പുത്രനായ അബ്ദുൽ മുത്തലിബിന്റെ പുത്രൻ അബ്ദുള്ളയുടെ മകനായാണ്‌ പ്രവാചകൻ മുഹമ്മദ്‌ ജനിച്ചത്.


</doc>
<doc id="314330" url="https://ml.wikipedia.org/wiki?curid=314330" title="കർബല യുദ്ധം">
കർബല യുദ്ധം

പ്രവാചകൻ മുഹമ്മദിന്റെ (സ) പൌത്രനായ ഹുസൈനെയും സംഘത്തെയും മുആവിയയുടെ പുത്രൻ യസീദിന്റെ കൂഫ സൈന്യാധിപനായിരുന്ന ഉബൈദുല്ല ഇബിൻ സിയാദിന്റെ നേതൃത്വത്തിൽ എത്തിയ സൈന്യം ക്രി. 650 ഒക്ടോബർ 10 (ഹിജ്റ 61 മുഹർറം 10) ഇറാഖിലെ കർബല എന്ന സ്ഥലത്തുവെച്ച് കൂട്ടക്കൊല ചെയ്ത സംഭവത്തെയാണ് കർബല യുദ്ധം എന്ന പേരിൽ വിശേഷിപ്പിക്കപ്പെടുന്നത്. ഇസ്‌ലാമിക ചരിത്രത്തിലെ ഏറ്റവും ഹീനമായ കൂട്ടക്കൊലകളിൽ ഒന്നായി എണ്ണപ്പെടുന്നതാണ് ഈ സംഭവം.


</doc>
<doc id="314343" url="https://ml.wikipedia.org/wiki?curid=314343" title="അനൂപ് സദാശിവൻ">
അനൂപ് സദാശിവൻ

കേരളീയനായ ചിത്രകാരനാണ് അനൂപ് സദാശിവൻ. 1979-ൽ ചിത്രകലയ്ക്കുള്ള കേരള ലളിതകലാ അക്കാദമിയുടെ പുരസ്‌കാരം ലഭിച്ചു. കേന്ദ്ര ലളിതകലാ അക്കാദമിയുടെ പ്രദർശനത്തിലേക്കും തെരഞ്ഞെടുക്കപ്പെട്ടു.
സദാശിവന്റെയും ആനന്ദവല്ലിയുടെയും മകനായി കൊല്ലത്ത് മയ്യനാട് ജനിച്ചു. തിരുവനന്തപുരം ഫൈൻ ആർട്‌സ് കോളേജിലെ ആദ്യ ബാച്ചുകാരനായ സദാശിവൻ എൽ. പൊറിഞ്ചുക്കുട്ടി, കാനായി കുഞ്ഞിരാമൻ എന്നിവരുടെ ശിഷ്യനാണ്. പ്രകൃതി എന്ന ഓയിൽ പെയിന്റിങ്ങിന് 1979-ൽ കേരള ലളിതകലാ അക്കാദമിയുടെ പുരസ്‌കാരം ലഭിച്ചു. നിരവധി പ്രദർശനങ്ങൾ നടത്തിയിട്ടുണ്ട്.

ദീർഘകാലം വൃക്ക രോഗത്തിന് ചികിത്സയിലായിരുന്ന അനൂപ് 2015 ജൂലൈ 14 ന് അന്തരിച്ചു.


</doc>
<doc id="314361" url="https://ml.wikipedia.org/wiki?curid=314361" title="ഏഷ്യൻ ഇൻഫ്രാസ്ട്രക്ചർ ഇൻവെസ്റ്റ്മെന്റ് ബാങ്ക്">
ഏഷ്യൻ ഇൻഫ്രാസ്ട്രക്ചർ ഇൻവെസ്റ്റ്മെന്റ് ബാങ്ക്

ഏഷ്യൻ രാജ്യങ്ങളുടെ വികസന പ്രവർത്തനങ്ങൾക്കു സാമ്പത്തിക സഹായം നൽകുകയെന്ന ലക്ഷ്യത്തോടെ
ചൈനയും ഇന്ത്യയുമുൾപ്പടെ 21 രാജ്യങ്ങൾ ചേർന്ന് 2014 ഒക്ടോബർ 24ന് രൂപീകരിച്ച ഒരു ബാങ്കാണ് ഏഷ്യൻ ഇൻഫ്രാസ്ട്രക്ചർ ഇൻവെസ്റ്റ്മെന്റ് ബാങ്ക്.ഇതിന്റെ ചുരുക്കപ്പേരാണ് എ.ഐ.ഐ.ബി(AIIB).. അമേരിക്കയുടെയും യൂറോപ്യൻ യൂണിയന്റെയും ജപ്പാന്റെയും നേതൃത്വത്തിലുള്ള ലോകബാങ്കിനെയും അന്താരാഷ്ട്ര നാണയനിധിയെയും ഏഷ്യൻ ഡെവലപ്മെന്റ് ബാങ്കിനെയും ആശ്രയിക്കുന്നതു കുറച്ചുകൊണ്ട് ഏഷ്യയിലെ വികസ്വര രാജ്യങ്ങളുടെ വികസനത്തിനു സഹായം നൽകുകയെന്നതാണ് ബാങ്കിൻറെ പ്രധാന ലക്ഷ്യം. . 2015 ജൂൺ 29-ന് ബെയ്ജിങ്ങിലെ ഗ്രേറ്റ് ഹാൾ ഓഫ് പീപ്പിളിൽ വച്ച് ബാങ്കിൻറെ രൂപീകരണം സംബന്ധിച്ച അന്തിമകരാറിൽ 50 രാജ്യങ്ങൾ ഒപ്പുവച്ചു. . 2015 ഡിസംബറിനു മുമ്പ് 7 രാജ്യങ്ങൾ കൂടി ഒപ്പുവയ്ക്കുന്നതോടെ സ്ഥാപക അംഗങ്ങളുടെ എണ്ണം 57 ആയി..10,000 കോടി ഡോളറിൻറെ ($100 ബില്യൺ) പ്രാരംഭ മൂലധനവുമായി 2016 ജനുവരിയിൽ പ്രവർത്തനം ആരംഭിച്ച ബാങ്കിൻറെ ആസ്ഥാനം ചൈനയിലെ ബെയ്ജിങ് ആണ്. മൂലധനത്തിൻറെ കൂടുതൽ വിഹിതം നൽകുന്ന രാജ്യങ്ങൾ യഥാക്രമം ചൈന (30.34%), ഇന്ത്യ (8.52%), റഷ്യ (6.66%) എന്നിവയാണ്.ബാങ്കിൻറെ ആദ്യത്തെ സെക്രട്ടറി ജനറലായി ചൈനയുടെ മുൻ ധനകാര്യമന്ത്രി ജിൻ ലിക്കൻ നിയമിതനായി. .

ലോകരാജ്യങ്ങളുടെ വികസന പ്രവർത്തനങ്ങൾക്കായി അമേരിക്കയുടെയും യൂറോപ്യൻ യൂണിയന്റെയും നേതൃത്വത്തിൽ രൂപീകരിച്ച ധനകാര്യസ്ഥാപനങ്ങളാണ് ലോകബാങ്കും ഐ. എം. എഫും.എന്നാൽ വികസ്വര രാജ്യങ്ങൾക്ക് വലിയ സഹായമൊന്നും ഈ സ്ഥാപനങ്ങളിൽ നിന്നും ലഭിച്ചിരുന്നില്ല. ഏഷ്യൻ രാജ്യങ്ങളുടെ വികസനം ലക്ഷ്യമാക്കി രൂപീകരിച്ച ബാങ്കായിരുന്നു ഏഷ്യൻ ഡെവലപ്മെന്റ് ബാങ്ക്.എന്നാൽ ഇതിന്റെ ഭൂരിപക്ഷം ഓഹരികളും അമേരിക്കയുടെയും ജപ്പാന്റെയും കൈവശമാണ്.ഇന്ത്യയുൾപ്പടെയുള്ള വികസിച്ചുകൊണ്ടിരിക്കുന്ന രാജ്യങ്ങളുടെ അടിസ്ഥാന സൗകര്യവികസനത്തിനു വലിയ സാമ്പത്തിക ചെലവു വേണ്ടിവരുന്നതിനാൽ പാശ്ചാത്യശക്തികളുടെ നിയന്ത്രണത്തിലുള്ള ഐ. എം. എഫിനെയും ലോകബാങ്കിനെയും ആശ്രയിക്കേണ്ട സ്ഥിതിയാണ് ഇപ്പോഴുള്ളത്.ഇത്തരമൊരു സാഹചര്യത്തിലാണ് പാശ്ചാത്യ രാജ്യങ്ങളുടെ നിയന്ത്രണങ്ങളില്ലാത്ത ഒരു ബാങ്കിനെപ്പറ്റി ഏഷ്യൻ രാജ്യങ്ങൾ ചിന്തിക്കുന്നത്. . ഇതേ സാഹചര്യത്തിലാണ് ബ്രിക്സ് രാജ്യങ്ങൾ ചേർന്ന് ബ്രിക്സ് ബാങ്ക് രൂപീകരിച്ചത്.

2013 ഒക്ടോബർ 2-നു ചൈനീസ് പ്രസിഡന്റ് ഷി ജിൻപിങ് ആണ് 21 രാജ്യങ്ങളെ ഉൾപ്പെടുത്തിക്കൊണ്ട് ഒരു ബാങ്ക് രൂപീകരിക്കണമെന്ന നിർദ്ദേശം ആദ്യമായി മുന്നോട്ടുവച്ചത്. ഇന്ത്യയും ചൈനയുമുൾപ്പടെ 21 രാജ്യങ്ങൾ 2014 ഒക്ടോബർ 24ന് ബാങ്കിൻറെ രൂപീകരണവുമായി ബന്ധപ്പെട്ട ധാരണാപത്രത്തിൽ ഒപ്പുവച്ചു. 

ചൈനയോടൊപ്പം കരാർ അംഗീകരിച്ച മറ്റു രാജ്യങ്ങൾ - ഇന്ത്യ, തായ്ലാന്റ്, മലേഷ്യ, സിങ്കപ്പൂർ, ഫിലിപ്പൈൻസ്, പാകിസ്താൻ, ബംഗ്ലാദേശ്, ബ്രൂണെയ്, കമ്പോഡിയ, കസാക്കിസ്ഥാൻ, കുവൈറ്റ്, ലാവോസ്, മ്യാൻമർ, മംഗോളിയ,നേപ്പാൾ , ഒമാൻ, ഖത്തർ, ശ്രീലങ്ക, ഉസ്ബെക്കിസ്ഥാൻ, വിയറ്റ്നാം എന്നിവയാണ്. . പിന്നീട് കൂടുതൽ രാജ്യങ്ങൾ ഈ സംരംഭത്തിൽ ചേർന്നു.2015 ജൂൺ 29-ന് ബാങ്കിൻറെ രൂപീകരണം സംബന്ധിച്ച അന്തിമകരാറിൽ ഇന്ത്യയും ചൈനയും റഷ്യയും ബ്രിട്ടണുമുൾപ്പടെ 50 രാജ്യങ്ങൾ ഒപ്പുവച്ചതോടെ എ.ഐ.ഐ.ബി. യാഥാർത്ഥ്യമായി. 2015 അവസാനത്തോടെ ബാങ്ക് പ്രവർത്തനമാരംഭിക്കും..

ഐ.എം.എഫിന്റെയും ഏഷ്യയിലെ സ്വാധീനം കുറയ്ക്കുക. .
ഏഷ്യൻ ഡെവലപ്മെൻറ് ബാങ്കിൻറെയും നല്ല വശങ്ങളെല്ലാം ഉൾക്കൊള്ളുക 

2015 ജൂൺ 30 പ്രകാരം 57 അംഗങ്ങൾ..ഇതിൽ 50 രാജ്യങ്ങൾ ബാങ്ക് രൂപീകരണക്കരാറിൽ ഒപ്പുവച്ചുകഴിഞ്ഞു.ബാക്കി 7 രാജ്യങ്ങൾക്ക് 2015 ഡിസംബർ വരെ സമയം അനുവദിച്ചിട്ടുണ്ട്..കരാറിൽ ആദ്യം ഒപ്പുവച്ചത് ഓസ്ട്രേലിയയാണ്.. എ. ഐ. ഐ. ബി.യിൽ ചേർന്ന ആദ്യ ജി-7 രാജ്യമാണ് യുണൈറ്റഡ് കിങ്ഡം. .

ഓസ്ട്രേലിയ, ഓസ്ട്രിയ, അസർബൈജാൻ, ബംഗ്ലാദേശ്, ബ്രസീൽ, ബ്രൂണെയ്, ദറുസലേം, കമ്പോഡിയ, ഈജിപ്ത്, ഫിൻലാന്റ്, ഫ്രാൻസ്, ജോർജിയ, ജർമ്മനി, ഐസ്ലാന്റ്, ഇന്തോനേഷ്യ, ഇറാൻ, ഇസ്രായേൽ, ഇറ്റലി, ജോർദ്ദാൻ, കസാക്കിസ്ഥാൻ, കിർഗിസ്ഥാൻ, ലാവോസ്, ലക്സംബർഗ്, മാലിദ്വീപ്, മാൾട്ട, മംഗോളിയ, മ്യാൻമർ, നേപ്പാൾ, നെതർലാൻഡ്, ന്യൂസിലാന്റ്, നോർവേ, ഒമാൻ, പാകിസ്താൻ, പോർച്ചുഗൽ, ഖത്തർ, ദക്ഷിണകൊറിയ, റഷ്യ, സൗദി അറേബ്യ, സിങ്കപ്പൂർ, സ്പെയിൻ, ശ്രീലങ്ക, സ്വീഡൻ, സ്വിറ്റ്സർലന്റ്, താജിക്കിസ്ഥാൻ, തുർക്കി, യുണൈറ്റഡ് അറബ് എമിറേറ്റ്സ് , യുണൈറ്റഡ് കിങ്ഡം.

10,000 കോടി ഡോളറാണ്($100 ബില്യൺ) ബാങ്കിൻറെ പ്രാരംഭ മൂലധനം.ഇതിൽ കൂടുതൽ വിഹിതവും സംഭാവന ചെയ്യുന്നത് ചൈനയാണ് (30.34%).ഏറ്റവും കൂടുതൽ ഓഹരികളുള്ള രണ്ടാമത്തെ രാജ്യം ഇന്ത്യയാണ് (8.52%). മൂന്നാം സ്ഥാനത്ത് 6.66% ഓഹരികളുമായി റഷ്യയാണുള്ളത്..ആർട്ടിക്കിൾ 60 പ്രകാരം ഒപ്പുവച്ചിട്ടുള്ള എല്ലാ രാജ്യങ്ങൾക്കും തുല്ല്യ നിയന്ത്രണങ്ങളാണുണ്ടായിരിക്കുക..മൂലധനത്തിൻറെ 75%വും അംഗരാജ്യങ്ങൾ നിക്ഷേപിക്കണമെന്ന് ചൈന പ്രഖ്യാപച്ചിരുന്നു.. ഏഷ്യൻ ഇതര രാജ്യങ്ങൾക്കു പരമാവധി 25% മാത്രമാണ് നിക്ഷേപിക്കുവാൻ കഴിയുക.

ഒരു പ്രമേയം പാസ്സാക്കുവാൻ ആവശ്യമുള്ള വോട്ടുകൾ കൂടുതലുള്ളത് ചൈനയ്ക്കാണ്.(26%).രണ്ടാം സ്ഥാനത്ത് 7.5% വോട്ടുകളുമായി ഇന്ത്യയാണുള്ളത്.ഇതു നിശ്ചയിക്കുന്നത് രാജ്യത്തിന്റെ സമ്പദ് വ്യവസ്ഥയനുസരിച്ചാണ്.അല്ലാതെ ബാങ്കിലെ ഓഹരികളുടെ അടിസ്ഥാനത്തിലല്ല..ഏറ്റവും കൂടുതൽ ഓഹരികളും വോട്ടുകളുമുള്ള ചൈനയ്ക് വീറ്റോ അധികാരങ്ങളുമുണ്ട്.. ചൈനയിലെ ബെയ്ജിങ് ആസ്ഥാനമാക്കി പ്രവർത്തനമാരംഭിക്കുന്ന ബാങ്കിൻറെ നിർമ്മാണച്ചെലവ് 3 ലക്ഷം കോടി രൂപയാണ്..

എ.ഐ.ഐ.ബി.യുടെ ആദ്യത്തെ തലവനായി മുൻ ചൈനീസ് ധനകാര്യമന്ത്രി ജിൻ ലിക്കൻ(Jin Liqun) നിയമിക്കപ്പെട്ടു. .ബാങ്കിൻറെ തലവനെ നിയമിക്കുന്നതിനുള്ള അധികാരം ചൈനയ്ക്കുണ്ടായിരുന്നു.ഇദ്ദേഹം എ.ഐ.ഐ.ബി.യുടെ രൂപീകരണവുമായി ബന്ധപ്പെട്ട ഇന്ററിം മൾട്ടിലാറ്ററൽ സെക്രട്ടറിയേറ്റിന്റെ തലവനായിരുന്നു. ഏഷ്യൻ ഡെവലപ്മെൻറ് ബാങ്കിൻറെ തലവനായും സേവനമനുഷ്ഠിച്ചിട്ടുണ്ട്. .

എ. ഐ. ഐ. ബി.യുടെ രൂപീകരണത്തെ ഇന്ത്യ ആദ്യം തന്നെ സ്വാഗതം ചെയ്തിരുന്നു. 2014 ഒക്ടോബർ 24-ന് ബാങ്ക് രൂപീകരണക്കരാറിൽ ഇന്ത്യയെ പ്രതിനിധീകരിച്ച് ധനമന്ത്രാലയ ജോയിന്റ് സെക്രട്ടറി ഉഷ ടൈറ്റസാണ് ഒപ്പുവച്ചത് .2015 ജൂൺ 29-ന് ചൈനയിലേക്കുള്ള ഇന്ത്യൻ അംബാസഡറായ അശോക്. കെ. കാന്തയാണ് രാജ്യത്തെ പ്രതിനിധീകരിച്ച് അന്തിമകരാറിൽ ഒപ്പുവച്ചത്. .ബാങ്കിൽ ഏറ്റവും കൂടുതൽ ഓഹരികളും(8.52%) വോട്ടുകളും(7.5%) ഉള്ള രണ്ടാമത്തെ രാജ്യമാണ് ഇന്ത്യ. .

ബാങ്കിൻറെ രൂപീകരണത്തെ പല രാജ്യങ്ങളും എതിർത്തിർത്തിരുന്നു.ബാങ്കിൻറെ പ്രവർത്തനം ലോകബാങ്കിനും ഏഷ്യൻ ഡെവലപ്മെൻറ് ബാങ്കിനും ഭീഷണിയാകുമെന്ന് സാമ്പത്തിക വിദഗ്ദർ അഭിപ്രായപ്പെടുന്നു.ഈ ബാങ്കുകളെ നിയന്ത്രിക്കുന്ന അമേരിക്കയും ജപ്പാനും ബാങ്ക് രൂപീകരണത്തെ എതിർത്തിരുന്നു. .ഈ രാജ്യങ്ങളുടെ സമ്മർദ്ദത്താൽ ഓസ്ട്രേലിയ, ഇന്തോനേഷ്യ, ദക്ഷിണ കൊറിയ എന്നീ രാജ്യങ്ങൾ 2014 ഒക്ടോബർ 24-ലെ ഉദ്ഘാടനച്ചടങ്ങിൽ നിന്ന് വിട്ടുനിന്നിരുന്നു. .

ബാങ്കിന്റെ ഔദ്യോഗിക വെബ്സൈറ്റ്



</doc>
<doc id="314380" url="https://ml.wikipedia.org/wiki?curid=314380" title="സുദർശൻ ഷെട്ടി">
സുദർശൻ ഷെട്ടി

ചിത്രകാരനും ഇൻസ്റ്റലേഷൻ കലാകാരനുമാണ് സുദർശൻ ഷെട്ടി. കൊച്ചി-മുസിരിസ് ബിനാലെ മൂന്നാം എഡിഷൻെറ ആർട്ടിസ്റ്റിക് ഡയറക്ടർ-ക്യൂറേറ്ററാണ്.
1961ൽ മംഗലാപുരത്ത് ജനിച്ചു. മുംബൈയിലെ സർ ജെജെ സ്കൂൾ ഓഫ് ആർട്സിൽ നിന്നു പെയിന്റിങ്ങിൽ ബിരുദം നേടി. ആദ്യകാലത്തു ചിത്രകാരനായിരുന്നെങ്കിലും പിന്നീട് ഇൻസ്റ്റലേഷനിലേക്കുമാറി. ഹക്കാത്ത റിവെറെയിൻ എയർ പദ്ധതിയുടെ ഭാഗമായി ജപ്പാനിലെ ഫുക്കുവോക്കിയിൽ ശിൽപം പണിയാനുള്ള സംഘത്തിൽ ഇന്ത്യയിൽ നിന്നുള്ള ഏകകലാകാരനായിരുന്നു സുദർശൻ ഷെട്ടി.
എവരി ബ്രോക്കൺ മോമെന്റ്, പീസ് ബൈ പീസ്, ദ് പീസസ് എർത്ത് ടുക്ക് എവേ തുടങ്ങിയവയാണു സുദർശന്റെ പ്രധാന സൃഷ്ടികൾ. 



</doc>
<doc id="314406" url="https://ml.wikipedia.org/wiki?curid=314406" title="പി.കെ.ചാത്തൻ മാസ്റ്റർ">
പി.കെ.ചാത്തൻ മാസ്റ്റർ

മുകുന്ദപുരം താലൂക്കിൽ ഇരിങ്ങാലക്കുടയിൽ നിന്ന് 10 കീ.മീറ്റർ സഞ്ചരിച്ചാൽ ഒരു വലിയ കോൾ നിലത്തിന്റെ മദ്ധ്യത്തിൽ മാടായികോണം എന്ന സ്ഥലത്ത് എത്തിചേരാം. അവിടെ പയ്യപ്പിള്ളി കാവലന്റെയും ചക്കിയുടേയും മകനായി 1923 ആഗസ്റ്റ് 10 ന് ജനിച്ചു. പച്ചപ്പിള്ളി മനയിലെ തലപ്പുലയനായിരുന്നു പിതാവ്. 

കോളേജ് വിദ്യാഭ്യാസത്തോടൊപ്പം പൊതുപ്രവർത്തനവും. അതുകൊണ്ട് വിദ്യാഭ്യാസം പൂർത്തീകരിക്കാൻ കഴിഞ്ഞില്ല. കൂടൽ മാണിക്യം ക്ഷേത്ര ഹരിജനങ്ങൾക്ക് തുറന്ന് കിട്ടുന്നതിനുള്ള സമരം, പാലിയം സമരം, കൂടംകുളം സഞ്ചാര സ്വാതന്ത്രസമരം എന്നിവയിൽ പങ്കെടുത്ത് അറസ്റ്റ് വരിച്ചു. 1948 ൽ അവിഭക്ത കമ്മ്യൂണിസ്റ്റ് പാർട്ടിയിൽചേർന്ന മാസ്റ്റർ തിരുകൊച്ചി പുലയർ മഹാസഭയോടൊപ്പം പാർട്ടി പ്രവർത്തനത്തിലും സജീവമായി. 1954ൽ തിരുകൊച്ചി നിയമസഭയിൽ അംഗമായി. 1957 ലെ ഇ.എം.എസ്. മന്ത്രിസഭയിൽ തദ്ദേശസ്വയം ഭരണം പട്ടികജാതി ക്ഷേമവകുപ്പുകളുടെ ചുമതല വഹിച്ചു. 1948 ജൂണിൽ സമസ്തകൊച്ചി പുലയർമഹാസഭയുടെ വാർഷിക സമ്മേളനത്തിന് സംഭാവന പിരിക്കാൻ ഇരിങ്ങാലക്കുട കൂടൽമാണിക്യം ക്ഷേത്രത്തിന് സമീപത്തുള്ള കുട്ടൻകുളം റോഡിലിറങ്ങി പിരിവ് നടത്തിയ പുലയസ്ത്രീകളെ സവർണ്ണ ഗുണ്ടകൾ മർദ്ദിച്ചതിൽ പ്രതിഷേധിച്ച് ഇരിങ്ങാലക്കുട അയ്യങ്കാവ് മൈതാനത്ത് ജൂൺ 24ന് സർക്കാരിന്റെ നിരോധാജ്ഞ ഉത്തരവ് ലംഘിച്ച് പ്രതിഷേധയോഗം നടത്തിയതിനെതിരെ ചാത്തൻ മാസ്റ്ററെ പോലീസ് ക്രൂരമായി മർദ്ദിച്ച് ജയിലിലടച്ചു. ചാത്തൻ മാസ്റ്ററുടെ നേതൃത്വത്തിൽ 1968 ൽ ഇന്നു കാണുന്ന പുലയർ മഹാസഭയ്ക്ക് തിരുവനന്തപുരം വൃന്ദാവനം സ്‌കൂളിൽ ചേർന്ന സമുദായ നേതാക്കളുടെ നേതൃത്വത്തിൽ രൂപം നൽകി.1988 ഏപ്രിൽ 22നു അന്തരിച്ചു.


</doc>
<doc id="314407" url="https://ml.wikipedia.org/wiki?curid=314407" title="പ്ലേയിംഗ് ഇറ്റ് മൈ വേ">
പ്ലേയിംഗ് ഇറ്റ് മൈ വേ

സച്ചിൻ തെൻഡുൽക്കർ രചിച്ച ആത്മകഥാഗ്രന്ഥമാണ് പ്ലേയിംഗ് ഇറ്റ് മൈ വേ. ബോറിയ മജൂംദാർക്കൊപ്പം ചേർന്നാണ് സച്ചിൻ തന്റെ ആത്മകഥ രചിച്ചിരിക്കുന്നത്. എന്റെ ജീവിതകഥ എന്ന പേരിൽ ഈ പുസ്തകം മലയാളത്തിൽ പ്രസിദ്ധീകരിച്ചിട്ടുണ്ട്. മേഘാ സുധീറാണ് പുസ്തകം മലയാളത്തിലേയ്ക്ക് തർജ്ജമ ചെയ്തത്.


</doc>
<doc id="314418" url="https://ml.wikipedia.org/wiki?curid=314418" title="ദുർഗ്ഗ് ജില്ല">
ദുർഗ്ഗ് ജില്ല

ഛത്തീസ്ഗഡ് സംസ്ഥാനത്തെ ഒരു ജില്ലയാണ് ദുർഗ്ഗ്. 2000 വരെ ഇത് മധ്യപ്രദേശ്സംസ്ഥാനത്തിന്റെ ഭാഗമായിരുന്നു. 8537 ചതുരശ്രകിലോമീറ്റർ വിസ്തീർണ്ണമുള്ള ഈ ജില്ലയുടെ ആസ്ഥാനം ദുർഗ് ആണ്. റായ് പുർ കഴിഞ്ഞാൽ ഛത്തീസ്ഗഡ് സംസ്ഥാനത്തെ ഏറ്റവും ജനനിബിഡമായ് ജില്ല ദുർഗ് ആണ്. ഭിലായ് സമീപത്തായതിനാൽ ധാരാളം മലയാളികൾ ഇവിടെ വസിക്കുന്നു.ഭിലായ് സ്റ്റീൽ പ്ലാന്റ് ഈ ജില്ലയുടെ പ്രത്യേക ആകർഷണമാണ്
ഉവസ്സഗ്ഗഹരം പാർശ്വതീർത്ഥം
ചാന്ദിമന്ദിർ


</doc>
<doc id="314421" url="https://ml.wikipedia.org/wiki?curid=314421" title="കുടുക്കത്ത് പാറ">
കുടുക്കത്ത് പാറ

കൊല്ലം ജില്ലയിലെ അലയമൺ ഗ്രാമപ്പഞ്ചായത്തിലെ ചണ്ണപ്പേട്ടയിൽ ആനക്കുളം ഭാഗത്ത് സ്ഥിതിചെയ്യുന്ന ഒരു ഇക്കോടൂറിസംപദ്ധതിയാണ് കുടുക്കത്ത് പാറ. കുടുക്കത്ത് പാറയ്ക്ക് 840 അടി ഉയരമുണ്ട്. മൂന്ന് പാറകൾ ചേർന്ന് വലിയ കുന്നുപോലെ കാണുന്ന ഇവിടെയെത്താൻ ആനക്കുളത്തുനിന്ന് വനഭാഗത്തൂടെ ഒരു കിലോമീറ്ററോളം കാട്ടിലൂടെ സഞ്ചരിക്കണം. മുകളിലേക്ക് കയറാൻ പടവുകളും സുരക്ഷാവേലികളുമുണ്ട്. രണ്ട് പാറവരെ കയറാം. അടുത്തായി ഒരു തടയണയും, കാവും ഗുഹയുമുണ്ട് (സായിപ്പ് ഗുഹ). പാറയുടെ സമീപത്തായി ഔഷധ സസ്യമായ ആരോഗ്യപച്ച ധാരാളം ഉണ്ട്. ടൂറിസം വകുപ്പിന്റെ ഉടമസ്ഥതയിലുള്ള ഇവിടെ ഒരു റോപ്‌വേ സംവിധാനമൊരുക്കാൻ പദ്ധതിയുണ്ട്. 

ഓപൺസ്ട്രീറ്റ്മാപിൽ


</doc>
<doc id="314422" url="https://ml.wikipedia.org/wiki?curid=314422" title="ക്രിസ്റ്റിൻ ലുൻഡ്">
ക്രിസ്റ്റിൻ ലുൻഡ്

ഐക്യരാഷ്ട്രസഭയുടെ സമാധാന സംരക്ഷണ സേന ദൗത്യത്തിന്റെ മേധാവിയായി നിയമിതയായ ആദ്യ വനിതയാണ് നോർവെയിൽ നിന്നുളള മേജർ ജനറൽ ക്രിസ്റ്റിൻ ലുൻഡ്.2014 ആഗസ്റ്റിൽ ഇവർ ചുമതലയേറ്റു.


</doc>
<doc id="314426" url="https://ml.wikipedia.org/wiki?curid=314426" title="രാജനന്ദഗാവ് ജില്ല">
രാജനന്ദഗാവ് ജില്ല

ഛത്തീസ്ഗഡ് സംസ്ഥാനത്തിന്റെ പടിഞ്ഞാടായി ഉള്ള ജില്ലയാണ് രാജ്നന്ദ്ഗാവ്. രാജനന്ദ്ഗാവ് ആണ് ആസ്ഥാനം. ഈ ജില്ലയുടെ പടിഞ്ഞാറുവശം മഹാരാഷ്ട്ര സംസ്ഥാനത്തിലെ ഗോണ്ഡിയഗഡ്ചിരോളീ ജില്ലകളൂം വടക്കുപടിഞ്ഞാറ് മധ്യപ്രദേശിലെ ബാലാഘട്ട് ജില്ലയുമാണ്. കിഴക്ക് ദുർഗ് ജില്ല യാണ്. ഡോങ്ഗ്രഗഡ് ഉള്ള ബമ്ലേശ്വരി ക്ഷേത്രം ഈ ജില്ലയിലെ ആകർഷകമാണ്. പ്രസിദ്ധബുദ്ധവിഹാരമായ പ്രഗ്യാൻ ഗിരിയും രാജ്നന്ദ് ഗാവിലുള്ള ഗുരുദ്വാര, ബർഫാനി ധാം എന്നിവയും ഒരുപാട് ആളുകളെ ആകർഷിക്കുന്നു.


</doc>
<doc id="314428" url="https://ml.wikipedia.org/wiki?curid=314428" title="മെട്രോ റെയിൽ‌വേ">
മെട്രോ റെയിൽ‌വേ

ഭാരതത്തിൽ ആദ്യത്തെ മെട്രോ റെയിൽ‌ ആരംഭിച്ചത് 1984 ഒക്ടോബർ 24-ന് കൊൽക്കത്തയിലാണ്. ഇന്ത്യയിലെ ആദ്യത്തെ ഭൂഗർഭ റെയിൽപ്പാതയാണിത്. 22.3 കി.മീറ്ററാണ് ഇതിന്റെ നീളം. ഡൽഹി, ബാംഗ്ലൂർ എന്നിവയാണ് മറ്റ് പ്രധാന മെട്രോ റെയിലുകൾ. കൊച്ചി മെട്രോ പൂർത്തിയായി വരുന്നു.


</doc>
<doc id="314432" url="https://ml.wikipedia.org/wiki?curid=314432" title="കാംചാത്ക ഉപദ്വീപ്">
കാംചാത്ക ഉപദ്വീപ്

കാംചാത്ക ഉപദ്വീപ് 270,000 ചതുരശ്ര കിലോമീറ്റർ വിസ്തീർണ്ണവും 1250 കിലോമിറ്റർ (780 മീറ്റർ)നീളവുമുള്ള റഷ്യയുടെ കിഴക്കു ഭാഗത്തു കിടക്കുന്ന പ്രദേശം. ഈ പ്രദേശത്തിന്റെ കിഴക്ക് ശാന്ത സമുദ്രവും പടിഞ്ഞാറ് ഒഖോറ്റ്സ്ക് കടൽ സ്ഥിതിചെയ്യുന്നു. ഈ ഉപദ്വീപിന്റെ ശാന്തസമുദ്ര തീരത്തിനടുത്തായി 10500 മീറ്റർ ആഴമുള്ള കുറിൽ-കാംചാത്ക സമുദ്രഗർത്തം കിടക്കുന്നു. 

കാംചാത്ക ഉപദ്വീപും കമാൻഡർ ദ്വീപുകളും കരഗിൻസ്കി ദ്വീപും ചേർന്നതാണ് റഷ്യൻ ഫെഡറേഷന്റെ ഭാഗമായ കാംചാത്ക ക്രാഇ. 
കാംചാത്ക ക്രായിയുടെ ഭാഗമാണ് രാഷ്ട്രീയമായി ഈ ഉപദ്വീപ്. തെക്കൻ അറ്റത്തെ ലോപാട്ക മുനമ്പ് എന്നു വിളിക്കുന്നു. ഇതിന്റെ വടക്കുഭാഗത്തുള്ള ശാന്തസമുദ്രഭാഗത്തെ വളഞ്ഞ ഉൾക്കടൽ അവാച്ച ഉൾക്കടൽ എന്നറിയപ്പെടുന്നു. കരാങ്കിൻസ്കി, കോർഫാ എന്നീ ഉൾക്കടലുകൾ ഇവിടെയുണ്ട്. 

ഈ ഉപദ്വീപിനു നടുക്കുകൂടി സ്രെഡിന്നി മലനിരകൾ കിടക്കുന്നു. തെക്കുകിഴക്കൻ തീരത്തായി മറ്റൊരു മലനിരയും സ്ഥിതിചെയ്യുന്നു. ഇവയ്ക്കിടയിലായി മധ്യതാഴ്വര കിടക്കുന്നു. ഇതിലൂടെ കാംചാത്ക നദി ഒഴുകുന്നു. ടെഗിൽ, ഇച, ഗോലിഗിന തുടങ്ങിയ നദികളും ഈ ഉപദ്വീപിലൂടെ ഒഴുകുന്നു. കുറിൽ തടാകം ഇവിടെയാണ്. 
വൈവിധ്യമാർന്ന കാലാവസ്ഥ ഇവിടെ അനുഭവപ്പെടുന്നു. സൈബീരിയായിലെ അതിശൈത്യ കാലാവസ്ഥയും ഉൾപ്രദേശത്തെ വരണ്ട കാലാവസ്ഥയും ഇവിടെ അനുഭവപ്പെടുന്നു. 2500 മില്ലീമീറ്റർ മഴ പെയ്യുന്ന പ്രദേശങ്ങളും ഇവിടെയുണ്ട്. 20• സെന്റീഗ്രേഡ് മുതൽ –41• സെന്റീഗ്രേഡ് വരെ താപവ്യതിയാനം വിവിധഭാഗങ്ങളുമായുണ്ട്.

കാംചാത്ക നദിയും താഴ്വാരവും ചുറ്റി ഏതാണ്ട് 160 അഗ്നിപർവതങ്ങൾ കാണപ്പെടുന്നു. അവയിൽ 29 എണ്ണം ഇപ്പോഴും സജീവമാണ്. കാംചാത്ക അഗ്നിപരവതസമൂഹത്തെ യുനെസ്കോയുടെ ലോകപൈതൃക പട്ടികയിൽ ഇടം പിടിച്ചിരിക്കുന്നു.

കാംചാത്ക സസ്യസമൃദ്ധമാണ്. തുന്ദ്ര സസ്യജാലങ്ങളും തൃണവർഗ്ഗത്തിൽ പെട്ട ചെടികളും പൂച്ചെടികളും പൈൻ കാടുകളും ബിർച്ച് ആൽഡർ വില്ലോ തുടങ്ങിയ വൃക്ഷങ്ങളാൽ സമൃദ്ധമാണ് ഇവിടുത്തെ കാടുകൾ.

വന്യമൃഗങ്ങൾ നിറഞ്ഞ പ്രദേശമാണീവിടെ. ആർക്ടിക് കാലാവസ്ഥ മുതൽ ചൂടുള്ള കാലാവസ്ഥ വരെ അനുഭവപ്പെടുന്നതിനാൽ വളരെയധികം വൈവിധ്യം നിറഞ്ഞ സസ്യജന്തുജാലമാണിവിടെ കാണപ്പെടുന്നത്. 

കാംചാത്ക ഉപദ്വീപിലാണ് യുനെസ്കോയുടെ ലോകപൈതൃക പട്ടികയിലുള്ള കാംചാത്ക അഗ്നിപർവതങ്ങൾ സ്ഥിതിചെയ്യുന്നത്.


</doc>
<doc id="314434" url="https://ml.wikipedia.org/wiki?curid=314434" title="ഉവസ്സഗ്ഗഹരം പാർശ്വതീർത്ഥം">
ഉവസ്സഗ്ഗഹരം പാർശ്വതീർത്ഥം

ഛത്തീസ്ഗഡ് സംസ്ഥാനത്ത് ദുർഗ് ജില്ലയിൽ നാഗ്പുരയിൽ ശിവനാഥ് നദിക്കരയിൽ ഉള്ള ഒരു ജൈനക്ഷേത്രമാണ് ഉവസ്സഗ്ഗഹരം പാർശ്വതീർത്ഥം. ഈ ക്ഷേത്രത്തിൽ 23ആം തീർത്ഥംകരനായ പാർശ്വനാഥനെ ആരാധിക്കുന്നു. 
ഇവിടെ ശ്രീ പാർശ്വചരൺ,ശ്രീ കല്യാണക് ജിനാലയ, ശ്രീ നമിയുമക് ജിനാലയ,ശ്രീ മണിഭദ്രവിർ, ശ്രീപദ്മാവതി ദേവി,തീർത്ഥംകർ ഉദ്യാൻ, തീർത്ഥ് ഉദ്യാൻ ഇവ ഉണ്ട്. 


</doc>
<doc id="314436" url="https://ml.wikipedia.org/wiki?curid=314436" title="എം‌.എ. കൃഷ്ണൻ">
എം‌.എ. കൃഷ്ണൻ

പുത്തനമ്പലം , കടമ്പനാട്, പാങ്ങോട് എന്നിവിടങ്ങളിൽ സ്കൂൾ വിദ്യാഭ്യാസം പൂർത്തിയാക്കി .തിരുവനന്തപുരം സംസ്കൃത കോളേജിൽ നിന്നു "തർക്ക"ത്തിൽ മഹോപാധ്യായ ബിരുദം നേടി .1947 മുതൽ രാഷ്ട്രീയ സ്വയംസേവക സംഘവുമായി ബന്ധപ്പെട്ട് പ്രവർത്തനം ആരംഭിച്ചു.1953 ൽ സംഘത്തിന്റെ നിർദ്ദേശാനുസാരം വാഴൂർ ശ്രീ വിദ്യാധിരാജ വിദ്യാഭവൻ ഹൈസ്കൂളിൽ സംസ്കൃത അദ്ധ്യാപകൻ ആയി ഒരു വർഷം ജോലി നോക്കി . ശേഷം ജോലി രാജി വച്ച് പ്രചാരകനായി .വാഴൂർ ,തൊടുപുഴ , ആലപ്പുഴ , കൊല്ലം എന്നിവിടങ്ങളിൽ സംഘ പ്രചാരകനായി പ്രവർത്തിച്ചു .1964 നവംബർ 14 മുതൽ കേസരി വാരികയുടെ പത്രാധിപ വൃത്തിയിൽ നിയുക്തനായി.അടിയന്തരാവസ്ഥക്കാലത്ത് (1975 – 1977) ഒളിവിൽ പ്രവർത്തിച്ചുകൊണ്ട് സംഘത്തിന്റെ പ്രചാർ പ്രവർത്തനങ്ങളിൽ സജീവം ആയി.തപസ്യ , ബാലഗോകുലം,അമൃതഭാരതി എന്നീ പ്രസ്ഥാനങ്ങളുടെ രൂപീകരണത്തിന് ചുക്കാൻ പിടിച്ചു.ബാലഗോകുലം വിഭാവനം ചെയ്യുന്ന അന്താരാഷ്ട്ര ശ്രീകൃഷ്ണ കേന്ദ്രത്തിന്റെ ചെയർമാൻ ആണ് .സംഘത്തിന്റെ പ്രാന്തീയ ബൌദ്ധിക് ശിക്ഷൻ പ്രമുഖ്,പ്രചാർ പ്രമുഖ് എന്നീ ചുമതലകൾ വഹിച്ചിരുന്നു .2008 ൽ കൽകത്തയിൽ നിന്നുള്ള വിവേകാനന്ദ സേവാ സമ്മാൻ പുരസ്കാരം ലഭിച്ചു .

ഇപ്പോൾ എറണാകുളത്തു.എളമക്കരയിലെ സംഘത്തിന്റെ പ്രാന്തീയ കാര്യാലയമായ മാധവ നിവാസിൽ വിശ്രമ ജീവിതം നയിക്കുന്നു. അനാരോഗ്യം അവഗണിച്ചുകൊണ്ട് തപസ്യ, ബാലഗോകുലം, അമൃതഭാരതി എന്നീ സംഘടനകളുടെ പ്രവർത്തനങ്ങളിൽ സജീവ സാന്നിധ്യമായി തുടരുന്നു.


</doc>
<doc id="314437" url="https://ml.wikipedia.org/wiki?curid=314437" title="പുർഖൗതി മുക്താംഗൻ,">
പുർഖൗതി മുക്താംഗൻ,

ഛത്തീസ്ഗഡ് സംസ്ഥാനത്തെ റായ് പൂർ ജില്ലയിൽ നയ റായ് പൂരിൽ ഊപർവാര ഗ്രാമത്തിൽ പുർഖൗതി മുക്താംഗൺ എന്ന ഉദ്യാനം നിർമ്മാണത്തിലാണ്. ഛത്തീസ്ഗഡ് സംസ്കാരത്തിന്റെ ചിത്രണവും സംരക്ഷണവും ലക്ഷ്യമാക്കിയിട്ടുള്ള ഈ ഉദ്യാനം സജീകരണങ്ങളാലും പ്രകൃതിഭംഗിയാലും മഹത്താണ്.


</doc>
<doc id="314438" url="https://ml.wikipedia.org/wiki?curid=314438" title="സംഘ പ്രചാരകൻ">
സംഘ പ്രചാരകൻ

രാഷ്ട്രിയ സ്വയംസേവക സംഘത്തിൽ യാതൊരു പ്രതിഫലവും കൈപ്പറ്റാതെ മുഴുവൻ സമയ പ്രവർത്തനം നടത്തുന്നവരെ ആണ് സംഘ പ്രചാരകൻ അഥവാ പ്രചാരകൻ എന്നു അറിയപെടുന്നത്. പ്രചാരകർ ഇന്ത്യയുടെ വ്യത്യസ്ത പ്രദേശങ്ങളിൽ പ്രവർത്തിക്കുന്നുണ്ടെങ്കിലും പ്രദേശങ്ങളുടെ അടിസ്ഥാനത്തിലൊ അഖിലേന്ത്യാ അടിസ്ഥാനത്തിലൊ സംഘ പ്രചാരകൻമാർ അറിയപെടാറില്ല..

രാഷ്ട്രിയ സ്വയംസേവക സംഘത്തിന്റെ ആദ്യപ്രചാരകൻ ഡോ. കേശവ ബലിറാം ഹെഡ്ഗേവാർ ആയിരുന്നു. പിന്നീട് ദാദാജി പരമാർഥ്, ബാബാ സാഹേബ് ആപ്തെ, രാംബാവു ജാഗഡെ, ഗോപാൽ റാവൂ യെർകുംടവാർ തുടങ്ങിയവർ പ്രചാരകരായി മാറി. 1932 മുതലാണു പ്രചാരകവ്യവസ്ഥ സംഘത്തിൽ ആരംഭിച്ചത്.


</doc>
<doc id="314451" url="https://ml.wikipedia.org/wiki?curid=314451" title="പാസോലിനി">
പാസോലിനി

വിഖ്യാത ഇറ്റാലിയൻ ചലച്ചിത്ര സംവിധായകനും കവിയും ബുദ്ധിജീവിയുമാണ് പിയെർ പൗലോ പസോലിനി( മാർ‌ച്ച് 5 1922 – നവംബർ 2 975). 
കവി, പത്രപ്രവർത്തകൻ, തത്ത്വചിന്തകൻ, നോവലിസ്റ്റ്, നാടകകൃത്ത്, സംവിധായകൻ, കോളമെഴുത്തുകാരൻ, നടൻ, ചിത്രകാരൻ, രാഷ്ട്രീയ വ്യക്തിത്വം എന്നിങ്ങനെയാണ് പസോളിനി തന്നെത്തന്നെ വിലയിരുത്തുന്നത്.

</doc>
<doc id="314461" url="https://ml.wikipedia.org/wiki?curid=314461" title="കുന്നത്ത് ജനാർദ്ദന മേനോൻ">
കുന്നത്ത് ജനാർദ്ദന മേനോൻ

പത്രാധിപർ, ജീവചരിത്രകാരൻ, എന്നീ നിലകളിൽ പ്രശസ്തനാണ് കുന്നത്ത് ജനാർദ്ദന മേനോൻ(1885 - 1955). പാലക്കാട് ജില്ലയിലെ ഒലവക്കോടാണ് ജന്മസ്ഥലം. കണ്ണൻ ജനാർദ്ദനൻ എന്ന തൂലികാനാമത്തിലും ഇദ്ദേഹം രചനകൾ നടത്തിയിട്ടുണ്ട്. സമദർശി, സ്വരാജ്, ധർമ്മദേശം, ഗോമതി, ദീപം, മലയാളരാജ്യം,എക്സ്പ്രസ്സ് തുടങ്ങിയവയിൽ ഇദ്ദേഹം പത്രാധിപരായിരുന്നിട്ടുണ്ട്. സംസ്കൃതത്തിലും തമിഴിലും വ്യുല്പന്നനായ ഇദ്ദേഹം കുറേക്കാലം സർക്കാർ ജോലിയും ചെയ്തിരുന്നു.
ഒന്നാം ലോകമഹായുദ്ധം (രണ്ടുഭാഗങ്ങൾ)‌


</doc>
<doc id="314464" url="https://ml.wikipedia.org/wiki?curid=314464" title="ഗാഢത">
ഗാഢത

യൂണിറ്റ് വ്യാപ്തത്തിൽ അടങ്ങിയിരിക്കുന്ന ഒരു പദാർഥത്തിന്റെ അളവിനെയാണ് അതിന്റെ ഗാഢതയായി കണക്കാക്കുന്നത്. ഒരു ലായനിയുടെ ഗാഢത ഓരോ യൂണിറ്റ് വ്യാപ്തത്തിലും എത്രമാത്രം ലീനം അടങ്ങിയിരിക്കുന്നു എന്നതാണ്. യൂണിറ്റ് വ്യാപ്തത്തിൽ ലീനത്തിന്റെ അളവ് കൂടുതലാണെങ്കിൽ ഗാഢത കൂടിയ ലായനിയെനും ലീനത്തിന്റെ അളവ് കുറവാണെങ്കിൽ ഗാഢത കുറവാണെന്നും പറയാം. ജലീയ ലായനികളിൽ അവയുടെ ഗാഢത കുറയ്ക്കാൻ വേണ്ടി കൂടുതൽ ജലം ചേർക്കുകയാണ് ചെയ്യുന്നത്. നേർപ്പിച്ച ലായനികൾ എന്നാണിവ അറിയപ്പെടുന്നത്. 


</doc>
<doc id="314466" url="https://ml.wikipedia.org/wiki?curid=314466" title="സുഭാഷ് മുഖോപാധ്യായ്">
സുഭാഷ് മുഖോപാധ്യായ്

ഇന്ത്യയിലെയും ഏഷ്യയുടെയും ആദ്യത്തേയും ലോകത്തിലെ രണ്ടാമത്തെയും ടെസ്റ്റ് ട്യൂബ് ശിശുവിന്റെയും ശില്പ്പിയാണ്‌ സുഭാഷ് മുഖോപാധ്യായ്().ഇന്ത്യയിലെ ബീഹാറിൽ(ഇപ്പോൾ ജാർഖണ്ടിൽ) ഹസാരിബാഗിൽ 1931 ജനുവരി 16ആം തീയതിയാണ്‌ അദ്ദേഹം ജനിച്ചത്.1978 നവംബർ 18നു ആദ്ദേഹത്തിന്റെ ഗവേഷണ ഫലങ്ങൾ ഒരു വിദഗ്ദ സമിതിക്ക് മുൻപാകെ സമർപ്പിക്കപ്പെട്ടു.വെസ്റ്റ് ബംഗാൾ ഗവണ്മെന്റിന്റെ നിർദ്ദേശപ്രകാരം മെഡിക്കൽ അസ്സോസിയേഷൻ തിരഞ്ഞെടുത്ത നാലംഗ സമിതിയായിരുന്നു അത്.റേഡിയോളജിസ്റ്റും ഗൈനക്കോളജിസ്റ്റും അടങ്ങുന്ന ഒരു ടീം അവരിൽ ആർക്കും തന്നെ ഒരു ഭ്രൂണത്തെ സംബന്ധിച്ച പടനം നടത്താതവർ.
വിദ്ഗ്ദ സമിതിയുടെ തെറ്റ് കണ്ടെത്തൽ ഇതായിരുന്നു
ഇന്ത്യയിലെ ആദ്യത്തെ ടെസ്റ്റ് ട്യൂബ് ശില്പ്പിയായി വിശേഷിപ്പിച്ചു എന്നതായിരുന്നു ഒന്നാമത്തെ കുറ്റം.ഈ വാർത്ത അറിയിക്കാതെ ആദ്യം മാധ്യമങ്ങൾക്ക് നല്കിയത് രണ്ടാമത്തെ കുറ്റം ഒരു ചെറിയ റഫ്രിജറേറ്ററും കുറച്ച് സാധാരണ ഉപകരണങ്ങളും ഉപയോഗിച്ചാണ്‌ അദ്ദേഹം ഈ കണ്ടുപിടുത്തം നടത്തിയതെന്ന് കാര്യവും അവർ അംഗീകരിച്ചില്ല.ഡോക്റ്ററുടെ കണ്ടുപിടുത്തം തടിപ്പണെന്ന് സമിതി വിലയിരുത്തി.ഗവണ്മെന്റ് സമിതിയെ അംഗീകരിച്ചു.ഇന്ത്യയിൽ ആരും തന്നെ അംഗീകരിച്ചില്ലങ്കിലും വിദേശത്ത് തന്റെ കണ്ടുപിടുത്തം അംഗീകരിക്കപ്പെടുമെന്ന് ഡോക്റ്റർക്ക് ഉറപ്പുള്ളതിനാൽ രാജ്യാന്തര സമ്മേളനത്തിനു പോകനിരുന്ന ഡോക്റ്ററുടെ പദ്ധതി ഗവന്മെന്റ് തകിടം മറിച്ച് വിദേശത്ത് പോകാൻ അനുമതി നിഷേധിച്ച് ഉത്തരവ് ഇറങ്ങി.മാത്രമല്ല നേത്ര രോഗ വിഭാഗത്തിലേക്ക് മാറ്റിക്കൊണ്ടുള്ള അറിയിപ്പും പിന്നാലെയെത്തി.ഇതോടെ മാനസികമായി തകർന്ന അദ്ദേഹം 1981 ജൂൺ 19 നു ആത്മഹത്യ ചെയ്തു.


</doc>
<doc id="314467" url="https://ml.wikipedia.org/wiki?curid=314467" title="കെ. ഭാസ്‌ക്കർ റാവു">
കെ. ഭാസ്‌ക്കർ റാവു

1919 ഒക്‌ടോബർ 5-ന് ബർമ്മയിലെ (ഇപ്പോഴത്തെ മ്യാന്മാർ) ഡിൻസാ പട്ടണത്തിലാണ് ഭാസ്കർ കളമ്പി എന്ന കെ. ഭാസ്ക്കർ റാവു ജനിച്ചത്. അവിടെ ഡോക്ടറായിരുന്ന അച്ഛൻ ശിവറാം കളമ്പി മരിച്ചതിനെ തുടന്ന് അമ്മ രാധാ ഭായിയും കുട്ടികളും 1931-ൽ മുംബൈയിലെത്തി. 1936-ൽ അദ്ദേഹം സ്വയംസേവകനായി. എം.എ., എൽ.എൽ.ബി. പരീക്ഷകൾ പാസ്സായതിനു ശേഷം 1946-ൽ സംഘപ്രചാരകനായി. എറണാകുളത്തേയ്ക്കാണ് നിയോഗിക്കപ്പെട്ടത്‌. 1939-ൽ മുംബൈയിൽ സംഘപ്രവർത്തനത്തിനായി വന്ന ഗോപാൽറാവു യെർക്കുണ്ഡുവാറാണ് ഭാസ്‌ക്കർറാവുവിനെ സംഘത്തിലേയ്ക്ക് എത്തിച്ചത്.


തന്റെ കേരള ബന്ധം മുംബൈയിൽ പോലും നിലനിർത്താൻ 'കൊച്ചിയിൽനിന്നുള്ള കെ. ഭാസ്‌ക്കരൻ' എന്നാണ് സ്വയം പരിചയപ്പെടുത്തിയിരുന്നത്. മദ്ധ്യപ്രദേശിലും വടക്കുകിഴക്കൻ മേഖലയിലും പ്രവർത്തിക്കാൻ കേരളത്തിലെ നിരവധി യുവാക്കളെ അദ്ദേഹം പ്രേരിപ്പിച്ചു. ഏകലവ്യ കായികമേളകൾ നടത്തി വനവാസികളിൽ പ്രേരകശക്തിയായി. 500 വനവാസി പ്രവർത്തകരുൾപ്പെടെ 1200 മുഴുവൻ സമയപ്രവർത്തകരെ അദ്ദേഹം വാർത്തെടുത്തു.

അടിയന്തരാവസ്ഥക്കാലത്ത് ഒളിവിൽ കഴിയവേ അവിശ്രമം യാത്ര ചെയ്ത് ജയിൽവാസമനുഭവിച്ചിരുന്നവരുടെ കുടുംബങ്ങളെ സഹായിക്കുന്നതിൽ പ്രത്യേകം ശ്രദ്ധിച്ചു. 
ഇംഗ്ലീഷിലും ഇംഗ്ലീഷ് സാഹിത്യത്തിലും അഗാധമായ അറിവ് ഉണ്ടായിരുന്ന അദ്ദേഹം വ്യക്തിപരമായ മാമൂലിലോ,ആചാരങ്ങളിലോ താത്പര്യമില്ലായിരുന്നു. 'കളമ്പി' എന്ന (ഉപജാതി തിരിച്ചിറിയാനാവുന്ന) സ്വന്തം കുടുംബപ്പേര് ഉപേക്ഷിച്ചു, അദ്ദേഹത്തെ പിന്തുടർന്ന് കേരളത്തിലെ അന്നത്തെ പ്രവർത്തകരെല്ലാം ജാതിപ്പേർ ഉപേക്ഷിച്ചു. പാഞ്ഞാൾ അതിരാത്രം നടത്താൻ അമേരിക്കക്കാരനായ സ്റ്റാൾ സായിപ്പ് നിശ്ചയിച്ചപ്പോൾ അതിൽ മൃഗ ബലി (അജവധം) നടത്താനുള്ള യാഥാസ്ഥിതികരുടെ നീക്കത്തിനെതിരെ സ്വയംസേവകരുടെ മനസ്സാക്ഷി ഉണർത്താൻ അദ്ദേഹം പരിശ്രമിച്ചു.

പഠിക്കാൻ കഠിനമായ മലയാളഭാഷയെ വശത്താക്കാനും 50 വർഷത്തെ കേരളീയ ജീവിതം അദ്ദേഹത്തിനെ പ്രാപ്തനാക്കി. 1946 മുതൽ 1956 വരെയുള്ള പത്ത് വർഷത്തെ പ്രവർത്തനംകൊണ്ട് പ്രചാരകന്മാരുടെ കാര്യത്തിൽ കേരളത്തെ അദ്ദേഹം സ്വയംപര്യാപ്തമാക്കി.


</doc>
<doc id="314475" url="https://ml.wikipedia.org/wiki?curid=314475" title="ബലതന്ത്രം">
ബലതന്ത്രം

ബലതന്ത്രം (മെക്കാനിക്സ്) (Greek ) എന്നത് ബലങ്ങൾക്കോ സ്ഥാനന്തരണങ്ങൾക്കോ വിധേയമാകുന്ന physical body കളുടെ സ്വഭാവത്തെയും, അനന്തരഫലമായി body കൾക്കുണ്ടാവുന്ന ആഘാതങ്ങളെ സംബന്ധിച്ചുള്ള ശാസ്ത്രത്തിലെ ഒരു മേഖലയാണ്. ഈ വിജ്ഞാനശാഖ അരിസ്റ്റോട്ടിൽ,ആർക്കിമിഡീസ് എന്നിവരുടെ പ്രമാണങ്ങളാൽ ഉൽഭവിച്ചത് പ്രാചീന ഗ്രീസിലാണ്. ആധുനിക കാലഘട്ടത്തിൽ ഗലീലിയോ, കെപ്ലർ, പ്രത്യേകിച്ച് ന്യൂട്ടൺ എന്നിവർ ക്ലാസിക്കൽ മെക്കാനിക്സിന് അടിത്തറയിട്ടു. ഇത് ക്ലാസിക്കൽ ഭൗതികശാസ്ത്രത്തിന്റെ ശാഖയാണ്. ഇത് നിശ്ചലാവസ്തയിലോ, പ്രകാശത്തിന്റെ വേഗത്തേക്കാൾ കുറഞ്ഞ പ്രവേഗങ്ങളോടെ സഞ്ചരിക്കുന്നതോ ആയുള്ള കണങ്ങളെപ്പറ്റി പഠിക്കുന്നു. ഇതിനെ വസ്തുക്കളുടെ ചലനത്തെയും, ബലത്തെയും കുറിച്ചു പഠിക്കുന്ന ഒരു ശാസ്ത്രശാഖയായി നിർവചിക്കാൻ കഴിയും. 



</doc>
<doc id="314478" url="https://ml.wikipedia.org/wiki?curid=314478" title="കൊല്ലം ബോട്ടുജെട്ടി">
കൊല്ലം ബോട്ടുജെട്ടി

കേരള ജലഗതാഗതവകുപ്പിന്റെ 14 കടത്തുബോട്ട് സേവനകേന്ദ്രങ്ങളിൽ ഒരെണ്ണമാണ് കൊല്ലം ബോട്ട് ജെട്ടി. കോട്ടയം മേഖലയുടെ കീഴിലുള്ള ഇതിന്റെ ബില്ലിങ്ങ് സ്റ്റേഷനും കൊല്ലത്ത് തന്നെയാണ്. കച്ചേരിയിൽ കെ.എസ്.ആർ.ടി.സി. സ്റ്റാന്റിനു തൊട്ടടുത്ത് തന്നെയാണ് ബോട്ട് ജെട്ടി സ്ഥിതി ചെയ്യുന്നത് 



</doc>
<doc id="314479" url="https://ml.wikipedia.org/wiki?curid=314479" title="ഇസാക് ബബെൽ">
ഇസാക് ബബെൽ

ഇസാക് ബബെൽ ഇസാക് ഇമ്മാനുയിലോവിച്ച് ബബെൽ (; uly 13 [O.S. July 1] 1894 – January 27, 1940) ഒരു റഷ്യൻ ഭാഷാ പത്രപ്രവർത്തകനും നാടകകൃത്തും വിവർത്തകനും ചെറുകഥാകൃത്തും ആയിരുന്നു. അദ്ദേഹം അറിയപ്പെടുന്നത് Red Cavalry, Story of My Dovecote, Tales of Odessa എന്നിവയുടെ രചയിതാവായിട്ടാണ്. ഇവയെല്ലാം റഷ്യൻ സാഹിത്യത്തിലെ മാസ്റ്റർപീസുകളായാണ് അറിയപ്പെടുന്നത്. ബബെലിനെ "the greatest prose writer of Russian Jewry" ആയി അംഗീകരിക്കപ്പെട്ടുവരുന്നു. സോവിയറ്റ് യൂണിയനിലെ കമ്യൂണിസ്റ്റ് പാർട്ടിയോട് കൂറുണ്ടായിരുന്നെങ്കിലും സ്വീകാര്യനായിരുന്നില്ല. എൻ. കെ. വി. ഡി യുടെ ചീഫ് ആയിരുന്ന നികൊളായ് യെഷോബിന്റെ ഭാര്യയുമായി ദീർഘകാലമായുണ്ടായിരുന്ന പ്രേമബന്ധം മൂലം ബബെൽ ജോസഫ് സ്റ്റാലിന്റെ ഗ്രേറ്റ് പർജിന് ഇരയായി. 1939 മേയ് 15 ന് രാത്രി പെരെഡെൽക്കിനോയിൽ വെച്ച് എൻ. കെ. വി. ഡി ബബെലിനെ അറസ്റ്റ് ചെയ്തു. ചോദ്യം ചെയ്യലിൽ ട്രോഡ്സ്കിസ്റ്റ് തീവ്രവാദിയായും, വിദേശചാരനായും കുറ്റം സമ്മതിച്ച ശേഷം 1940 ജനുവരി 27 ന് അദ്ദേഹത്തെ വെടിവയ്ക്കപ്പെട്ടു.



</doc>
<doc id="314481" url="https://ml.wikipedia.org/wiki?curid=314481" title="ബീറ്റ്">
ബീറ്റ്

ആവൃത്തിയിൽ നേരിയ വ്യത്യാസമുള്ള രണ്ട് വസ്തുക്കൾ ഒരേ സമയം കമ്പനം ചെയ്യുമ്പോൾ അവയുടെ ശബ്ദത്തിലുണ്ടാകുന്ന ഏറ്റകുറച്ചിലാണ് ബീറ്റ്സ്. രണ്ട് ട്യൂണിങ് ഫോർക്കുകൾ തമ്മിലുള്ള ആവൃത്തിയിലുള്ള വ്യത്യാസം 10 ഹെർട്സിൽ കുറവാണെങ്കിൽ ബീറ്റ്സ് ഉണ്ടാകുന്നു

</doc>
<doc id="314485" url="https://ml.wikipedia.org/wiki?curid=314485" title="വൈദ്യുതലേപനം">
വൈദ്യുതലേപനം

ഒരു ചാലകത്തിന്റെ ഉപരിതലത്തിൽ വൈദ്യുതവിശ്ലേഷണം മുഖേന മറ്റൊരു ലോഹം പൂശുന്ന പ്രക്രിയയാണ് വൈദ്യുതലേപനം. വൈദ്യുതലേപനത്തിന് ഉപയോഗിക്കുന്ന ലോഹലായനിയാണ് ഇലക്ടോലൈറ്റ്.


</doc>
<doc id="314487" url="https://ml.wikipedia.org/wiki?curid=314487" title="എഡ്വേർഡ് ബഗ്രിറ്റ്സ്കി">
എഡ്വേർഡ് ബഗ്രിറ്റ്സ്കി

എഡ്വേർഡ് ബഗ്രിറ്റ്സ്കി ജ്ഞാനനിർമ്മിതിവാദിയായ സോവിയറ്റ് റഷ്യൻ കവിയായിരുന്നു. November 3 [O.S. October 22] 1895 – February 16, 1934) 

അദ്ദേഹം നവകാല്പനിക കവിയായിരുന്നു. റഷ്യയിലെ ഒഡേസ പ്രസ്ഥാനവുമായി ബന്ധപ്പെട്ടു പ്രവർത്തിച്ചു. (ഇസക്ക് ബബെൽ, യൂറി ഒലേഷ, വാലെന്റിൻ കതായെവ്, വേറ ഇംബെർ, യെവ്ജെനി പെട്രോവ് എന്നിവരും ഈ പ്രസ്ഥാനത്തിന്റെ പ്രോയോക്താക്കളായിരുന്നു.) 
ഒഡേസായിൽ ജനിച്ച അദ്ദേഹം, തന്റെ പ്രവർത്തനകേന്ദ്രം മോസ്കോയിലേയ്ക്കു മാറ്റി. അദ്ദേഹം വളരെ ചെറുപ്പത്തിൽ തന്നെ മരിച്ചുപോയതിനാൽ അദ്ദേഹത്തിന്റെ കുടുംബത്തെ സഹായിക്കാനായി പണം മുടക്കി അദ്ദേഹത്തിന്റെ സുഹൃത്തുക്കൾ തന്നെ മരണശേഷമാണ് കൃതികൾ പ്രസിദ്ധീകരിച്ചത്. 

ബാഗ്രിറ്റ്സ്കിയെ റഷ്യൻ ആഭ്യന്തരയുദ്ധവും വിപ്ലവവും കാര്യമായി സ്വാധീനിച്ചു. അദ്ദേഹത്തിന്റെ കവിതകൾ മിക്കപ്പോഴും അക്രമം, വിപ്ലവധാർമ്മികത, ലൈംഗികത. വിവിധ സമൂഹങ്ങൾ തമ്മിലുള്ള സാമൂഹ്യ പ്രശ്നങ്ങൾ എന്നിവയിലൂന്നിയിരുന്നു. അദ്ദേഹത്തിന്റെ ലോകവീക്ഷണം വൈകാരികമല്ലായിരുന്നു എന്നതു വിമർശനങ്ങൾക്കീടയാക്കി. 
1934ൽ 38 വയസ്സിൽ മോസ്കോയിൽ വച്ചു മരിച്ചു.
ബാഗ്ർറ്റ്സ്കിയുടെ ഭാര്യയായ ലിഡിയ ഗുസ്താവോവ്നയുടെ രണ്ടു സഹോദരിമാർ അന്ന് അറിയപ്പെട്ട രണ്ടു സാഹിത്യകാരന്മാരെയാണു വിവാഹം കഴിച്ചത്. ഓൾഗ യൂറി ഒലേഷയേയും സെറാഫിന വ്ലാഡിമിർ നാർബുട്ടിനേയും വിവാഹം കഴിച്ചു. അദ്ദേഹത്തിന്റെ മകൻ രണ്ടാൻ ലോകമഹായുദ്ധത്തിൽ കൊല്ലപേടുകയായിരുന്നു.


</doc>
<doc id="314488" url="https://ml.wikipedia.org/wiki?curid=314488" title="ഗ്രിഗറി ബക്ലാനോവ്">
ഗ്രിഗറി ബക്ലാനോവ്

ഗ്രിഗറി ബക്ലാനോവ് (September 11, 1923 – December 23, 2009) റഷ്യക്കാരനായ എഴുത്തുകാരനായിരുന്നു. രണ്ടാം ലോകമഹായുദ്ധത്തെപ്പറ്റിയുള്ള അദ്ദെഹത്തിന്റെ നോവലുകൾ പ്രസിദ്ധങ്ങളാണ്. കാലത്ത് 1986ൽ സ്നാമ്യ എന്ന സാഹിത്യ മാസികയുടെ പത്രാധിപരും അദ്ദെഹമായിരുന്നു. ഗ്ലാസ്നോസ്റ്റിനെ പിന്തുണച്ച സാഹിത്യകാരനായിരുന്നു അദ്ദേഹം. 


</doc>
<doc id="314490" url="https://ml.wikipedia.org/wiki?curid=314490" title="കാവിൻപുറം ദേവീക്ഷേത്രം">
കാവിൻപുറം ദേവീക്ഷേത്രം

കോട്ടയം ജില്ലയിലാണ്‌ കാവിൻപുറം ദേവീക്ഷേത്രം സ്ഥിതിചെയ്യുന്നത്. പാല, രാമപുരം എന്നിവയാണ്‌ സമീപ പട്ടണങ്ങൾ. ശിവ-പാർവ്വതി ചൈതന്യം ഒരേ വിഗ്രഹത്തിൽ സന്നിവശിപ്പിച്ചിരിക്കുന്നുവെന്ന പ്രത്യേകത ഈ ക്ഷേത്രത്തിനുണ്ട്. ഭാരതത്തിൽ അത്യപൂർവ്വമാണ്‌ ഇത്തരം പ്രതിഷ്ഠാരീതി.
പഞ്ചപാണ്ഡവന്മാരിൽ മൂന്നാമനായ അർജ്ജുനൻ ഒരിക്കൽ ഒരു കാട്ടിലൂടെ നടന്നുപോവുകയായിരുന്നു. വില്ലാളിവീരനും സമർത്ഥനായ യോദ്ധാവുമായി കീർത്തിനേടിയ അർജ്ജുനനിൽ തന്റെ നേട്ടങ്ങൾ അഹങ്കാരത്തിന്‌ കാരണമായിത്തീർന്നിരുന്നു. അർജ്ജുനനിലെ ഈ അഹങ്കാരത്തെ നശിപ്പിച്ച് വിനയമുള്ളവനാക്കിത്തീർക്കുവാൻ ഭഗവാൻ ശ്രീപരമേശ്വരനും പാർവ്വതിദേവിയും തീരുമാനിച്ചു. അവർ വേട്ടക്കാരനും വേട്ടക്കാരിയുമായി വേഷംമാറി വന്ന് അർജ്ജുനനെ യുദ്ധത്തിനായി വെല്ലുവിളിച്ചു. തന്നോട് യുദ്ധം ചെയ്യാനെത്തിയവർ ആരെന്നറിയാതെ അർജ്ജുനൻ യുദ്ധം തുടർന്നു. യുദ്ധത്തി പരാജയപ്പെട്ട് അർജ്ജുനന്റെ അഹങ്കാരമടങ്ങി. ഭഗവാൻ ശ്രീപരമേശരനും പാർവ്വതിദേവിയുമാണ്‌ തന്നോട് യുദ്ധത്തിലേർപ്പെട്ടതെന്ന് അർജ്ജുനൻ തിരിച്ചറിയുന്നു. അഹങ്കാരം ശമിച്ച അർജ്ജുനൻ മാപ്പപേക്ഷിച്ചു. അപ്പോൾ ശിവപാർവ്വതിമാർ കിരാതരൂപം വെടിഞ്ഞ് സ്വരൂപത്തിൽ അർജ്ജുനന്‌ ദർശനവും അനുഗ്രഹവും നൽകി. അനുഗ്രഹം നൽകുന്ന രൂപത്തിലുള്ളതാണ്‌ ക്ഷേത്രത്തിലെ പ്രതിഷ്ഠ.

ക്ഷേത്രത്തിന്റെ കാലപ്പഴക്കം നിർണ്ണയിക്കാൻ കഴിഞ്ഞിട്ടില്ല. ക്ഷേത്രത്തിന്റെ അവശിഷ്ടങ്ങളും വിവിധ വിഗ്രഹങ്ങളും കാലങ്ങൾക്കു മുൻപേതന്നെ ഇവിടെ നിലവിലുണ്ടായിരുന്നു. സമീപകാലത്ത് പ്രാദേശിക സംഘടനകളുടെ പ്രവർത്തനഫലമായി ക്ഷേത്രം പൂർണ്ണമായി പുനഃരുദ്ധരിക്കുകയും അതിന്റെ പ്രതാപം വീണ്ടെടുക്കുകയും ചെയ്തിട്ടുണ്ട്. പ്രദേശത്തെ ഒരു പ്രധാന തീർത്ഥാടന കേന്ദ്രമായി ഇന്ന് ഈ ക്ഷേത്രം നിലനിൽക്കുന്നു. പ്രധാന പ്രതിഷ്ഠയായ ശിവ-പാർവ്വതി വിഗ്രഹം കൂടാതെ, ഉപദേവതകളായ ഗണപതി, ശാസ്താവ് എന്നീ പ്രതിഷ്ഠകളും നാലമ്പലത്തിനുള്ളിൽ സ്ഥിതിചെയ്യുന്നു. നാഗരാജാവ്, നാഗയക്ഷി, നാഗകന്യക, രക്ഷസ് എന്നീ ഉപദേവാലയങ്ങളും ഈ ക്ഷേത്രത്തിലുണ്ട്.
ധനുമാസത്തിലെ 12, 13 തീയ്യതികളിലായാണ്‌ പ്രധാന ഉത്സവാഘോഷങ്ങൾ. 'കാവിൻപുറം താലപ്പൊലി' എന്നറിയപ്പെടുന്ന ചടങ്ങാണ്‌ ഉത്സവത്തിന്റെ മുഖ്യ ആകർഷണം. രാത്രിയിൽ ദീപങ്ങളുമായി നടത്തുന്ന ഘോഷയാത്രയാണിത്. ഇതിൽ പങ്കെടുക്കുന്നതിനായി നാനാദേശങ്ങളിൽ നിന്നും ആളുകൾ വന്നെത്തുന്നു. വൃശ്ചികമാസത്തിൽ നടത്തുന്ന പൊങ്കാലയും നാരങ്ങവിളക്കും ആണ്‌ മറ്റ് പ്രധാന ആഘോഷങ്ങൾ.
നിത്യപൂജ നടക്കുന്ന ക്ഷേത്രമാണിത്. അറുനാഴിപായസം, നിറമാല, പുഷ്പാഞ്ജലി എന്നീ വഴിപാടുകളുമുണ്ട്. ഗണപതിക്ക് തേങ്ങയുടയ്ക്കൽ, ശാസ്താവിന്‌ നീരാജനം, രക്ഷസിന്‌ പാൽപ്പായസം, സർപ്പത്തിന്‌ തളിച്ചുകൊട, ആയില്യംപൂജ എന്നീ വഴിപാടുകളും ഏർപ്പാടാക്കിയിട്ടുണ്ട്. ഒരേ വിഗ്രഹത്തിൽ ശിവ-പാർവ്വതീ ചൈതന്യങ്ങൾ ലയിച്ചിരിക്കുന്നതിനാൽ ദീർഘവും സന്തോഷകരവുമായ വൈവാഹികജീവിതത്തെ കരുതിയുള്ള പ്രത്യേക പൂജകളും ഭക്തജനങ്ങൾക്കായി നടത്താറുണ്ട്. തുടർച്ചയായ ഏഴ് തിങ്കളാഴ്ചകളിൽ നടത്തുന്ന ‘സ്വയംവര പുഷ്പാജ്ഞലി’ അത്തരത്തിലുള്ളതാണ്‌; ഇതിൽ ഏഴാമത്തെ തിങ്കളാഴ്ച വൈകുന്നേരം ‘ഉമാമഹേശ്വര’ പൂജയോടുകൂടിയാണ്‌ ചടങ്ങുകൾ അവസാനിക്കുന്നത്.

</doc>
<doc id="314502" url="https://ml.wikipedia.org/wiki?curid=314502" title="ന്യൂ ഹൊറൈസൺസ്">
ന്യൂ ഹൊറൈസൺസ്

പ്ലൂട്ടോ ഗ്രഹ പര്യവേക്ഷണം ലക്ഷ്യമാക്കി വിക്ഷേപിച്ച ഒരു ബഹിരാകാശ പേടകമാണ് ന്യൂ ഹൊറൈസൺസ്. 2006 ജനുവരി 19നാണ് ന്യൂ ഹൊറൈസൺസ്. ഇതുവരെ വിക്ഷേപിച്ചവയിൽ ഏറ്റവും നീണ്ട യാത്രാ കാലയളവുള്ള ബഹിരാകാശ പേടകം, ഏറ്റവും വേഗത്തിൽ ഭൂമിയിൽ നിന്ന് വിക്ഷേപിച്ച ബഹിരാകാശ പേടകം എന്നീ റെക്കോർഡ്കൾ ന്യൂ ഹൊറൈസൺസ് അന്നേ സ്വന്തമാക്കിയിരുന്നു. വിക്ഷേപണ സമയത്ത് സെക്കന്റിൽ 16.26 കിലോമീറ്ററായിരുന്നു പേടകത്തിന്റെ സഞ്ചാര വേഗത. നീണ്ട ഒമ്പതര വർഷത്തെ യാത്രക്കുശേഷം 2015 ജൂലൈ 14ന് ഈ പേടകം പ്ലൂട്ടോക്ക് സമീപമെത്തി.

പ്ലൂട്ടോ ഗ്രഹത്തെയും അതിന്റെ ഉപഗ്രഹങ്ങളെയും പറ്റി വ്യക്തമായി പഠനം നടത്തുക, കുയിപ്പർ ബെൽറ്റിലെ മറ്റു വസ്തുക്കളെ കുറിച്ചുള്ള പഠനം എന്നീ ലക്ഷ്യമാണ്‌ ന്യൂ ഹൊറൈസൺസിനുള്ളത്. ഏഴു ശാസ്‌ത്രീയ ഉപകരണങ്ങൾ അടങ്ങിയതാണ് ന്യൂ ഹൊറൈസൺസ്. ആലിസ്, റാൽഫ്, ലോങ് റെയ്ഞ്ച് റെക്കണൈസൻസ് ഇമേജർ(ലോറി), സ്വാപ്പ്, പെപ്സി, സ്റ്റ്യൂഡന്റ് ഡസ്റ്റ് കൗണ്ടർ എന്നീ പേരുകളാണ് ഉപകരണങ്ങൾക്ക്.


</doc>
<doc id="314509" url="https://ml.wikipedia.org/wiki?curid=314509" title="പിൽറ്റ്ഡൗൺ മനുഷ്യൻ">
പിൽറ്റ്ഡൗൺ മനുഷ്യൻ

ഇരുപതാം നൂറ്റാണ്ടിൻ്റെ തുടക്കത്തിലവതരിപ്പിച്ച പുരാജീവശാസ്ത്രവുമായി ബന്ധപ്പെട്ട പ്രശസ്തമായ ഒരു തട്ടിപ്പാണ് പിൽറ്റ്ഡൗൺ മനുഷ്യൻ () അല്ലെങ്കിൽ പിൽറ്റ്ഡൗൺ തട്ടിപ്പ് (). മനുഷ്യപരിണാമത്തിലെ ഒരു അറിയപ്പെടാത്ത കണ്ണിയുടെ ഫോസിലുകൾ എന്ന പേരിൽ പ്രദർശിപ്പിച്ച എല്ലിൻ കഷണങ്ങളാണ് ഈ പേരിൽ അറിയപ്പെടുന്നത്. ഒരു തലയോട്ടിയും താടിയെല്ലുമാണ് ഇക്കൂട്ടത്തിലുണ്ടായിരുന്നത്. ഇംഗ്ലണ്ടിലെ കിഴക്കൻ സസെക്സിലെ പിൽറ്റ്ഡൗണിൽനിന്ന് 1912-ൽ ചാൾസ് ഡോസൺ ശേഖരിച്ചതെന്ന് അവകാശപ്പെട്ട ഈ എല്ലുകളുടെ അടിസ്ഥാനത്തിൽ "Eoanthropus dawsoni" ("Dawson's dawn-man") എന്ന് ശാസ്ത്രനാമവും നൽകി. എന്നാൽ ഒരു ഒറാങ്ങുട്ടാൻ്റെ താടിയെല്ലും ആധുനികമനുഷ്യൻ്റെ തലയോട്ടിയും കൂട്ടിച്ചേർത്താണ് ഇത് നിർമ്മിച്ചെടുത്തതെന്ന് 1953-ൽ തെളിയിക്കപ്പെട്ടു. ഇതൊരു തട്ടിപ്പാണെന്ന് തെളിയിക്കപ്പെടുന്നതുവരെ ഈ അസ്ഥികൾ ശാസ്ത്രലോകത്ത് ഒരു വിവാദകാരണമായി നിലനിന്നു.

പുരാജീവശാസ്ത്രവുമായി പ്രചരിക്കപ്പെട്ടിട്ടുള്ള ബന്ധപ്പെട്ട എക്കാലത്തേയും ഏറ്റവും കുപ്രസിദ്ധമായ തട്ടിപ്പായിരിക്കാം പിൽറ്റ്ഡൗൺ മനുഷ്യൻ്റേത്. മനുഷ്യപരിണാമവുമായി ബന്ധപ്പെട്ടതാണെന്നതിനാലും ഇത് അവതരിപ്പിക്കപ്പെട്ടതിനുശേഷം തട്ടിപ്പാണെന്ന് കണ്ടെത്താൻ ഏറെക്കാലമെടുത്തു (40 വർഷത്തിലധികം) എന്നതുമാണ് ഇതിനു കാരണം.

മറ്റു പുരാതനമനുഷ്യഫോസിലുകളിൽ നിന്ന് വ്യത്യസ്തമായി പിൽറ്റ്ഡൗൺ മനുഷ്യൻ്റെ തലയോട്ടിക്ക് മനുഷ്യൻ്റേതിനോട് സാമ്യവും താടിയെല്ലിന് ആൾക്കുരങ്ങിൻ്റേതിനോടുമുള്ള സാമ്യവുമാണ് വിചിത്രമായിരുന്നത്. ജാവ മനുഷ്യൻ ആഫ്രിക്കയിൽ നിന്നുള്ള പുരാതനമനുഷ്യഫോസിലുകൾ തുടങ്ങിയവയിൽ താടിയെല്ല് ആധുനികമനുഷ്യനോടും തലയോട്ടി ആൾക്കുരങ്ങിനോടുമാണ് സാമ്യമുണ്ടായിരുന്നത്. ഇക്കാരണത്താൽ പരിണാമധാരയിൽ പിൽറ്റ്ഡൗൺ മനുഷ്യൻ്റെ സ്ഥാനം പ്രഹേളികയായി നിലനിന്നിരുന്നു.

1950-കളുടെ തുടക്കത്തിൽ ബ്രിട്ടീഷ് ശാസ്ത്രജ്ഞരായ കെന്നത്ത് ഓക്ലി, ജോസഫ് വെയ്നർ, വിൽഫ്രഡ് ലെ ഗ്രോസ് ക്ലാർക്ക് എന്നിവരുടെ രാസ-അനാട്ടമിക്കൽ പരീക്ഷണങ്ങളിലൂടെയാണ് ഈ തട്ടിപ്പ് അസന്ദിഗ്ദ്ധമായി പൊളിച്ചത്.


</doc>
<doc id="314514" url="https://ml.wikipedia.org/wiki?curid=314514" title="മടവൂർപ്പാറ ഗുഹാക്ഷേത്രം">
മടവൂർപ്പാറ ഗുഹാക്ഷേത്രം

കേരളത്തിലെ പ്രധാന ഗുഹാക്ഷേത്രങ്ങളിൽ ഒന്നാണ് മടവൂർപ്പാറ ഗുഹാക്ഷേത്രം. 
ആയിരം വർഷത്തോളം പഴക്കം ക്ഷേത്രത്തിനുണ്ടെന്നു കരുതുന്നു. പല്ലവകാല ഘട്ടത്തിലെ കലാചാതുരിയ്ക്ക് ഉത്തമ ഉദാഹരണമായി ഈ ക്ഷേത്ര നിർമ്മിതി കരുതപ്പെടുന്നു. 1960 കാലഘട്ടത്തിൽ ക്ഷേത്രം ചെങ്കോട്ടുകോണം ആശ്രമത്തിൻറെ കീഴിൽ ആയിരുന്നു. അവരിൽ നിന്നും കേരള പുരാവസ്തു വകുപ്പ് ക്ഷേത്രം ഏറ്റെടുത്തു.

2010ൽ സർക്കാർ പൈതൃക പരിസ്ഥിതി ടൂറിസ്റ്റ് കേന്ദ്രമായി പ്രഖ്യാപിച്ചു. മുളപ്പാലവും സഞ്ചാരികൾക്ക് കുടിലുകളും കുട്ടികൾക്കായി പാർക്കും നിർമ്മിച്ചു.
തിരുവനന്തപുരം ജില്ലയിൽ പോത്തൻകോടിനും ചെമ്പഴന്തിക്കും ഇടയിലാണ് മടവൂർപ്പാറ. കുന്നിന്റെ മുകളിലാണ് മടവൂർപ്പാറ ഗുഹാശിവക്ഷേത്രം. പുരാതന ജൈനഗുഹാ ക്ഷേത്രങ്ങളുടെ ചില അംശങ്ങൾ ഇവിടെ കാണുവാൻ സാധിക്കും. ചതുരാകൃതിയിൽ പാറയ്ക്കുള്ളിലേക്ക് തുറന്നാണ് ക്ഷേത്രം നിർമ്മിച്ചിരിക്കുന്നത്. പ്രധാന പ്രതിഷ്ഠ പരമശിവൻ. ക്ഷേത്രത്തിനു മുകളിലേക്ക് കയറുവാൻ 33 പടികൾ പാറയിൽ തന്നെ തീർത്തിട്ടുണ്ട്. പടികൾ തീരുന്നിടത്ത് ക്ഷേത്ര ദർശനത്തിനായി കുറച്ചു ഭാഗം മുന്നിലേക്ക് ഒരുക്കിയിട്ടുണ്ട്.


</doc>
<doc id="314517" url="https://ml.wikipedia.org/wiki?curid=314517" title="അൽസിഡിസ് ഗിഗ്ഗിയ">
അൽസിഡിസ് ഗിഗ്ഗിയ

പ്രശസ്ത ഇറ്റാലിയൻ - ഉറൂഗ്വൻ ഫുട്ബോൾ കളിക്കാരനാണ് അൽസിഡിസ് എഡ്ഗാർദോ ഗിഗ്ഗിയ ([ˈɡiddʒa]; 22 ഡിസംബർ 1926 – 16 ജൂലൈ 2015). വലതു വിങ്ങറായണ് കളിച്ചിരുന്നത്. 1950 ലോകകപ്പ് ഫൈനലിൽ ഉറൂഗ്വായുടെ വിജയഗോൾ നേടിയതോടെയാണ് ഇദ്ദേഹം പ്രശസ്തിയുടെ കൊടുമുടിയിലേക്കുയർന്നത്.
ഉറൂഗ്വയിലെ മൊണ്ടേവീഡിയോയിലാണ് ഗിഗ്ഗിയ ജനിച്ചത്. ഉറൂഗ്വായുടെയും ഇറ്റലിയുടെയും ദേശീയ ടീമുകളിൽ കളിച്ചിട്ടുള്ള ഗിഗ്ഗിയ 1926ൽ ഉറൂഗ്വൻ ക്ലബ്ബായ സി എ പെനാറോളിലൂടെ(ക്ലബ്ബ് അത്ലറ്റിക്കോ പെനറോൾ)യാണ് പ്രൊഫഷണൽ ഫൂട്ബോളറാകുന്നത്. ഉറൂഗ്വായിലെ ഡാനുബിയോ ക്ലബ്ബിനുവേണ്ടിയും അദ്ദേഹം കളിച്ചിട്ടുണ്ട്. കൂടാതെ ഇറ്റാലിയൻ ക്ലബ്ബുകളായ എ എസ് റോമ,എ.സി മിലാൻ എന്നിവയിലും ഗിഗ്ഗിയ കളിച്ചിട്ടുണ്ട്. അന്താരാഷ്ട്ര മത്സരങ്ങളിൽ ഉറൂഗ്വേയ്ക്കായി നാലു ഗോളുകളും ഇറ്റലിക്കായി ഒരു ഗോളും നേടി.

1980ൽ ഗിഗ്ഗിയയായിരുന്നു പെനറോളിന്റെ മാനേജർ.
അവസാന നാളുകളിൽ ഉറൂഗ്വേയിലെ ലാസ് പെഡ്രാസിലെ വീട്ടിലായിരുന്നു അദ്ദേഹം താമസിച്ചിരുന്നത്. 16 July 2015 ജൂലൈ 16ന് മൊണ്ടേവീഡിയോയിലെ ഒരു സ്വകാര്യ ഹോസ്പിറ്റലിൽ വച്ച് തന്റെ 88 വയസ്സിൽ അദ്ദേഹം അന്തരിച്ചു.

1950ലെ ലോകകപ്പ് ഫുട്ബോൾ ഫൈനലിൽ ബ്രസീലിനെതിരെ ഉറൂഗ്വായുടെ വിജയഗോൾ നേടിയതോടെയാണ് ഗിഗ്ഗിയ ലോകഫുട്ബോളിന്റെ നെറുകയിലെത്തിയത്. 1950 ജൂലൈ 16ന് ബ്രസീലിലെ റിയോ ഡി ജനീറോയിലുള്ള മരാക്കാനാ സ്റ്റേഡിയത്തിൽ വച്ചായിരുന്നു മത്സരം. മറ്റ് ലോകകപ്പുമത്സരങ്ങളിൽ നിന്നു വ്യത്യസ്തമായി 1950ലെ ലോകകപ്പിൽ നോക്കൗട്ട് സ്റ്റേജിനു പകരം റൗണ്ട് - റോബിൻ ഫോർമാറ്റിലായിരുന്നു മത്സരം. ഫൈനൽ മത്സരം ആരംഭിക്കുമ്പോൾ ബ്രസീലിനു നാലും ഉറൂഗ്വേയ്ക്ക് മൂന്നും പോയിന്റുണ്ട്. ഫൈനൽ ജയിക്കാൻ ബ്രസീലിന് ഈ പോയിന്റ് നിലനിർത്തിയാൽ മാത്രം മതിയായിരുന്നു. ഒരു സമനിലതന്നെ ധാരാളം.

എന്നാൽ മത്സരത്തിൽ ഉറൂഗ്വേ ഒന്നിനെതിരെ രണ്ടുഗോളുകൾക്ക് ബ്രസീലിനെ തോൽപ്പിച്ച് കപ്പിൽ മുത്തമിട്ടു. രണ്ടുലക്ഷത്തോളം കാണികൾ സാക്ഷിനിൽക്കെ ഏറ്റ ഈ പരാജയം ബ്രസീൽ ഫുട്ബോൾ ചരിത്രത്തിലെ ഏറ്റവും വേദനാജനകമാോയ ഒന്നായിരുന്നു. ലോകം അതിനെ മരാക്കാനാസോ എന്നു വിളിച്ചു; മരാക്കാനോ ദുരന്തം.

മത്സരത്തിന്റെ ആദ്യ പകുതി അവസാനിക്കാൻ രണ്ടു മിനുട്ടുമാത്രം ശേഷിക്കേ ഫ്രയാക്ക ബ്രസീലിനുവേണ്ടി ഗോൾ നേടി. എന്നാൽ ആറുപത്തിയാറാം മിനുട്ടിൽ ജുവാൻ ആൽബെർട്ടോ ഷിയാഫിനോ ഉറൂഗ്വേയ്ക്കുവേണ്ടി സമനില പിടിച്ചു. ഒടുവിൽ കളിതീരാൻ പതിനൊന്നു മിനുട്ട് ശേഷിക്കെയാണ് ബ്രസീലിനെ ‍ഞെട്ടിച്ചുകൊണ്ട് ഗിഗ്ഗിയോ വിജയഗോൾ നേടിയത്. വിജയഗോൾ നേടിയ മുഹൂർത്തത്തെ അനുസ്മരിച്ചുകൊണ്ട് ഗിഗ്ഗയതന്നെ പിന്നീട് പറഞ്ഞിട്ടുണ്ട് "മൂന്നുപേർ മാത്രമേ ഇതുവരെ മരാക്കാനയെ നിശ്ശബ്ദമാക്കിയിട്ടുള്ളൂ; ഫ്രാങ്ക് സിനാത്രയും പോപ്പും, പിന്നെ ഞാനും" "

2009 ഡിസംബർ 29ന്, ബ്രസീലിനെതിരെ നേടിയ നിർണ്ണായക ഗോളിനെ പ്രകീർത്തിച്ചുകൊണ്ട് ബ്രസീൽ ഗിഗ്ഗിയയെ ആദരിച്ചു. അങ്ങനെ ഏതാണ്ട് അറുപതു വർഷങ്ങൾക്കുശേഷം ഗിഗ്ഗിയ വീണ്ടും മരാക്കാന സന്ദർശിച്ചു. ഗിഗ്ഗിയയോടുള്ള ആദരസൂചകമായി അദ്ദേഹത്തിന്റെ കാലടിപ്പാട് സ്റ്റേഡിയത്തിൽ സ്ഥാപിച്ചു. പെലെ, പോർച്ചുഗൽതാരം യുസേബിയ, ജർമ്മനിയുടെ ഫ്രാൻസ് ബെക്കൻബോവർ ഗിഗ്ഗിയ എന്നീ നാലുപേരുടെ കാലടിപ്പാടുകളാണ് മരാക്കാന സ്റ്റേഡിത്തിൽ പ്രതിഷ്ഠിച്ചിട്ടുള്ളത്.

2015 ജൂലൈ 16ന് അൽസിഡിസ് ഗിഗ്ഗിയ മരിക്കുമ്പോൾ അന്ന് മരാക്കാനാസോയുടെ 65ആം വാർഷികമായിരുന്നു എന്നത് കൗതുകകരമായ ഒരു യാദൃച്ഛികതയായി അവശേഷിക്കുന്നു.



</doc>
<doc id="314521" url="https://ml.wikipedia.org/wiki?curid=314521" title="പുത്തൂർ">
പുത്തൂർ



</doc>
<doc id="314526" url="https://ml.wikipedia.org/wiki?curid=314526" title="നികൊലായ് ഗരിൻ മിഖൈലോവ്സ്കി">
നികൊലായ് ഗരിൻ മിഖൈലോവ്സ്കി

നികൊലായ് ഗരിൻ മിഖൈലോവ്സ്കി February 20 [O.S. February 8] 1852 – December 10 [O.S. November 27] 1906) റഷ്യയിലെ എഴുത്തുകാരനും പ്രബന്ധകാരനും എഞ്ചിനീയറും ആയിരുന്നു. എൻ. ഗരിൻ എന്ന തൂലികാനാമത്തിലായിരുന്നു അദ്ദേഹം എഴുതിയിരുന്നത്. 
ട്രാൻസ് സൈബിരിയൻ റെയില്വേ നിർമ്മാണത്തിൽ പങ്കുവഹിച്ച എഞ്ചിനീയർ ആയിരുന്നു. 

ത്യോമായുടെ കുട്ടിക്കാലം എന്ന കൃതി പ്രശസ്തമാണ്. അദ്ദേഹത്തിന്റെ ചെറുകഥയായ Practical Training 1988ൽ റാദുഗ പുബ്ലിഷേഴ്സ് പ്രസിദ്ധികരിച്ചിരുന്നു.
നോവോസിബിർസ്ക് റെയിൽവേ സ്റ്റേഷന്റെ മുൻപിലുള്ള ചത്വരം അദ്ദേഹത്തിന്റെ പേരിലുള്ളതാണ്.


</doc>
<doc id="314532" url="https://ml.wikipedia.org/wiki?curid=314532" title="കാക്കാ മുട്ടൈ">
കാക്കാ മുട്ടൈ

2014-ൽ ദേശീയ ചലച്ചിത്രപുരസ്കാരത്തിൽ മികച്ച കുട്ടികളുടെ ചിത്രമായി തിരഞ്ഞെടുത്ത തമിഴ് ചലച്ചിത്രമാണ് കാക്കാ മുട്ടൈ. ("காக்கா முட்டை"). എം. മണികണ്ഠൻ എഴുതി സംവിധാനം ചെയ്ത ഈ ചലച്ചിത്രം നിർമ്മിച്ചിരിക്കുന്നത് ധനുഷ്, വെട്രിമാരൻ എന്നിവർ ചേർന്നാണ്.
ജി.വി. പ്രകാശ്കുമാർ ചിത്രത്തിലെ ഗാനങ്ങൾക്ക് സംഗീതം നൽകിയിരിക്കുന്നു.



</doc>
<doc id="314535" url="https://ml.wikipedia.org/wiki?curid=314535" title="കൈനമാറ്റിക്സ്">
കൈനമാറ്റിക്സ്

കൈനമാറ്റിക്സ് ചലനത്തിന്റെ കാരണങ്ങളെ പരിഗണിക്കാതെ ബിന്ദുക്കൾ, body കൾ (വസ്തുക്കൾ), bodyകളുടെ വ്യവസ്ഥകൾ (വസ്തുക്കളുടെ കൂട്ടങ്ങൾ) എന്നിവയെപ്പറ്റി വിവരിക്കുന്ന ക്ലാസിക്കൽ മെക്കനിക്സിന്റെ ഒരു ശാഖയാണ്. ഈ വാക്ക് എ. എം ആമ്പിയറുടെ cinématique ന്റെ ഇംഗ്ലീഷ് വകഭേദമാണ്. The term is the English version of A.M. Ampère's "cinématique", അദ്ദേഹം ഈ വാക്ക് നിർമ്മിച്ചത് κινεῖν kinein ("ചലിക്കുക") എന്നതിൽ നിന്ന് ഉൽഭവിച്ച Greek κίνημα kinema ("ചലനം") എന്ന വാക്കിൽ നിന്നാണ്. 
കൈനമാറ്റിക്സിന്റെ പഠനം സാധാരണയായി അറിയപ്പെടുന്നത് "geometry of motion" എന്നാണ്. 



</doc>
<doc id="314537" url="https://ml.wikipedia.org/wiki?curid=314537" title="എം. അഗെയെവ്">
എം. അഗെയെവ്

എം. അഗെയെവ് മാർക്ക് ലാസെറേവിച്ച് ലെവിയുടെ ഗൂഢമായ നാമമാണെന്നു കരുതുന്നു. (August 8, 1898, Moscow - August 5, 1973 യെരവാനിൽ ആണ് ജനിച്ചത്. 
1934 ൽ പ്രസിദ്ധീകരിച്ച Novel With Cocaine എന്ന നോവലായിരുന്നു ഏറ്റവും പ്രശസ്തമായ പുസ്തകം. അദ്ദേഹത്തിന്റെ ജീവിതം ദുരൂഹവും രഹസ്യവുമായിരുന്നുവെന്നു പറയപ്പെടുന്നു. 1942 ൽ അദ്ദേഹം യു. എസ്സ്. എസ്സ്. ആറിൽ തിരിച്ചെത്തുകയും 1973 ആഗസ്റ്റ് 5ന് മരിക്കുന്നതു വരെ യെരവാനിൽ തുടരുകയും ചെയ്തു. 


</doc>
<doc id="314539" url="https://ml.wikipedia.org/wiki?curid=314539" title="ഡേവിഡ് ഐസ്മാൻ">
ഡേവിഡ് ഐസ്മാൻ

ഡേവിഡ് യാക്കോവ് ലെവിച്ച് ഐസ്മാൻ March 26, 1869 – September 26, 1922) റഷ്യൻ ജൂതനോവലിസ്റ്റും നാടകകൃത്തും ആയിരുന്നു.
ഉക്രൈനിലെ തീരപ്രദേശത്തെ പട്ടണമായ നിക്കോലയേവിലാണ് അദ്ദേഹം ജനിച്ചത്. അദ്ദേഹത്തിന്റെ മൂത്ത സഹോദരന്മാർ വിപ്ലവപ്രവർത്തകരായിരുന്നു. 1896 ൽ ചിത്രരചനപഠിക്കാനായി അദ്ദേഹം പാരീസിൽ പോയി. അദ്ദേഹവും തന്റെ ഭിഷഗ്വരയായ് തന്റെ ഭാര്യയുമായി ഫ്രാൻസിൽ താമസം തുടങ്ങി. ഫ്രാൻസിൽ വച്ച് തന്റെ പ്രധാനരചനകളായ Foreign Land (1902) and The Countrymen (1903),എന്നിവ പ്രസിദ്ധീകരിച്ചു.

1902ൽ അദ്ദേഹം റഷ്യയിൽ തിരിച്ചു വന്നു.1910 വരെ അദ്ദേഹത്തിന്റെ കഥകളും നോവലുകളും വിവിധ പ്രസിദ്ധീകരനങ്ങളിൽ വന്നുകൊണ്ടിരുന്നു അദ്ദേഹത്തിന്റെ വിവിധ നാടകങ്ങൾ വേദിയിൽ അവതരിപ്പിക്കപ്പെട്ടു. പിന്നിട് വന്ന രചനകൾ തിരസ്ക്കരിക്കപ്പെട്ടു. 


</doc>
<doc id="314541" url="https://ml.wikipedia.org/wiki?curid=314541" title="ഇവാൻ അക്സകൊവ്">
ഇവാൻ അക്സകൊവ്

ഇവാൻ അക്സകൊവ് (Russian: Ива́н Серге́евич Акса́ков; October 8 [O.S. September 26] 1823, Nadezhdino, Orenburg Governorate - February 8 [O.S. January 27] 1886, Moscow)ഇവാൻ സെർഗെയേവിച്ച് അക്സകോവ് റഷ്യക്കാരനായ പത്രപ്രവർത്തകനും, സ്ലാവിക്ക് വർഗ്ഗവാദിയുമായിരുന്നു. 
സെർഗി അക്സക്കോവിന്റെ മകനും കോൺസ്റ്റാന്റിൻ അക്സക്കോവിന്റെ സഹോദരനുമായിരുന്നു. ബാഷ്കോർടോസ്ഥാൻ എന്ന സ്ഥലത്താണ് അദ്ദേഹം ജനിച്ചത്. 1842 ൽ ഇമ്പീരിയൽ സ്കൂൾ ഓഫ് ജൂറിസ്ഫുഡൻസിൽ നിന്നും ബിരുദം കരസ്തമാക്കി.
ക്രിമിയൻ യുദ്ധത്തിൽ അദ്ദേഹം പങ്കെടുത്തു. 1877-78 കാലഘട്ടത്തിൽ നടന്ന റഷ്യയും ടർക്കിയുമായുള്ള യുദ്ധസമയത്ത് അദ്ദേഹം റഷ്യൻ മാധ്യമങ്ങളിൽ വിശാല സ്ലാവ് വാദം പ്രചരിപ്പിച്ചു. അദ്ദേഹത്തിന്റെ ഭാര്യാപിതാവും സ്ലാവുവാദിയുമായിരുന്നു.
ഇവാൻ അക്സാക്കോവിന്റെ പേരിൽ ബൾഗേറിയായുടെ തലസ്ഥാനമായ സോഫിയായിൽ അദ്ദേഹത്തിന്റെ പേരിൽ ഒരു തെരുവുണ്ട്.


</doc>
<doc id="314543" url="https://ml.wikipedia.org/wiki?curid=314543" title="ബാഷ്കോർടോസ്ഥാൻ">
ബാഷ്കോർടോസ്ഥാൻ

ബഷ്ക്കീറിയ എന്നറിയപ്പെടുന്ന റിപ്പബ്ലിക്ക് ഓഫ് ബാഷ്കോർടോസ്ഥാൻ റഷ്യയുടെ സ്വയംഭരണപ്രദേശമാണ്. ഇത് വോൾഗാനദിയുടെയും ഉറാൽ പർവ്വതങ്ങളുടേയും ഇടയിൽ സ്ഥിതിചെയ്യുന്നു. ഇതിന്റെ തലസ്ഥാനം ഉഫ നഗരമാണ്. റഷ്യയിലെ സ്വയംഭരണപ്രദേശങ്ങളിൽ ഏറ്റവും കൂടുതൽ ജനസംഖ്യയുള്ളത് ഇവിടെയാണ്.

13,000 നദികൾ ഇവിടെയുണ്ട്. യൂറോപ്യൻ ഭാഗത്തെ റഷ്യയുടെ ഗതാഗത സംവിധാനത്തിന്റെ പ്രധാന കണ്ണികളാണ് ഈ നദികൾ.

പ്രധാന നദികൾ:

2,700 തടാകങ്ങളും ജലസംഭരണികളും ഇവിടെയുണ്ട്. പ്രധാനപ്പെട്ടവ താഴ്പ്പറയുന്നു:

ഉയരം കൂടിയ ചില പർവ്വതങ്ങൾ ഇവയാണ്:
3,000 ൽപ്പരം ധാതുസ്രോതസ്സുകൾ ഇവിടെയുണ്ട്. 

According to the 2010 Census, the ethnic composition was:

Spoken languages: Russian (50%), Tatar (30%), Bashkir (20%).


</doc>
<doc id="314550" url="https://ml.wikipedia.org/wiki?curid=314550" title="ഉദ്മൂർത് ഗോത്രം">
ഉദ്മൂർത് ഗോത്രം

ഉദ്മൂർത് ഗോത്രം റഷ്യയിലും ഉക്രൈനിലും കാണപ്പെടുന്നു. 
ഒദോ-മോർത്ത് (താഴ്വാരത്തെ ജനങ്ങൾ) എന്നതിൽ നിന്നാണ് ഈ വാക്കുണ്ടായത്. മോർത് എന്നത് മർത്യ അല്ലെങ്കിൽ മർത്തിയ എന്ന ഇറാനിയൻ അല്ലെങ്കിൽ സംസ്കൃതവാക്കിൽ നിന്നുണ്ടായതാകാം. This is supported by a document dated 1557, in which the Udmurts are referred to as lugovye lyudi 'meadow people', alongside the traditional Russian name otyaki .
റഷ്യയിലെ ഉദ്മുർതിയായിലാണ് കൂടുതൽ ഉദ്മുർതുകളും താമസിക്കുന്നത്. എന്നാൽ ബഷ്കോർട്ടോസ്ഥാൻ, ടാർട്ടാർസ്ഥാൻ തുടങ്ങിയസ്ഥലങ്ങളിലും ഇവർ ജീവിക്കുന്നുണ്ട്. ഇവരുടെ എണ്ണം കുറഞ്ഞുവരുന്നതായി അടുത്തു നടന്ന കണക്കെടുപ്പുകൾ സൂചിപ്പിക്കുന്നു. 
ഉറാലിക്ക് കുടുംബത്തിൽപ്പെട്ട ഒരു ഭാഷയാണ് ഉദ്മുർതുകൾ സംസാരിക്കുന്നത്. 

ഉദ്മുർതുകൾക്ക് അവരുടെ സ്വന്തമായി ദൊർവൈഷി എന്നറിയപ്പെടുന്ന ഒരു ഇതിഹാസമുണ്ട്.


</doc>
<doc id="314551" url="https://ml.wikipedia.org/wiki?curid=314551" title="യെവ്ഗെനി ബറാടിൻസ്കി">
യെവ്ഗെനി ബറാടിൻസ്കി

യെവ്ഗെനി അബ്രമോവിച്ച് ബറാടിൻസ്കി (Russian: Евге́ний Абра́мович Бараты́нский; IPA: [jɪvˈɡʲenʲɪj ɐˈbraməvʲɪtɕ bərɐˈtɨnskʲɪj] 2 March [O.S. 19 February] 1800 – July 11, 1844) ഒരു റഷ്യൻ elegiac കവിയാണെന്നാണ് അലെക്സാണ്ടർ പുഷ്കിൻ പ്രശംസിച്ചത്. അദ്ദേഹത്തിന്റെ പ്രശസ്തി വിസ്മൃതിയിലായിരുന്നപ്പോൾ വൾരെ നാളുകൾക്കുശേഷം അദ്ദേഹത്തെ അന്ന അഖ്മാറ്റോവ, ജോസെഫ് ബ്രോഡ്സ്ക്കി എന്നിവർ അതിശ്രേഷ്ഠനായ കവിയായി തിരിച്ചറിഞ്ഞു.


</doc>
<doc id="314552" url="https://ml.wikipedia.org/wiki?curid=314552" title="ബോറിസ് അകുനിൻ">
ബോറിസ് അകുനിൻ

ബോറിസ് അകുനിൻ (Russian: Борис Акунин) is the pen name of Grigory Shalvovich Chkhartishvili (Russian: Григорий Шалвович Чхартишвили; Georgian: გრიგოლ ჩხარტიშვილი) (born May 20, 1956), ജ്യോർജിയക്കാരനായ റഷ്യൻ എഴുത്തുകാരനാകുന്നു. കുറ്റാന്വേഷണകഥകളും ചരിത്രകഥകളും എഴുതുന്നതിൽ പ്രഗൽഭൻ. പ്രബന്ധരചനയും വിവർത്തനവും അദ്ദേഹത്തിന്റെ മേഖലയാകുന്നു.


</doc>
<doc id="314556" url="https://ml.wikipedia.org/wiki?curid=314556" title="മിഖൈൽ അൽബോവ്">
മിഖൈൽ അൽബോവ്

മിഖൈൽ അൽബോവ് (Russian: Михаи́л Ни́лович А́льбов; November 20, 1851 – June 25, 1911) റഷ്യക്കാരനായ എഴുത്തുകാരനാകുന്നു. 
1851ൽ സെന്റ് പിറ്റേഴ്സ് ബർഗിൽ ആണു അൽബോവ് ജനിച്ചത്. ചെറുപ്രായത്തിൽതന്നെ അദ്ദേഹം വായനയിൽ വളരെ താപര്യം പ്രകടിപ്പിച്ചിരുന്നു. അദ്ദേഹം വിദേശഭാഷകളിലുള്ള റോബിൻസൺ ക്രൂസോ, ഡേവിഡ് കോപ്പർഫീൽഡ് തുടങ്ങിയ കൃതികൾ പ്രത്യേകം ഇഷ്ടപ്പെട്ടിരുന്നു. നിക്കൊളായ് ഗൊഗോളിന്റെ മരിച്ച ആത്മാക്കൾ പോലുള്ള കൃതികൾ അദ്ദേഹത്തെ ആഴത്തിൽ സ്പർശിച്ചു. 13 വയസ്സിൽ തന്നെ കഥകൾ എഴുതി പ്രസിദ്ധീകരിക്കപ്പെട്ടു The Memoirs of an Underground Lodger . തുടർന്ന്, സാഹിത്യരചനകളിൽ ശ്രദ്ധ കേന്ദ്രീകരിക്കാനായി തന്റെ പഠനം ഉപേക്ഷിച്ചു. 1873ൽ വീണ്ടും സ്കൂലിൽ ചെർന്ന് പഠനം തുടർന്നു. 1879ൽ നിയമബിരുദം നേടി. 1911ൽ അദ്ദേഹം സെന്റ് പിറ്റേഴ്സ് ബർഗിൽ വച്ച് മരിച്ചു.


</doc>
<doc id="314560" url="https://ml.wikipedia.org/wiki?curid=314560" title="ആൻഡ്രി അൽദാൻ സെമെണോവ്">
ആൻഡ്രി അൽദാൻ സെമെണോവ്

Andrey Ignatyevich Aldan-Semyonov (

</doc>
<doc id="314561" url="https://ml.wikipedia.org/wiki?curid=314561" title="മാർഗറീത്താ അലിഗെർ">
മാർഗറീത്താ അലിഗെർ

മാർഗറീത്താ അലിഗെർ (Russian: Маргари́та Ио́сифовна Алиге́р; IPA: [mərɡɐˈrʲitə ɪˈosʲɪfəvnə ɐlʲɪˈɡʲɛr] ( listen); October 7 [O.S. September 24] 1915 - August 1, 1992) പ്രശസ്തയായ സോവിയറ്റ് കവിയും വിവർത്തകയും പത്രപ്രവർത്തകയും ആകുന്നു.

</doc>
<doc id="314562" url="https://ml.wikipedia.org/wiki?curid=314562" title="ബോറിസ് അൽമാസൊവ്">
ബോറിസ് അൽമാസൊവ്

ബോറിസ് അൽമാസൊവ് (Russian: Бори́с Никола́евич Алма́зов; IPA: [bɐˈrʲis nʲɪkɐˈlajɪvʲɪtɕ ɐlˈmazəf] ( listen); November 11 [O.S. October 27] 1827, Vyazma, Smolensk Governorate, Russian Empire, - April 15 [O.S. April 3] 1876 റഷ്യൻ കവിയും വിവർത്തകനും സാഹിത്യവിമർശകനും ആയിരുന്നു. മോസ്കോയിലായിരുന്നു തന്റെ ജീവിതകാലം കൂടുതലും ചിലവഴിച്ചത്.

</doc>
<doc id="314563" url="https://ml.wikipedia.org/wiki?curid=314563" title="അലക്സാണ്ടർ അംഫിറ്റിയാട്രോവ്">
അലക്സാണ്ടർ അംഫിറ്റിയാട്രോവ്

അലെക്സാൻഡെർ അംഫിറ്റിയാട്രോവ്(Amphiteatrof) (Russian: Алекса́ндр Валенти́нович Амфитеа́тров); (December 26, 1862 in Kaluga – February 26, 1938 in Levanto)
റഷ്യൻ എഴുത്തുകാരനും നോവലിസ്റ്റും ചരിത്രകാരനും ആയിരുന്നു. 
ഒരു പുരോഹിതന്റെ മകനായി ജനിച്ച അദ്ദേഹം ഒരു നിയമവിദഗ്ദ്ധനായാണു പരിശീലനം നേടിയത്. പക്ഷെ പിന്നീട്, ഒരു പത്രപ്രവർത്തകനും അറിയപ്പെടുന്ന നോവലിസ്റ്റുമായി. അന്നത്തെ റഷ്യൻ ചക്രവർത്തിയെ വിമർശിച്ചതിന് പ്രവാസിയായി കഴിയേണ്ടിവന്നു. തുടർന്ന് ഫ്രാൻസ് ഇറ്റലി എന്നിവിടങ്ങളിൽ കഴിഞ്ഞു. 

നീറോയെപ്പറ്റിയും ആദ്യ കൃസ്തുമതത്തെപ്പറ്റിയും എഴുതാൻ തന്റെ ഇറ്റലിയിലെ പ്രവാസജിവിതത്തിനിടയിൽ കഴിഞ്ഞു. 


</doc>
<doc id="314564" url="https://ml.wikipedia.org/wiki?curid=314564" title="വാസിലി അഷായെവ്">
വാസിലി അഷായെവ്

വാസിലി അഷായെവ് (Russian: Васи́лий Никола́евич Ажа́ев; born February 12 [O.S. January 30] 1915- April 27, 1968) ഒരു സോവിയറ്റ് എഴുത്തുകാരൻ ആയിരുന്നു. Far from Moscow ആയിരുന്നു അദ്ദേഹത്തിന്റെ പ്രധാന നോവൽ. ഇതിനു 1949ലെ സ്റ്റാലിൻ പ്രൈസ് ലഭിച്ചു. ഈ നോവൽ അനേകം സിനിമകൾക്കും നാടകങ്ങൾക്കും ടി. വി പരിപാടികൾക്കും ഒപെറകൾക്കും അടിസ്ഥാനമായി.

</doc>
<doc id="314566" url="https://ml.wikipedia.org/wiki?curid=314566" title="നതാലിയ ബറൻസ്കയ">
നതാലിയ ബറൻസ്കയ

സോവിയറ്റ് ചെറുകഥാകൃത്തും നോവലിസ്റ്റും ആണ് നതാലിയ ബറൻസ്കയ (; ജനുവരി 31, 1908 – ഒക്ടോബർ 29, 2004). 1908ൽ ജനിച്ച നതാലിയ 1928ൽ മോസ്കോ സ്റ്റേറ്റ് യൂണിവേഴ്സിറ്റിയിൽ നിന്നും തത്ത്വശാസ്ത്രത്തിലും വംശശാസ്ത്രത്തിലും ബിരുദം നേടി. 1943ൽ രണ്ടാം ലോകമഹായുദ്ധത്തിൽ അവരുടെ ഭർത്താവു മരിച്ചുപൊയതിനാൽ തന്റെ രണ്ടു കുട്ടികളെ ഒറ്റയ്ക്കു വളർത്തി. അതിനിടയിൽ ബിരുദാനന്തരബിരുദം നേടാൻ അവർക്കായി. പിന്നീട് അവർ മോസ്കോയിലുള്ള പുഷ്കിൻ മ്യൂസിയത്തിൽ എട്ടു വർഷത്തോളം ജോലിചെയ്തു. 



</doc>
<doc id="314567" url="https://ml.wikipedia.org/wiki?curid=314567" title="അഗ്നിയ ബാർട്ടോ">
അഗ്നിയ ബാർട്ടോ

ഒരു സോവിയറ്റ് റഷ്യൻ കവിയും കുട്ടികളുടെ എഴുത്തുകാരിയും ആണ് അഗ്നിയ ബാർട്ടോ (; മോസ്കോ - ഏപ്രിൽ 1, 1981 മോസ്കോ) . 
ആഗ്നിയ റഷ്യയിലാണ് ജനിച്ചത്. അവർ ഒരു ബാലെ സ്കൂളിലാണു പഠിച്ചത്. അവർ വ്ലാഡിമിർ മായക്കോവ്സ്കിയേയും അന്ന അഹ് മതോവയേയും അനുകരിച്ച് കവിതകൾ എഴുതാൻ തുടങ്ങി. അന്നത്തെ അവരുടെ കവിതകൽ എല്ലാം സ്നേഹത്തെയും വിപ്ലവത്തെയും കുറിച്ചായിരുന്നു. ആഗ്നിയ ഇറ്റലി-റഷ്യൻ ഇലക്ട്രിക് എഞ്ചിനീയർ, കവിയുമായ പാവൽ ബാർട്ടോയെ വിവാഹം ചെയ്തു. കുട്ടികളുടെ കവിതകളിൽ ചിലത് അഗ്നി ബാർട്ടോ, പാവൽ ബാർട്ടോ എന്നീ രണ്ട് പേരുകളിൽ പ്രസിദ്ധീകരിച്ചിരുന്നു: 



</doc>
<doc id="314573" url="https://ml.wikipedia.org/wiki?curid=314573" title="പാവെൽ ബഷോവ്">
പാവെൽ ബഷോവ്

പാവെൽ ബഷോവ് (Russian: Па́вел Петро́вич Бажо́в; 27 January 1879 – 3 December 1950) റഷ്യക്കാരനായ എഴുത്തുകാരനാകുന്നു. 

1939ൽ സോവിയറ്റ് യൂണിയനിൽ പ്രസിദ്ധീകരിച്ച റഷ്യൻ യക്ഷിക്കഥകളുടെ സമാഹാരമായ, The Malachite Casket (“Малахитовая Шкатулка”) വിഴിയാണ് പാവെൽ ബഷോവ് പ്രസിദ്ധനായത്. ഇതു ഉറാൽ നാടോടിക്കഥകളെ അധികരിച്ചാണ് തയാറാക്കിയത്. ഇതു പിന്നീട് ന്യൂയോർക്കിലും ലണ്ടനിലും ഇംഗ്ലിഷിൽ പ്രസിദ്ധീകരിക്കപ്പെട്ടു. അദ്ദേഹം റഷ്യൻ വിപ്ലവത്തെപ്പറ്റിയും ആഭ്യന്തരയുദ്ധത്തെപ്പറ്റിയും അനേകം ഗ്രന്ഥങ്ങൾ എഴുതിയിട്ടുണ്ട്. മുൻ റഷ്യൻ പ്രധാനമന്ത്രിയായിരുന്ന യെഗോർ ഗൈദർ പാവെൽ ബഷോവിന്റെ കൊച്ചുമകനാകുന്നു. 
ബഷോവ് ഉറാൽസിലുള്ള സിസെർടിലാണു ജനിച്ചത്. സിസെർറ്റ്കോഗോ സ്റ്റീൽ പ്ലാന്റിലെ വെൽഡിങ് വിഭാഗത്തിന്റെ പ്രധാനിയായിരുന്നു ആദ്ദേഹത്തിന്റെ പിതാവായ, പ്യോതർ ബഷോവ്. വളരെ കഷ്റ്റപ്പാടായിരുന്നു വീട്ടിൽ. അദ്ദേഹം പൊതുജനസേവനത്തിനായി ആശിച്ചു. അങ്ങനെ 1889 നും 1893നും ഇടയിൽ അദ്ദേഹം മതപാഠശാലയിൽ പഠിച്ചു. അനേകം സമരങ്ങളിൽ പങ്കെടുത്തു. 
1917 വരെ അദ്ദേഹം സോഷ്യലിസ്റ്റ് വിപ്ലവ പാർട്ടിയുടെ അംഗമായിരുന്നു. 1918ൽ അദ്ദേഹം ബോൾഷെവിക് പാർട്ടിയിൽ ചേർന്ന് ചെമ്പടയ്ക്കു വേണ്ടി പ്രവർത്തിച്ചു. 


</doc>
<doc id="314575" url="https://ml.wikipedia.org/wiki?curid=314575" title="ഒലിവർ സാക്സ്">
ഒലിവർ സാക്സ്

ലോക പ്രശസ്ത ന്യൂറോളജിസ്റ്റും ഗ്രന്ഥകാരനുമാണ് ഒലിവർ സാക്സ്.1933 -ൽ ലണ്ടനിൽ ജനനം.ആൽബർട്ട് ഐൻസ്റ്റൈൻ കോളേജ് ഓഫ് മെഡിസിനിൽ നിന്ന് ന്യൂറോ പതോളജിയിലും ന്യൂറോ കെമിസ്ട്രിയിലും ബിരുദം.
ന്യൂറോളജിയെ ജനകീയമാക്കിയ മസ്തിഷ്ക ശാസ്ത്രജ്ഞാണദ്ദേഹം.ആധുനിക വൈദ്യസശാസ്ത്രത്തിലെ ആസ്ഥാന കവി എന്നാണ് അദ്ദേഹത്തെ വിശേഷിപ്പിക്കുന്നത്.'മൈഗ്രയിൻ' (1970) എന്ന രചനയോടെയാണ് അദ്ദേഹം എഴുത്തിന്റെ ലോകത്തേയ്ക്ക് കടക്കുന്നത്.1973 -ൽ പ്രസിദ്ധീകരിച്ച 'എവേക്കനിങ്സ് ' എന്ന ഗ്രന്ഥമാണ് സാക്സിനെ ലോകപ്രശസ്തനാക്കിയത്. കരളിനെ ബാധിച്ച മൾട്ടിപ്പിൾ മെറ്റസ്റ്റസെസ് എന്ന രോഗബാധിതനാണദ്ദേഹം.
എ ലെഗ് ടു സ്റ്റാൻഡ് ഓൺ,ദ മാൻഹു മിസ്ടുക്ക് ഹിസ് വൈഫ് ഫോർ എ ഹാറ്റ്,സീയിങ് വോയ്സസ്,ആൻ എ ആന്ത്രോപ്പോളജിസ്റ്റ് ഓൺ മാർസ്,ദ ഐലൻഡ് ഓഫ് ദ കളർ ബ്ലൈൻഡ്,അങ്കിൾ ടങ്സ്റ്റൺ,ഒക്സാസാ ജേണൽ,മ്യൂസിക്കോഫീലിയ,ദ മൈൻറല് ഐ
അർബുദ രോഗ ബാധിതനായിരുന്ന അദ്ദേഹം എൺപത്തി രണ്ടാം വയസ്സിൽ (30 ആഗസ്റ്റ്‌ 2015) ന്യൂയോർക്കിൽ നിര്യാതനായി.

http://www.nytimes.com/2015/08/31/science/oliver-sacks-dies-at-82-neurolo


</doc>
<doc id="314578" url="https://ml.wikipedia.org/wiki?curid=314578" title="കോവിൽതോട്ടം വിളക്കുമാടം">
കോവിൽതോട്ടം വിളക്കുമാടം

കൊല്ലം ജില്ലയിലെ ചവറയ്ക്കടുത്തുള്ള കോവിൽത്തോട്ടത്ത് സ്ഥിതി ചെയ്യുന്ന ഒരു വിളക്കുമാടമാണ് കോവിൽതോട്ടം വിളക്കുമാടം. 18 മീറ്റർ ഉയരമുള്ള വിളക്കുമാടം ചതുരത്തിലുള്ളതാണ്. കറുപ്പും വെളുപ്പും നിറത്തിലുള്ള ചായം ഇടവിട്ട് പൂശിയിരിക്കുന്നു. 

മുൻപിവിടൊരു കൊടിമരമായിരുന്നു ഉണ്ടായിരുന്നത്. 1953 ഫെബ്രുവരി മുതൽ തടികൊണ്ടുണ്ടാക്കിയ മാടത്തിൽ ഗ്യാസ് ലൈറ്റ് തെളിച്ചു വന്നു. 1960-1961ഓടെ കോൺക്രീറ്റ് വിളക്കുമാടം പൂർത്തിയായി. 1999 ഫെബ്രുവരി 14 മുതൽ 12 വോൾട്ട് 100വാട്ട് ഹാലജൻ വിളക്ക് തെളിക്കുന്നു. 


</doc>
<doc id="314585" url="https://ml.wikipedia.org/wiki?curid=314585" title="ചേന്ദമംഗലം ജൂതപ്പള്ളി">
ചേന്ദമംഗലം ജൂതപ്പള്ളി

എറണാകുളം ജില്ലയിലെ ചേന്ദമംഗലത്തുള്ള ജൂത ദേവാലയമാണ് ചേന്ദമംഗലം ജൂതപ്പള്ളി. ഏകദേശം പതിനേഴാം നൂറ്റാണ്ടിലാണ് ഇത് നിർമ്മിക്കപ്പെട്ടത്.

1324-ൽ കോഴിക്കോട് നിന്ന് കൊല്ലം വരെ പത്ത് ദിവസം കൊണ്ട് യാത്ര ചെയ്ത ഇബ്ൻ ബത്തൂത്ത അഞ്ചാം ദിവസം കുഞ്ചക്കരി എന്ന പ്രദേശത്തെത്തുകയുണ്ടായി. ഇവിടം സംബന്ധിച്ച് അദ്ദേഹത്തിന്റെ വിവരണം ഇങ്ങനെയായിരുന്നു. 
കേരളത്തിലെ ജൂതന്മാരുടെ ഗാനങ്ങൾ പഠിച്ച പി.എം. ജുസ്സേ ജൂതന്മാരുടെ സ്വയം ഭരണവും കുന്നിന്റെ മുകളിലുള്ള സ്ഥാനവും അടിസ്ഥാനമാക്കി കുഞ്ചക്കരി ചേന്ദമംഗലമാണെന്ന് അനുമാനിക്കുകയുണ്ടായി.

ഇവിടെ ആദ്യ ദേവാലയം പണിഞ്ഞത് 1420-ലാനെന്നും ഇത് 1614-ലും പിന്നീട് പതിനേഴാം നൂറ്റാണ്ടിൽ തന്നെ മറ്റൊരിക്കലും പുതുക്കിപ്പണിഞ്ഞിരുന്നു എന്നാണ് വിശ്വാസം. 1661-ൽ പോർച്ചുഗീസുകാർ മട്ടാഞ്ചേരി ജൂതപ്പള്ളി കത്തിച്ചതുപോലെതന്നെ ഈ ദേവാലയവും ആക്രമിച്ചിരിക്കാൻ സാദ്ധ്യതയുണ്ട്. കേരള സർക്കാരിന്റെ ആർക്കിയോളജി വിദഗ്ദ്ധരുടെ അഭിപ്രായത്തിൽ ഈ ദേവാലയം 1565-ൽ നിർമ്മിക്കപ്പെടുകയും 1621-ൽ പുതുക്കിപ്പണിയുകയും ചെയ്തതാവാനാണ് സാദ്ധ്യത. 1817-ൽ ഇവിടം സന്ദർശിച്ച ആംഗ്ലിക്കൻ മിഷനറി തോമസ് ഡോസൺ നാശോന്മുഖമായ നിലയിലാണ് ജൂതപ്പള്ളി കണ്ടത്. 1780-90 കാലത്ത് ടിപ്പു സുൽത്താൻ പറവൂരും മാളയിലും ചേന്ദമംഗലത്തുമുള്ള ജൂത ദേവാലയങ്ങൾ നശിപ്പിച്ചിരുന്നു എന്നാണ് ഇദ്ദേഹം രേഖപ്പെടുത്തിയിട്ടുള്ളത്.

നൂറുകണക്കിന് ജൂതന്മാർ ഇവിടെ ഉണ്ടായിരുന്നതായി കണക്കാക്കപ്പെടുന്നു. ജൂതന്മാർ ഇസ്രായേലിലേയ്ക്ക് കുടിയേറിയതിനെത്തുടർന്ന് 1980കളിൽ ഇവിടെ പത്തൊൻപത് ജൂതന്മാരേ ഉണ്ടായിരുന്നുള്ളൂ. ഇരുപത്തൊന്നാം നൂറ്റാണ്ടിന്റെ തുടക്കത്തോടെ ഇവിടെയുള്ള അവസാന ജൂതന്മാരും ഇസ്രായേലിലേയ്ക്ക് കുടിയേറുകയോ മരിച്ചുപോവുകയോ ചെയ്തിരുന്നു. ഇതോടെ ആർക്കിയോളജി വകുപ്പ് ഈ കെട്ടിടം ഏറ്റെടുക്കുകയും അറ്റകുറ്റപ്പണികൾ നടത്തുകയും ചെയ്തു.

മട്ടാഞ്ചേരി ജൂതപ്പള്ളി കഴിഞ്ഞാൽ ഏറ്റവും വലിപ്പമുള്ള ജൂതദേവാലയമാണ് ഇത്. പരമ്പരാഗത കേരള വാസ്തുവിദ്യയും പാശ്ചാത്യ സാങ്കേതികവിദ്യയും ഇതിന്റെ നിർമിതിയിൽ ഉപയോഗിക്കപ്പെട്ടിട്ടുണ്ട്. കൊത്തുപണികളോടു കൂടിയ അൾത്താര, പല നിറങ്ങൾ പൂശിയ ഉയർന്ന മച്ച്, മരം കൊണ്ടുണ്ടാക്കിയ മട്ടുപ്പാവ് എന്നിവ എടുത്തുപറയത്തക്കതാണ്. സ്ത്രീകൾക്കു മാത്രമായി ഒരു മട്ടുപ്പാവും ഇങ്ങോട്ട് പ്രവേശിക്കുവാനായി പ്രത്യേക കോവണിയുമുണ്ട്.

സിനഗോഗിന്റെ കിഴക്ക് ഭാഗത്തായി ഒരു സെമിത്തേരിയുണ്ട്. ശവകുടീരത്തിൽ സ്ഥാപിച്ചിരുന്ന ശിലാലിഖിതമെന്ന് കരുതുന്ന ഒരു ശേഷിപ്പ് ദേവാലയത്തിന്റെ മുന്നിലായുണ്ട്. സിനഗോഗിന്റെ ആദ്യ അംഗങ്ങളിലൊരാളിന്റേതാവും ഇത് എന്ന് കരുതപ്പെടുന്നു. 1268-ലേതെന്ന് കാലഗണന നടത്തിയിട്ടുള്ള ഈ സ്മാരകശില സാറ എന്ന ജൂതസ്ത്രീയുടേതാണെന്ന് നിർണ്ണയിക്കപ്പെട്ടിട്ടുണ്ട്. ഹീബ്രൂ ഭാഷയിലാണ് ഇത് എഴുതപ്പെട്ടിട്ടുള്ളത്. 1936-ൽ കൊച്ചി രാജ്യത്തെ പുരാവസ്തു വകുപ്പ് ഇത് സംരക്ഷിച്ച് സ്ഥാപിക്കുകയുണ്ടായി. മറ്റു പല ശിലാ ലിഖിതങ്ങളും ഇവിടെ നിന്ന് ലഭിച്ചിട്ടുണ്ട്.

ഈ സിനഗോഗ് മുസിരിസ് പൈതൃക പദ്ധതിയുടെ ഭാഗമാണ്. കേരള പുരാവസ്തു വകുപ്പിന്റെ ഒരു മ്യൂസിയം ഇവിടെ പ്രവർത്തിക്കുന്നുണ്ട്.


</doc>
<doc id="314599" url="https://ml.wikipedia.org/wiki?curid=314599" title="വഴുതക്കാട്">
വഴുതക്കാട്

തിരുവനന്തപുരം ജില്ലയിലെ ഒരു സ്ഥലമാണ് വഴുതക്കാട്. തിരുവന്തപുരം സെൻട്രൽ റയിൽവേ സ്റ്റേഷനിൽ നിന്ന് 3 കിലോമീറ്ററും തിരുവനന്തപുരം അന്താരാഷ്ട്ര വിമാനത്താവളത്തിൽ നിന്നും 8 കിലോമീറ്ററും ദൂരത്തിലാണ് വഴുതക്കാട് സ്ഥിതി ചെയ്യുന്നത്.

തിരുവനന്തപുരത്തെ ഓൾ ഇന്ത്യ റേഡിയോ സെന്റർ വഴുതക്കാട് ആണ് സ്ഥിതി ചെയ്യുന്നത്. ധാരാളം വിദ്യാഭ്യാസ സ്ഥാപനങ്ങളും കലാസാംസ്കാരിക നിലയങ്ങളും വഴുതക്കാടിൽ പ്രവർത്തിക്കുന്നു. തിരുവനന്തപുരം ക്ലബ്, ശ്രീ മൂലം ക്ലബ്, സുബ്രഹ്മണ്യം ഹാൾ എന്നിവ അതിൽ ഉൾപ്പെടുന്നു. കേരള ഫോറസ്റ്റ് ഡിപാർട്മെന്റിന്റെ തലസ്ഥാനവും വഴുതക്കാടാണ്. വഴുതക്കാടുള്ള ഒരു പ്രധാന വിദ്യാഭ്യാസ സ്ഥാപനം കോട്ടൺഹില്ല് ഗേൾസ് ഹയർ സെക്കന്ററി സ്കൂൾ ആണ്.

ഏഴ് നൂറ്റാണ്ട് പഴക്കം ഉള്ള ശ്രീ മഹാഗണപതി ക്ഷേത്രം വഴുതക്കാടാണ് നിലകൊള്ളുന്നത്.


</doc>
<doc id="314603" url="https://ml.wikipedia.org/wiki?curid=314603" title="കൃഷ്ണാദിയാശാൻ">
കൃഷ്ണാദിയാശാൻ

ദളിതരുടെ സാമൂഹ്യോന്നമനത്തിനായി പ്രവർത്തിച്ച നവോത്ഥാന നായകനാണ് കൃഷ്ണാദിയാശാൻ എന്നറിയപ്പെട്ടിരുന്ന കൃഷ്ണേതി. കൊച്ചി പുലയ മഹാസഭ രൂപവത്കരിക്കുന്നതിന് നേതൃത്വം നൽകി. 
1877 ഒക്ടോബർ ആറിന് എറണാകുളം ജില്ലയിലെ മുളവുകാട് തുരുത്തിലെ കല്ലച്ചംമുറി വീട്ടിൽ ചാത്തന്റെയും കാളിയുടെയും ആറാമത്തെ മകനായി കൃഷ്ണാദി ജനിച്ചു. പുലയസമുദായാംഗമായതിനാൽ അദ്ദേഹത്തിന് സ്കൂളിൽ പഠിക്കാൻ കഴിഞ്ഞില്ല. എങ്കിലും സ്വകാര്യമായി സംസ്കൃതവും സംഗീതവും പഠിച്ചു. കൃഷ്ണാദി 1913 ഏപ്രിൽ ഒന്നിന് രൂപംകൊടുത്ത പ്രസ്ഥാനമാണ് കൊച്ചി പുലയ മഹാസഭ. ഇതിന്റെ മുന്നോടിയായി ഒരു യോഗംചേരാൻ സ്ഥലം ലഭിക്കാത്തതിനാൽ കായലിൽ വള്ളങ്ങൾ കൂട്ടിക്കെട്ടിയാണ് യോഗം ചേർന്നത്. 1913 മെയ് 13-ന് എറണാകുളം സെന്റ് ആൽബർട്സ് ഹൈസ്കൂളിൽവച്ച് പുലയമഹാസഭയുടെ ആദ്യയോഗം ചേർന്നു. സംഘടനാ പ്രവർത്തനങ്ങൾ നടത്തിയതിന് അദ്ദേഹം നിരവധി പ്രാവശ്യം മർദ്ദനത്തിനിരയായി. സ്വന്തം ജാതിക്കാരെ സംസ്കൃതം പഠിപ്പിക്കാൻ ശ്രമിച്ച അദ്ദേഹം കൃഷ്ണാദിയാശാനായി. ഹിന്ദുക്കളിൽപ്പെട്ടവർതന്നെയായ ദളിതർക്ക് ആരാധനാസ്വാതന്ത്ര്യം നിഷേധിക്കുന്നത് കൃഷ്ണാദിയാശാനെ മതവിരോധിയാക്കി. ഹിന്ദുമതം മനുഷ്യസ്നേഹം തൊട്ടുതീണ്ടിയിട്ടില്ലാത്ത മതമാണെമെന്ന് പ്രഖ്യാപിച്ചുകൊണ്ട് അദ്ദേഹം 1918-ൽ ക്രിസ്തുമതം സ്വീകരിക്കുകയും സി.കെ. ജോൺ എന്നു പേരുമാറ്റുകയും ചെയ്തു. ജാതി വ്യത്യാസമില്ലാത്ത കിസ്തുമതത്തിലേക്ക് നിരവധി പുലയ സമുദായാംഗങ്ങളെ അദ്ദേഹം മതംമാറ്റി. എന്നാൽ, ക്രിസ്തുമതവും ദളിതരെ ദളിതരായിത്തന്നെ കാണുന്നുവെന്നത് അദ്ദേഹത്തെ നിരാശനാക്കി. 1937-ൽ കൃഷ്ണാദിയാശാൻ നിര്യാതനായി.


</doc>
<doc id="314620" url="https://ml.wikipedia.org/wiki?curid=314620" title="ഇന്ത്യ-ശ്രീലങ്ക ടെസ്റ്റ് ക്രിക്കറ്റ്">
ഇന്ത്യ-ശ്രീലങ്ക ടെസ്റ്റ് ക്രിക്കറ്റ്

ഇന്ത്യയും ശ്രീലങ്കയും തമ്മിലുള്ള ആദ്യ ടെസ്റ്റ് ക്രിക്കറ്റ് പരമ്പര 1982-83 ൽ ഇന്ത്യയിൽ വെച്ചാണ് നടന്നത്.1982ലാണ് ശ്രീലങ്കയ്ക്ക് ടെസ്റ്റ് ക്രിക്കറ്റ് അംഗത്വം ലഭിച്ചത്.ശ്രീലങ്കയുടെ ആദ്യ ടെസ്റ്റ് പരമ്പര വിജയവും ഇന്ത്യയ്ക്കെതിരെ ആയിരുന്നു.1985ൽ സ്വന്തം നാട്ടിൽ വെച്ചായിരുന്നു അത്.ഇതേ വരെ ഇന്ത്യയും ശ്രീലങ്കയും തമ്മിൽ 14 ടെസ്റ്റ് പരമ്പരകൾ നടന്നിട്ടുണ്ട്.പരമ്പരകളിൽ 7 എണ്ണത്തിൽ ഇന്ത്യയും 3 എണ്ണത്തിൽ ശ്രീലങ്കയും ജയിച്ചപ്പോൾ 4 എണ്ണം സമനിലയിൽ കലാശിച്ചു.ഇന്ത്യയിൽ നടന്ന 7 പരമ്പരകളിൽ 5 എണ്ണം ഇന്ത്യ ജയിച്ചപ്പോൾ 2 എണ്ണം സമനിലയിലായി.ശ്രീലങ്കയിൽ നടന്ന 7 പരമ്പരകളിൽ 3 എണ്ണത്തിൽ ശ്രീലങ്കയും 2 എണ്ണത്തിൽ ഇന്ത്യയും വിജയിച്ചപ്പോൾ 2 എണ്ണം സമനിലയിലായി.


</doc>
<doc id="314634" url="https://ml.wikipedia.org/wiki?curid=314634" title="ബാഹുബലി : ദ ബിഗിനിങ്">
ബാഹുബലി : ദ ബിഗിനിങ്

എസ്.എസ് രാജമൗലി സംവിധാനം ചെയ്ത് 2015 ൽ പ്രദർശനത്തിനെത്തിയ പുരാവൃത്ത സിനിമയാണ് ബാഹുബലി : ദ ബിഗിനിങ്. പ്രഭാസ്, തമന്ന ഭാട്ടിയ ,അനുഷ്ക ഷെട്ടി തുടങ്ങിയവർ മുഖ്യ കഥാപാത്രങ്ങളെ അവതരിപ്പിക്കുന്ന ഈ ചിത്രത്തിൽ സത്യരാജ്, നാസ്സർ, രമ്യ കൃഷ്ണൻ ,തുടങ്ങിയവരും അഭിനയിക്കുന്നു. തെലുഗു ,തമിഴ് ഭാഷകളിലായി ചിത്രീകരിച്ച ബാഹുബലി മലയാളമുൾപ്പടെ ആറു ഭാഷകളിൽ മൊഴി മാറ്റി പ്രദർശിപ്പിച്ചു .2015 ജൂലൈ 10 നു പ്രദർശനത്തിനെത്തിയ ചിത്രം പത്ത് ദിവസത്തിനുള്ളിൽ 335 കോടി രൂപ കളക്ഷൻ നേടി. ഈ ചിത്രത്തിന്റെ രണ്ടാംഭാഗം "" എന്ന പേരിൽ 2017 ഏപ്രിൽ മാസം പ്രദർശനത്തിനെത്തി

കഥ നടക്കുന്ന മഹിഷ്മതി സാമ്രാജ്യത്തിന്റെ സെറ്റ് രാമോജി റാവു ഫിലിം സിറ്റിയിലാണു ചിത്രീകരിച്ചത്. കുർണൂൽ ,അതിരപ്പിള്ളി,മഹാബലേശ്വർ എന്നിവിടങ്ങളിലായി ശേഷിക്കുന്ന ഭാഗങ്ങൾ ചിത്രീകരിച്ചു.


</doc>
<doc id="314638" url="https://ml.wikipedia.org/wiki?curid=314638" title="പ്രകൃതിനിർദ്ധാരണപ്രക്രിയ">
പ്രകൃതിനിർദ്ധാരണപ്രക്രിയ

പ്രകൃതിനിർദ്ധാരണപ്രക്രിയ ഒരു അനുക്രമമായ പ്രക്രിയ ആകുന്നു. ഇതിൽ, ജീവജാതികളുടെ പ്രത്യേക പാരമ്പര്യസ്വഭാവങ്ങൾക്ക് പരമ്പരാഗതമായി ഒരു ജീവിഗണത്തിൽ കൂടുതലോ കുറവോ ആയി പൊതുവൽക്കരണം നടക്കുകയും അതിന്റെ വ്യതിരിക്തമായ പ്രത്യുല്പാദനപരമായ വിജയം അതിന്റെ പരിസ്ഥിതിയുമായുള്ള പാരസ്പര്യത്താൽ ഒരു ജീവവർഗ്ഗത്തിൽ സാധാരണമായി കൂടിയോ കുറഞ്ഞോ ആകുന്നു. പരിണാമത്തിന്റെ പ്രധാന പ്രവർത്തനരീതിയാണിത്. ചാൾസ് ഡാർവ്വിനാണ് 'പ്രകൃതിനിർദ്ധാരണം' എന്ന ഈ പദം ജനകീയമാക്കിയത്. കൃത്രിമനിർദ്ധാരണം എന്ന പദത്ത്നു ബദലായണദ്ദേഹം ഈ പദം ഉപയോഗിച്ചത്. എന്നാൽ, ഇന്നു കൃത്രിമനിർദ്ധാരണം എന്നതിന് തിരഞ്ഞെടുത്ത് പ്രജനനം നടത്തുക എന്നർഥം കൽപ്പിച്ചുവരുന്നു. 

ജീവികളുടെ എല്ലാ ജനസമൂഹത്തിനകത്തും വ്യതിയാനം നിലനിൽക്കുന്നുണ്ട്. ഇതുണ്ടാകാൻ പകുതി കാരണം ഒരു ജീവജാതിയിൽ അതിന്റെ ജീൻസമുച്ചയത്തിൽ ആകസ്മികമായ ഉൾപരിവർത്തനം നടക്കുന്നു എന്നതും ഈ ഉൾപരിവർത്തനങ്ങൾ അതിന്റെ അടുത്ത തലമുറയിലേയ്ക്ക് കൈമാറാനാകുന്നു എന്നതാണ്. ജീവവ്യക്തികളുടെ ജീവിതത്തിലുടനീളം, അവയുടെ ജീൻസമുച്ചയം (genomes) അവയുടെ പരിസ്ഥിതിയുമായി നിരന്തരം പാരസ്പര്യത്തിലേർപ്പെട്ട് അവയുടെ സ്വഭാവഗുണത്തിൽ വ്യതിയാനം വരുത്തപ്പെട്ടുവരുന്നു. ഒരു പ്രത്യേക സ്വഭാവഗുണത്തിന്റെ വകഭേതമുള്ള വ്യക്തികൾ

</doc>
<doc id="314642" url="https://ml.wikipedia.org/wiki?curid=314642" title="വെങ്ങളം">
വെങ്ങളം

കോഴിക്കോട് (കേരള, ഇൻഡ്യ) ജില്ലയിൽ, കൊയിലാണ്ടി താലൂക്കിൽ, ചേമ‍ഞ്ചേരി പഞ്ചായത്തിൽ സ്ഥിതി ചെയ്യുന്ന ഒരു പ്രദേശമാണ് വെങ്ങളം (Vengalam). കോഴിക്കോട് സിറ്റിയിൽ നിന്നും ഏകദേശം 15 കി. മീ. അകലെയായി സ്ഥിതി ചെയ്യുന്ന വെങ്ങളം, കാപ്പാട് ബീച്ചിലേക്കുള്ള പ്രവേശന കവാടം കൂടിയാണ്. വെങ്ങളം റെയിൽവേ ഓവർ ബ്രിഡ്‌ജ് തുടങ്ങുന്നിടത്തുനിന്നാണ് കാപ്പാട് ബീച്ചിലേക്കുള്ള പ്രവേശന കവാടം (തെക്കു ഭാഗം). കോഴിക്കോട് സിറ്റിയിലെ യാത്രാ തിരക്ക് ഒഴിവാക്കുന്നതിന്റെ ഭാഗമായുള്ള കോഴിക്കോട് ബൈപ്പാസ് (വടക്ക്) തുടങ്ങുന്നതും വെങ്ങളത്തുനിന്നാണ്.


</doc>
<doc id="314643" url="https://ml.wikipedia.org/wiki?curid=314643" title="കുടപ്പാറ പൂരം">
കുടപ്പാറ പൂരം

തൃശ്ശൂർ ജില്ലയുടെ വടക്കേ അറ്റത്ത് ദേശമംഗലം പഞ്ചായത്തിൽ കൊണ്ടയൂർ ദേശത്ത് ഭാരതപ്പുഴയുടെ തീരത്തായി കുടപ്പാറ ഭഗവതി ക്ഷേത്രം സ്ഥിതി ചെയ്യുന്നു. ആൽത്തറയിൽ പ്രതിഷ്ഠിച്ച ദേവീ ചൈതന്യത്തിന് കിഴക്കോട്ട് ദർശനം. വിശാലമായ അമ്പലപ്പറമ്പോടുകൂടിയ ഈ അമ്പലം കുടപ്പാറ ക്ഷേത്രക്കമ്മിറ്റിയുടെ മേൽനോട്ടത്തിൽ പരിപാലിച്ചു വരുന്നു. ജഗദംബയായ ദുർഗാ ദേവിയുടെ നനദുർഗാ രൂപത്തിൽ ദേവിയെ ഇവിടെ ആരാധിക്കുന്നു.
കുടപ്പാറ ഭഗവതി ക്ഷേത്രത്തിലെ പ്രധാന ഉത്സവങ്ങൾ കുംഭമാസത്തിലെ (ഫെബ്രുവരി - മാർച്ച്) ഒരു വെള്ളിയാഴ്ച നടക്കുന്ന പൂരവും മിഥുന മാസത്തിലെ (ജൂൺ - ജൂലൈ) ചിത്ര നാളിൽ നടത്തപ്പെടുന്ന പിറന്നാളാഘോഷവുമാണ്.

കുടപ്പാറ പൂരം വർഷങ്ങൾക്ക് മുമ്പ് പറയർ സമുദായക്കാർ കെട്ടിയാടിക്കൊണ്ടിരുന്ന വേലയാണ് പിൽകാലത്ത് സാർവജനിക കുടപ്പറ പൂരമായി വിപുലപ്പെടുത്തപ്പെട്ടത്. കൊണ്ടയുർ കിഴക്കുമുറി, കൊണ്ടയുർ പടിഞ്ഞാറ്റുമുറി ദേശക്കാരുടെ പൂരവും, അതേ ദേശക്കാരുടെ ഹരിജൻ പൂരവും, കാഞ്ഞിരക്കോട്ട് കോളനി കാളവേലയും, പറയരുടെ ദാരികനും കാളിയും വരവും ചേർന്നതാണ് കുടപ്പാറ പൂരം. 20 ആനകളും, തായമ്പകയും, പഞ്ചവാദ്യവും, പാണ്ടിമേളവും, കാവടിയും, അലങ്കാരക്കാളകളും, പൂതൻ, തിറ , വെള്ളാട്ട്, കരിങ്കാളി, മറ്റ് ദേവതാ വേഷങ്ങളും ചേർന്ന ദൃശ്യവിസ്മയമാണ് കുടപ്പാറ പൂരം. മധ്യകേരളത്തിലെ പ്രസിദ്ധമായ മറ്റുപൂരങ്ങളേപ്പോലെ തന്നെ ഇവിടെയും ഗംഭീര വെടിക്കെട്ട് / കരിമരുന്നു പ്രയോഗം അരങ്ങേറാറുണ്ട്. വെടിക്കെട്ട് കാണുന്നതിനായി വിശാലമായ പാടശേഖരം പ്രത്യേകം കെട്ടിയൊരുക്കി സുരക്ഷാ സംവിധാനങ്ങൾ പാലിച്ചു കൊണ്ടാണ് സൌകര്യമൊരുക്കുന്നത്.


</doc>
<doc id="314658" url="https://ml.wikipedia.org/wiki?curid=314658" title="ഷാക്ക് റീ കലാപം">
ഷാക്ക് റീ കലാപം

മധ്യകാലയൂറോപ്പിലെ ആദ്യത്തെ ശ്രദ്ധേയമായ കലാപമായിരുന്നു ഫ്രാൻസിൽ നടന്ന ഷാക്ക് റീ (1358 - Jacquerie). കർഷകരുടെ അസഹനീയമായ ദുരിതങ്ങളാണ് ഈ കലാപത്തിന് കാരണമായത്."ശുദ്ധനായ ഷാക്കിന്റെ (കർഷകന്റെ) വിശാലമുതുകിന് എന്തും സഹിക്കാം" എന്നായിരുന്നു ഫ്യൂഡൽ പ്രഭുക്കൻമാരുടെ കല്പന. കർഷകർ സായുധരായി ഫ്യൂഡൽ പ്രഭുക്കൻമാരെ നേരിട്ടു. ഗിയാം കയ്യെ എന്ന
കർഷകനാണ് കലാപം നയിച്ചത്.



</doc>
<doc id="314681" url="https://ml.wikipedia.org/wiki?curid=314681" title="ബ്രദർ ടോം സതർലാൻഡ്‌">
ബ്രദർ ടോം സതർലാൻഡ്‌

ആസ്‌ത്രേലിയയിൽ നിന്ന് ഇന്ത്യ കാണാൻ എത്തിയ വിദേശി. ഒടുവിൽ കഷ്ടപ്പെടുന്ന വലിയൊരു വിഭാഗം ജനതയ്ക്ക് തണലായി മാറിയ ജീവിതം. അലക്കി തേക്കാത്ത മുണ്ടും ഷര്ട്ടും. തേഞ്ഞ് തീരാറായ ചെരുപ്പ്. തോളിൽ ഒരു തുണി സഞ്ചി. നരച്ച മുടിയും നന്മ സ്ഫുരിക്കുന്ന കണ്ണുകളുമായി ഒരു പൊക്കക്കാരൻ. തിരുവനന്തപുരത്തെ മെഡിക്കൽ കോളജിലെ പഴയ അത്യാഹിത വിഭാഗത്തിനു സമീപത്തുള്ള ഈ നിൽപ്പ് ഒരു പതിവ് കാഴ്ച തന്നെയാണ്. അടുത്തുകൂടിയ രോഗികൾക്ക് മരുന്നുവാങ്ങാൻ പണവും ആഹാരവും വാങ്ങി നൽകുന്നു. അതൊരു കണ്ണ് കുളിർപ്പിക്കുന്ന കാഴ്ചയാണ്. ഇതാണ് നമ്മുടെ ടോം ബ്രദർ. ഒരു അരയാൽ വൃക്ഷം പോലെ പലര്ക്കും തണലും അഭയവും നല്കി ആശ്വാസ വായുവിന്റെ ഭണ്ഡാരവും പേറി നില്ക്കുന്നു

കംഗാരു നാട്ടിൽ നിന്നും

ടോം സതർലാൻഡ്‌ എന്ന 79 കാരൻ ആസ്‌ത്രേലിയിലെ മേൽബോണിലാണ് ജനിച്ചത്. പഠനത്തിനു ശേഷം അവിടുത്തെ ടീച്ചേഴ്‌സ് ഇൻസിട്ടുട്ട് ഓഫ് ടെക്‌നോളജിയിൽ അധ്യാപകനാകുന്നു. സോഷ്യൽ സയൻസ് ആയിരുന്നു വിഷയം. പഠിപ്പിക്കുന്ന കാര്യത്തിൽ അധികം താൽപര്യം ഉണ്ടായിരുന്നിട്ടും തൻറെ മനസ് എവിടെയോ പോകുന്നതായി അറിയുന്നു. മനസ്സിൽ ഒരു വെളിപാട് ഉണ്ടായതുപോലെ...തൻറെ പിതാവും മാതാവും ഇന്ത്യയെ കുറിച്ച് നല്കിിയ അറിവാണ് തന്നെ അലട്ടുന്നതെന്നു ടോം മനസ്സിലാക്കി. ഒരു വെളിപാടിനെ തുടർന്ന് 
ആരോടും പറയാതെ താൻ എഴുതി കൊണ്ടിരുന്ന ഗവേഷണ പ്രബന്ധം തീ കൊളുത്തി കത്തിച്ച് കപ്പൽ കയറി,1975ൽ ഇന്ത്യയിൽ എത്തുന്നു. കൽക്കട്ടയിൽ മദർ തെരേസയുടെ ആശ്രമത്തിലായിരുന്നു വന്നെത്തിയത്. അവിടുത്ത അന്തരീഷത്തിൽ കഴിഞ്ഞ ടോം ആതുരസേവനത്തിന് സമയം കണ്ടെത്തി. അവിടെ ഒരു വര്ഷുത്തെ സേവനത്തിനുശേഷമാണ് ഒരു മലയാളിയുടെ നിര്ബെന്ധപ്രകാരമാണ് കേരളത്തിലെത്തുന്നത്.

ഈറ്റ ഗ്രാമം

ടോം, കേരളത്തിലെത്തുന്നത് തിരുവനന്തപുരംജില്ലയിലെ നെടുമങ്ങാട്ടെ തൃപ്പാദം എന്ന ആശ്രമത്തിലാണ്. പാവങ്ങളേയും നിർധനരേയും സഹായിക്കുന്ന ഇവിടെ തൻറെ കർമം തുടരാൻ തീരുമാനിച്ചു. തീർത്തും അവഗണിക്കപ്പെട്ട, വികസനമില്ലാത്ത പ്രദേശമായിരുന്നു ഇവിടം. പട്ടിണിയും പരിവട്ടവും എല്ലായിടത്തും. ഈ ഗ്രാമത്തിൽ ടോം ഒരു ഈറ്റ യൂണിറ്റ് തുടങ്ങുന്നു. വനത്തിൽ നിന്നും വരുന്ന ഈറ്റ വാങ്ങി തൊഴിലാളികളെ കൊണ്ട് പായും വട്ടിയും കലാരൂപങ്ങളും നിർമിച്ച് വിറ്റഴിക്കുക. കൂലി നല്കുന്നതിനൊപ്പം ലാഭത്തിന്റെ വിഹിതവും നല്കിി. അങ്ങനെ ഈറ്റ ഗ്രാമത്തിലെ അടുപ്പുകൾ കത്തിച്ചു. തുടർന്നു കുട്ടികൾക്കായി ബാലവാടി തുടങ്ങി. പഠനോപകരണങ്ങൾ നൽകി. നാട്ടിൽ പട്ടിണി മാറി. ഒരു നാട് വിശപ്പിൽ നിന്നും വിട പറഞ്ഞുകൊണ്ടിരുന്നു. ഈറ്റതൊഴിലാളികളുടെ തൊഴിലിൽ പ്രൊഫഷണലിസം കൊണ്ടുവരിക എന്നതായിരുന്നു ടോം ചെയ്തത്. ഇവിടെ നിന്നും ഉൽപ്പന്നങ്ങൾ വിദേശത്ത് എത്തിച്ച് നല്ല വിലയ്ക്ക് വഴി കൂടുതൽ പണവും നേടി. അത് ഈറ്റ ഗ്രാമത്തിൻറെ വികസനത്തിനായി വിനിയോഗിക്കുകയും ചെയ്തു.

ബനിയൻ ട്രീ യുടെ തുടക്കം

തിരുവനന്തപുരം അരുവിക്കരയിലാണ് കുളപ്പട. ഉഴമലയ്ക്കൽ പഞ്ചായത്തിലെ ഒരു കുഗ്രാമം. ഒറ്റയാനായ ടോം നെടുമങ്ങാട്ടു നിന്നു മായാവിയെ പോലെ മറഞ്ഞ് എത്തുന്നത് ഒരു കൂട്ടുകാരൻറെ സഹായത്തോടെ കുളപ്പടയിൽ. 1997ൽ, അവിടെയാണ് പ്രശസ്തിയാർജിച്ച 'ബനിയൻ ട്രീ'യുടെ തുടക്കം. അവിടെ കുറച്ച് സ്ഥലം വാങ്ങി തൻറെ കര്മത പരിപാടി ആരംഭിച്ചു. പണിയില്ലാത്ത സ്ത്രീകളെ സംഘടിപ്പിച്ച് തൊഴിലധിഷ്ഠിത പദ്ധതികൾ തുടങ്ങി. ഗ്രീറ്റിങ് കാര്ഡുകളും വസ്ത്രങ്ങളും നിർമ്മിക്കുന്ന പദ്ധതിയാണ് ആരംഭിച്ചത്. ചിത്രവേലകളിൽ നെയ്‌തെടുത്ത വസ്ത്രങ്ങളും സന്ദേശ കാർഡുകളും നല്ല തുകയ്ക്ക് വിറ്റഴിച്ചു. അതിലെ ലാഭം സ്ത്രീകൾ കിട്ടുകയും ചെയ്തു. പണിയില്ലാതെ വീട്ടിലിരുന്ന തനിക്ക് നല്ലൊരു വരുമാനം ഉണ്ടാക്കി തന്ന ടോമിനെ അവർ ടോം ബ്രദർ എന്നു വിളിച്ചു. ഇവിടെ ബാലവാടി തുടങ്ങി. വിവിധ പരിശീലന പരിപാടികളും ആരംഭിച്ചു. വിദേശിയെ നാട്ടുകാര്ക്ക്ത ഇഷ്ടമായി തുടങ്ങി.

രോഗികളുടെ നാഥൻ

ടോമിൻറെ നന്മ തിരിച്ചറിയുന്നത് ഇവിടുത്തെ വാസത്തിനിടയിലാണ്. നിത്യവും തിരുവനന്തപുരം മെഡിക്കൽ കോളജ്, ജനറൽ ആശുപത്രി എന്നിവിടങ്ങളിൽ എത്തും. അനാഥരെ പ്രവേശിപ്പിച്ചിരിക്കുന്ന വാർഡുകളിൽ എത്തി അവരെ പരിചരിക്കും. മെഡിക്കൽ കോളജിൽ ആരുമില്ലാത്ത, വൃണം ബാധിച്ച് കിടന്ന രോഗികളെ വരെ കണ്ടെത്തി അവരെ ദിവസങ്ങളോളം ശുശ്രൂഷിക്കും.വസ്ത്രം വാങ്ങി നല്കുിന്നതിനു പുറമേ മരുന്നുകളും വാങ്ങി നൽകും. ഇതൊരു തപസ്യയായി നടത്തുന്ന ടോം ആശുപത്രികളിലെ നിത്യ സന്ദര്ശുകനായി മാറി. ഡോക്ടർമാർക്കും പ്രിയം. മാസത്തിൽ 10 ദിവസവും രോഗികളെ സന്ദർശിച്ച് അവരെ ശുശ്രൂഷിക്കുന്നതിനാണ് ടോം സമയം നീക്കി വയ്ക്കുന്നത്. ടോമിനെ കണ്ടാൽ രോഗികൾക്ക് ആശ്വാസമാണ് കിട്ടുക എന്ന് മെഡിക്കൽ കോളജ് സുപ്രണ്ട് പറഞ്ഞതിൽ നിന്നു തന്നെ കാര്യങ്ങൾ എല്ലാം തെളിയുന്നു.

വിവിധ തരത്തിലുള്ള രോഗികൾക്ക് ഓരോദിനം

തൻറെ സേവനം, വിവിധ തരത്തിലുള്ള രോഗികൾക്ക് ഓരോ ദിനം എന്ന നിലയ്ക്കാണ് നൽകുന്നത് . വൃക്കരോഗികൾക്ക് മാസത്തിലെ രണ്ടു ശനിയാഴ്ച. ഹൃദ്രോഗികൾക്ക് മാസത്തിൽ എല്ലാ തിങ്കളാഴ്ചയും. ആ ദിനത്തിൽ മെഡിക്കൽ കോളജിലെ സ്ഥിരം നിൽപ്പ് കേന്ദ്രത്തിൽ എത്തുന്ന ടോം രോഗികളെ കാത്തുനിൽക്കും. തുടർന്ന് രോഗികൾ എത്തുകയായി. കുറിപ്പ് നോക്കി മരുന്ന് നൽകും . ഒരിക്കലും പണം സ്വീകരിക്കാറില്ല. സ്‌കാനിങ്, ലാബ് ടെസ്റ്റ് എന്നിവയ്ക്കു അതിനായി സെന്ടരുകളിൽ എത്തി ഏർപ്പാട് ചെയ്യും. അതിനുവേണ്ട പണം നൽകുന്നതും ടോം തന്നെ. മരുന്ന് കടകളും സ്‌കാനിങ് സെന്ററുകളും ടോം എത്തിയാൽ നല്കുന്നത് നല്ല കിഴിവ്. അതിനാലാണ് ഓരോ ദിനത്തിലും മുടങ്ങാതെ എത്തുന്ന ബ്രദറിനെ കാണാൻ രോഗികൾ കൂട്ടത്തോടെ എത്തുന്നത്. അങ്ങ് കാസർഗോട് മുതലുള്ള രോഗികൾ തന്നെ കാണാൻ എത്തുമെന്ന് ബ്രദർ പറയുന്നു.

താവളത്തിലും വൻ കൂട്ടം

തൻറെ സങ്കേതമായ കുളപ്പടയിലും രോഗികളുടെ പടയെത്തുന്നു. ഡോക്ടറുടെ കുറിപ്പുമായി എത്തുന്ന രോഗികൾക്ക് ആശ്വാസം നല്കുന്നതിനൊപ്പം മരുന്ന് നൽകാൻ പറഞ്ഞുവച്ച മെഡിക്കൽ സ്റ്റോറുകളിൽ തന്റെ കുറിപ്പ് നൽകും . അത് കണ്ടാൽ മെഡിക്കൽ സ്റ്റോർ ഉടമ മരുന്ന് നൽകും . മാസത്തിൽ ആയിരകണക്കിന് രോഗികളാണ് ഈ തരത്തിൽ മരുന്ന് വാങ്ങുന്നത്. അതിനാലാണ് ബ്രദറിനെ കാണപ്പെട്ട ദൈവം എന്നു വിളിക്കുന്നതെന്ന്, പ്രദേശത്തെ നിത്യരോഗിയായ ജാനമ്മ പറയുന്നു.

മായാവിയെ പോലെ

മായാവിയെ പോലെയാണ് ബ്രദറിൻറെ വരവും പോക്കും. ഏതു സമയത്തും വരാം, പോകാം. സ്വന്തമായി മെബൈാൽ ഫോണോ, ലാൻഡ് ഫോണോ ഇല്ല. സഹായി ഫിലിപ്പാണ് ബന്ധപ്പെടാനുള്ള ഏക മാർഗ്ഗം . എന്നാൽ രോഗികളെ കാണേണ്ട ദിവസത്തിൽ ടോം അവിടെ ഉണ്ടായിരിക്കും. മുമ്പ് ഒരു സൈക്കിൾ ഉണ്ടായിരുന്നു. എന്നാൽ സൈക്കിൾ യാത്ര ഒഴിവാക്കി ഇപ്പോൾ ബസിലാണ് പര്യടനം.

ജന്മദേശം മറന്ന്

ജന്മ നാട്ടിലേക്ക് ഇനി മടക്കമുണ്ടോ എന്ന ചോദ്യത്തിന് ചിരിയാണ് മറുപടി. കേരളം മനോഹരമാണ്. ഇവിടം വിട്ടുപോകാൻ മനസ് അനുവദിക്കുന്നില്ല. ആസ്‌ത്രേലിയലേക്ക് പോകാൻ എന്തായാലും സ്വന്തം പണം മുടക്കാൻ ബ്രദർ തയാറല്ല. ആ പണം ഉണ്ടെങ്കിൽ ഇവിടുത്തെ രോഗികൾ സഹായമാകുമല്ലോ. എന്നാണ് അദ്ദേഹത്തിന്റെ ഭാഷ്യം.

മാതാവും പിതാവും മരിച്ചു. നാട്ടിൽ ഇപ്പോൾ രണ്ടു സഹോദരങ്ങളാണുള്ളത്. ഒരാൾ ഡോക്ടറും മറ്റൊരാൾ എൻജിനീയറുമാണ്. നാട്ടിൽ തിരികെ വരാൻ ഇവർ കത്തെഴുതും. എന്നാൽ തിരിച്ച് താൻ തന്നെ നിർച്ച ഗ്രീറ്റിങ് കാര്ഡും തുണിയിൽ സുഹൃത്ത് ഉണ്ടാക്കിയ ബ്രൈസ്ലെറ്റും അയച്ച് ഓർമാ പുതുക്കുകയേയുള്ളൂ ഈ അരയാൽ വൃക്ഷം. അരയാലിനെ പോലെ, ഒറ്റയാനെ പോലെ നില്ക്കുന്ന അവിവാഹിതനായ ഈ വിദേശി ഇപ്പോൾ സ്വദേശിയാണ്. നാടിന് നന്മ ചെയ്യുന്ന സ്വദേശി. വന്നു, കണ്ടു, കീഴടക്കി എന്നു പറഞ്ഞതുപോലെ! തൻറെ മരണവും ഇവിടെ തന്നെ എന്നാണ് ബ്രദർ പറയുന്നത്. അതും രോഗികളെ പരിരക്ഷിക്കുന്നതിനിടയിൽ...


</doc>
<doc id="314689" url="https://ml.wikipedia.org/wiki?curid=314689" title="ലീപ് സെക്കന്റ്">
ലീപ് സെക്കന്റ്

ഭൂമി സ്വന്തം അച്യുതണ്ടിൽ ഒരു തവണ കറങ്ങുവാൻ (ഭ്രമണം) 24 മണിക്കൂറിനേക്കാൾ ഒരല്പം സമയം(സെക്കന്റിന്റെ /2000 അംശം) കൂടുതൽ എടുക്കുന്നുണ്ട്.ഭ്രമണ വേഗതയിലുണ്ടാകുന്ന ഒരു ചെറിയ കുറവാണ് ഇതിനുകാരണം.ഇത്തരത്തിലുള്ള നേരിയ വ്യത്യാസങ്ങൾ കൂടിച്ചേർന്ന് ഒരു സെക്കന്റ് പൂർത്തിയാകുമ്പോൾ അഥവാ ഭൂമിക്ക് ഒരു ഭ്രമണം പൂർത്തിയാക്കുവാൻ 24 മണിക്കൂറിനേക്കാൾ ഒരു സെക്കന്റ് സമയം കൂടുതൽ എടുക്കുന്നുവെന്ന് സങ്കൽപ്പിച്ചാൽ ആ അധിക സെക്കന്റിനെ ലീപ് സെക്കന്റ്(Leap Second) അല്ലെങ്കിൽ അധിക നിമിഷം എന്നുപറയുന്നു..ചില വർഷങ്ങളിൽ ജൂൺ 30-നോ ഡിസംബർ 31-നോ അർദ്ധരാത്രിയിൽ ഈ അധിക സെക്കന്റിനെ കൂട്ടിച്ചേർക്കാറുണ്ട്.(അധിവർഷം വരുമ്പോൾ ഫെബ്രുവരിയിൽ 29-ആം ദിവസം ചേർക്കുന്നതു പോലെ).ഭൂമിയുടെ ഭ്രമണത്തിനെടുക്കുന്ന യഥാർത്ഥ സമയത്തോടൊപ്പം പ്രവർത്തിക്കുന്നതിനായി അറ്റോമിക് ക്ലോക്കുകളിൽ ഒരു സെക്കന്റ് അധികമായി ചേർക്കുകയാണു ചെയ്യുന്നത്.

അന്താരാഷ്ട്രസമയക്രമം അനുസരിച്ച് സാധാരണ ഒരു ദിവസം എന്നത് 86,400 സെക്കന്റാണ്.എന്നാൽ ലീപ് സെക്കന്റ് ചേർക്കുന്ന ദിവസം 86,401 സെക്കന്റുകളുണ്ടാകും. 1972-ലാണ് ആദ്യമായി ലീപ് സെക്കന്റ് ചേർത്തത്. ഏറ്റവുമൊടുവിൽ 2015 ജൂൺ 30-നു ചേർത്തത് 26-ആമത്തെ ലീപ് സെക്കന്റായിരുന്നു .പാരീസിലെ ഇന്റർനാഷണൽ എർത്ത് റൊട്ടേഷൻ എന്ന സ്ഥാപനത്തിനാണ് ലീപ് സെക്കന്റ് ചേർക്കുന്നതിനുള്ള ചുമതലയുള്ളത്. ലീപ് സെക്കന്റ് ചേർക്കുന്നത് കമ്പ്യൂട്ടറുകളുടെയും ഇന്റർനെറ്റിനെയും പ്രതികൂലമായി ബാധിക്കാറുണ്ട്. 2012-ൽ അധിക നിമിഷം ചേർത്തത് പല ഇന്റർനെറ്റ് സേവനങ്ങളെയും തകരാറിലാക്കിയിരുന്നു.

ഭൂമിയുടെ ഭ്രമണവേഗത കുറയുന്നതാണ് ലീപ് സെക്കന്റുണ്ടാകാനുള്ള കാരണം. എല്ലാ ദിവസവും ഭൂമിയുടെ ഭ്രമണ വേഗതയിൽ നേരിയ കുറവു സംഭവിക്കുന്നുണ്ട്.24 മണിക്കൂറിനേക്കാൾ ഏകദേശം 2 മില്ലിസെക്കന്റ് (ഒരു സെക്കന്റിന്റെ 2000-ൽ ഒരംശം) കൂടുതൽ സമയമെടുത്താണ് ഭൂമി ഒരു ഭ്രമണം പൂർത്തിയാക്കുന്നത് . വളരെ കൃത്യതയാർന്ന സീസിയം അറ്റോമിക് ക്ലോക്കുകളിൽ ഈ വ്യത്യാസം അറിയുവാൻ സാധിക്കും . അന്താരാഷ്ട്ര സമയക്രമം(UTC) പ്രകാരം ഒരു ദിവസം 86,400 സെക്കന്റ് ഉണ്ട് .എന്നാൽ യഥാർത്ഥത്തിൽ ഒരു ദിവസം 86400.02 സെക്കന്റുകളുണ്ട് ഈ 2 മില്ലിസെക്കന്റ് ഇമചിമ്മുന്ന സമയത്തെക്കാൾ ചെറുതാണ് . ഇങ്ങനെ എല്ലാ ദിവസവും സംഭവിക്കുന്നതിനാൽ ഏതാനും വർഷങ്ങൾ കൊണ്ട് വലിയൊരു സമയ വ്യത്യാസമുണ്ടാകുന്നു.അതുകൊണ്ടുതന്നെ ഭൂമിയുടെ ഭ്രമണത്തിനനുസരിച്ച് പ്രവർത്തിക്കുന്ന ഘടികാരങ്ങളിൽ സമയമാറ്റം വരുത്തേണ്ടതുണ്ട് .

ലീപ് സെക്കന്റ് എന്ന പ്രതിഭാസത്തിനു കാരണം ഭൂമിയുടെ ഭ്രമണവേഗതയിലെ നേരിയ കുറവാണ് .കാലാവസ്ഥ,ശക്തമായ തിരമാലകൾ ഭൂമികുലുക്കം എന്നിവയെല്ലാം ഭൂമിയുടെ ഭ്രമണത്തെ സ്വാധീനിക്കുന്നുണ്ട്.

മൂൺ ഡ്രാഗ്(Moon Drag) എന്ന പ്രതിഭാസവും ഭൂഭ്രമണത്തെ സ്വാധീനിക്കുന്നതായി പറയപ്പെടുന്നു . ചന്ദ്രന്റെ ഗുരുത്വാകർഷണം സമുദ്രത്തിലെ തിരമാലകളെ സ്വാധീനിക്കാറുണ്ട്.ഈ ഗുരുത്വാകർഷണം മൂലം തിരമാലകൾ ഭൗമോപരിതലത്തിൽ നിന്നും മുകളിലേക്ക് അൽപ്പം ഉന്തി നിൽക്കാറുണ്ട്.ഭൂമി കറങ്ങുമ്പോൾ ഈ തിരമാലകൾക്ക് സ്ഥാനമാറ്റം സംഭവിക്കുന്നുണ്ടെങ്കിലും ജഡത്വം മൂലം ഇവ പിറകിലേക്ക് നീങ്ങുവാൻ ശ്രമിക്കുന്നു.തൽഫലമായി ജലത്തിനും തറയ്ക്കുമിടയിലായി ഘർഷണബലം ഉണ്ടാകുന്നു.ദശലക്ഷക്കണക്കിനു വർഷങ്ങളായി സംഭവിക്കുന്ന ഇത്തരം പ്രവർത്തനങ്ങൾ ഭൂമിയുടെ കറക്കത്തിന്റെ വേഗത കുറയ്ക്കുന്ന 'ബ്രേക്ക്' സംവിധാനമായി വർത്തിക്കുന്നു.ഈ പ്രതിഭാസമാണ് മൂൺ ഡ്രാഗ് എന്നറിയപ്പെടുന്നത് .

ഏറ്റവും കൃത്യമായി സമയം കാണിക്കുന്ന ഘടികാരങ്ങളാണ് അറ്റോമിക് ക്ലോക്കുകൾ.ഇവയിൽ തന്നെ സീസിയം ക്ലോക്കുകൾക്ക് കൃത്യത വളരെ കൂടുതലാണ് . അന്താരാഷ്ട്രസമയക്രമം (UTC) പാലിക്കുന്നവയാണ് ഇത്തരം ക്ലോക്കുകൾ.
അറ്റോമിക് ക്ലോക്കുകളിൽ രാത്രി 11:59:59 നു ശേഷം 0:00:00 എന്നായിരിക്കും കാണിക്കുക.ഇത് അർദ്ധരാത്രി 12 മണിയാണ്.അടുത്ത ദിവസത്തിൻറെ ആരംഭവുമാണ്.ലീപ് സെക്കന്റ് ചേർക്കുന്ന ദിവസം അറ്റോമിക് ക്ലോക്കുകളിൽ 11:59:59നു ശേഷം കാണിക്കുന്ന സമയം 11:59:60 എന്നായിരിക്കും.അതായത് ഇതുവരെയും അടുത്ത ദിവസം ആരംഭിച്ചിട്ടില്ല.തൊട്ടടുത്ത നിമിഷം 0:00:00 എന്നു കാണിക്കുകയും അടുത്ത ദിവസം ആരംഭിക്കുകയും ചെയ്യുന്നു .അതിനാൽ തന്നെ ലീപ് സെക്കന്റ് ചേർക്കുന്ന ദിവസത്തെ അവസാന മിനിറ്റിൽ 61 സെക്കന്റുകളുണ്ടായിരിക്കും.!!
ഇത്തരത്തിൽ അറ്റോമിക് ക്ലോക്കുകളിൽ അധിക സെക്കന്റുകൾ ചേർക്കാനുള്ള ചുമതല പാരീസിലെ ഇന്റർനാഷണൽ എർത്ത് റൊട്ടേഷൻ എന്ന സ്ഥാപനത്തിലെ ഗവേഷകർക്കാണ് .

പ്രപഞ്ചത്തിലെ ഓരോ ചലനവും സമയത്തെ ആസ്പദമാക്കിയുള്ളതാണ്.ഭൂമിയിലെ കാലാവസ്ഥയ്ക്കും ഋതുഭേദങ്ങൾക്കുമനുസരിച്ച് ജീവിതം ചിട്ടപ്പെടുത്തുവാൻ മനുഷ്യരെ പ്രാപ്തരാക്കുന്ന അളവുകോലാണ് സമയം.അതുകൊണ്ടു തന്നെ സമയമെന്നത് ഏറ്റവും കൃത്യമായിരിക്കേണ്ടത് അത്യാവശ്യമാണ്.ഭൂമിയുടെ ഭ്രമണത്തിനു തുല്യമായി ചിട്ടപ്പെടുത്തിയിരിക്കുന്ന ഒരു മാനകമാണ്(Unit) സമയം.അതിനാൽ ഭൂഭ്രമണത്തിലെ നേരിയ വ്യത്യാസം പോലും സമയത്തിൽ പ്രതിഫലിക്കും.എല്ലാ ദിവസവും ഭൂഭ്രമണവേഗതയ്ക്കു കുറവു സംഭവിക്കുന്നുണ്ട്.ഈ വ്യത്യാസത്തിനനുസരിച്ച് ഘടികാരങ്ങളിൽ സമയമാറ്റം വരുത്തേണ്ടതുണ്ട്.

സാധാരണയായി പകൽ 12 മണി സമയത്തെയാണ് നട്ടുച്ചയായി(Noon) കണക്കാക്കുന്നത്.സൂര്യൻ ആകാശത്ത് ഏറ്റവും ഉയർന്ന ബിന്ദുവിൽ വരുന്ന സമയം .ഈ സങ്കൽപ്പത്തിലാണ് ഗ്രീനിച്ച് സമയത്തെ ലോകത്തിൻറെ അടിസ്ഥാന സമയമായി കണക്കാക്കുന്നത്.ഗ്രീനിച്ച് സമയം 12 മണിയായി സങ്കൽപ്പിച്ചാണ് മറ്റു രാജ്യങ്ങളിലെ സമയവ്യത്യാസം നിർണയിക്കുന്നത്. ഭൂമിയുടെ വൈകിയുള്ള ഭ്രമണത്തെ സന്തുലനം ചെയ്തു ലീപ് സെക്കന്റ് കൂട്ടിച്ചേർത്തില്ലെങ്കിൽ ഘടികാരങ്ങൾ ഭൂമിയെക്കാൾ വേഗത്തിൽ ഓടിക്കൊണ്ടിരിക്കും.അങ്ങനെയായാൽ
ഏകദേശം 800 വർഷങ്ങൾ കഴിയുമ്പോൾ നട്ടുച്ചസമയത്ത് ഘടികാരങ്ങളിൽ കാണിക്കുന്നത് 1 മണി എന്നായിരിക്കും .ഗ്രീനിച്ച് സമയത്തിന്റെ അടിസ്ഥാനം തന്നെ മാറുകയും സമയമെന്ന സങ്കല്പം തന്നെ തെറ്റുകയും ചെയ്യുന്നു . സമയം തെറ്റിയാൽ സമയബന്ധിതമായ തിയറികളും തെറ്റുന്നു. അതിനാൽ സമയക്രമത്തിലുണ്ടാകുന്ന നേരിയ വ്യത്യാസങ്ങൾ പോലും പ്രാധാന്യമർഹിക്കുന്നവയാണ്.

ലീപ് സെക്കന്റ് ചേർക്കുന്നത് കമ്പ്യൂട്ടറുകൾ പോലുള്ള ഉപകരണങ്ങളെ പ്രതികൂലമായി ബാധിക്കാറുണ്ട് .ഒരു സെക്കന്റ് അധികമായി ചേർക്കുന്നത് കമ്പ്യൂട്ടറുകളെ ആശയക്കുഴപ്പത്തിലാക്കുന്നു.അതു പരിഹരിക്കുവാൻ അവ ശ്രമിക്കുകയും പ്രവർത്തനം തകരാറിലാവുകയും ചെയ്യുന്നു .കമ്പ്യൂട്ടറുകൾ തകരാറിലാകുന്നത് ഇന്റർനെറ്റിനെയും ദോഷകരമായി ബാധിക്കും.കൃത്യസമയത്തെ അടിസ്ഥാനമാക്കി പ്രവർത്തിക്കുന്ന എല്ലാ സംവിധാനങ്ങളും നിശ്ചലമാകുവാൻ ലീപ് സെക്കന്റിന്റെ കൂട്ടിച്ചേർക്കലുകൾ നിമിത്തമാകുന്നു . 2012-ൽ ലീപ് സെക്കന്റ് ചേർത്തത് ഇന്റർനെറ്റിൽ പ്രശ്നങ്ങളുണ്ടാക്കിയിരുന്നു.മോസില്ല, ലിങ്ക്ഡിൻ, യെൽപ്പ് തുടങ്ങീ ഒട്ടെറെ ഇന്റർനെറ്റ് സേവനങ്ങൾ നിശ്ചലമായിരുന്നു . ഓസ്ട്രേലിയൻ എയർലൈൻസായ ക്വാണ്ടാസിന്റെ (Qantas) കമ്പ്യൂട്ടറുകൾ തകരാറിലായത് വ്യോമഗതാഗതത്തെ നിശ്ചലമാക്കിയിരുന്നു.ഇത്തരം പ്രശ്നങ്ങൾ പൂർണ്ണമായും ഒഴിവാക്കുവാൻ കഴിഞ്ഞിട്ടില്ല.
കമ്പ്യൂട്ടറുകളിലും സോഫ്റ്റ്വെയറുകളിലും ലീപ് സെക്കന്റ് പ്രോഗ്രാം ചെയ്തുവയ്ക്കുവാൻ കഴിയില്ല.അതു കാലക്രമേണ കൂട്ടിച്ചേർക്കുവാൻ മാത്രമേ കഴിയൂ.

ലീപ് സെക്കന്റ് കൂട്ടിച്ചേർക്കുന്നത് ഇന്റർനെറ്റ് സംവിധാനങ്ങളെ ബാധിക്കാതിരിക്കുവാൻ ഗൂഗിൾ ഏർപ്പെടുത്തിയ ഒരു സംവിധാനമാണ് ലീപ് സ്മിയർ.സിസ്റ്റം ക്ലോക്കുകളിലേക്ക് മില്ലിസെക്കന്റുകൾ ഘട്ടം ഘട്ടമായി ചേർക്കുന്നതാണീ സംവിധാനം.ലീപ് സെക്കന്റ് ചേർക്കുന്നതിനെ ഉൾക്കൊള്ളുവാൻ കമ്പ്യൂട്ടറുകളെ സജ്ജമാക്കുവാൻ ഈ സംവിധാനത്തിലൂടെ കഴിയുന്നു.


</doc>
<doc id="314712" url="https://ml.wikipedia.org/wiki?curid=314712" title="ഡേവിഡ് ബുർലിയുക്">
ഡേവിഡ് ബുർലിയുക്

ഡേവിഡ് ബുർലിയുക് (Ukrainian: Дави́д Дави́дович Бурлю́к; Russian: Дави́д Дави́дович Бурлю́к; July 21, 1882 – January 15, 1967) ഉക്രൈൻകാരനായ ഇദ്ദേഹം, റഷ്യൻ ഭാവിശാസ്ത്രത്തിന്റെ പിതാവ് എന്നറിയപ്പെടുന്നു. ഇദ്ദേഹം രേഖാചിത്രകാരനും ആയിരുന്നു.



</doc>
<doc id="314721" url="https://ml.wikipedia.org/wiki?curid=314721" title="ചെന്നായ് മനുഷ്യൻ">
ചെന്നായ് മനുഷ്യൻ

ലോകത്തെ വിവിധ ഭാഗങ്ങളിലെ മിത്തുകളിലും കെട്ടുകഥകളിലും ഉള്ള ഒരു സങ്കൽപ്പമാണ് ചെന്നായ് മനുഷ്യൻ അഥവാ വേർവൂൾഫ് (Werewolf). ഏഷ്യയിലും യൂറോപ്പിലും അമേരിക്കയിലും അടക്കം ലോകത്തെ വിവിധഭാഗങ്ങളിൽ വ്യത്യസ്ത രൂപത്തിൽ ഈ മിത്ത് പ്രചാരത്തിലുണ്ട്. ചില ചെന്നയകളുടെയോ ചെന്നായ് മനുഷ്യരുടെ കടിയെൽക്കുന്നവർ അടുത്ത പൗർണമിയോടെ ചെന്നായ് മനുഷ്യൻ ആയി രൂപമാറ്റം വരൂമെന്നും സ്വയം നിയന്ത്രണമില്ലാതെ മനുഷ്യരെയും മൃഗങ്ങളെയും ആക്രമിക്കുമെന്നും ആണ് ഏറ്റവും സാധാരണയായ മിത്ത്. രൂപമാറ്റം സംഭവിക്കുന്ന ചെന്നായ് മനുഷ്യർക്ക്‌ മനുഷ്യരൂപം തിരികെ എടുക്കാനാവുമെന്നും ഇല്ലെന്നും മിത്തുകളിൽ ഉണ്ട്. വാമ്പയറുകളുടെ കടുത്ത ശത്രുതയുള്ള എതിരാളികളായി ഇവയെ ചില മിത്തുകളിൽ പറയപ്പെടാറുണ്ട്. ഇവയെ വിഷയമാക്കി നിരവധി സാഹിത്യങ്ങളും സിനിമകളും ഇറങ്ങിയിട്ടുണ്ട്. കേരളത്തിലെ മിത്തുകളിൽ ചെന്നായ് മനുഷ്യർ എന്ന സങ്കല്പം ഇല്ലാത്തതിനാൽ ഇവ മലയാളികൾക്ക് സ്വതേ പരിചയമുള്ളവയല്ല.




</doc>
<doc id="314734" url="https://ml.wikipedia.org/wiki?curid=314734" title="പരവൂർ കായൽ">
പരവൂർ കായൽ

കൊല്ലം ജില്ലയിലെ പരവൂറിനടുത്ത് സ്ഥിതി ചെയ്യുന്ന ഒരു കായലാണ് പരവൂർ കായൽ. വലിപ്പത്തിൽ താരതമ്യേന ചെറുതായ ഇതിന് 6.62 ച. കിലോമീറ്റർ മാത്രമേ വിസ്തീർണ്ണമുള്ളൂ. ഇത്തിക്കരയാർ പരവൂർ കായലിൽ പതിക്കുന്നു. ടി.എസ്. കനാലിന്റെ ഭാഗമായിരുന്ന ഇത് തോടുകളുപയൊഗിച്ച് അഷ്ടമുടിക്കായലും ഇടവക്കായലുമായി ബന്ധിപ്പിക്കപ്പെട്ടിരിക്കുന്നു.


</doc>
<doc id="314741" url="https://ml.wikipedia.org/wiki?curid=314741" title="തലയൽ എസ്.കേശവൻ നായർ">
തലയൽ എസ്.കേശവൻ നായർ

വിൽപ്പാട്ട് കലാകാരനും അഭിഭാഷകനുമായിരുന്നു തലയൽ എസ്.കേശവൻനായർ. (മരണം : 13 ജൂലൈ 2015)
നവീന വില്പാട്ടിന്റെ ഉപജ്ഞാതാവായ തിരുവട്ടാർ ബാലൻ പിള്ളയുടെ ശിഷ്യനായിരുന്നു കേശവൻ നായർ. യക്ഷിക്കഥകളും തമ്പുരാൻ കഥകളും പാടിയിരുന്ന വില്പാട്ടിൽ മാറ്റം വരുത്തി നിരവധി പുതുമകളോടെ അവതരിപ്പിച്ചു. കുമാരനാശാന്റെയും വള്ളത്തോളിന്റെയും കവിതകളും സ്വദേശാഭിമാനി രാമകൃഷ്ണപിള്ളയുടെ ജീവിത കഥയും കേശവൻ നായർ വില്പാട്ടിലൂടെ വേദികളിൽ അവതരിപ്പിച്ചിരുന്നു. 

2015 ൽ മരണമടഞ്ഞു.


</doc>
<doc id="314788" url="https://ml.wikipedia.org/wiki?curid=314788" title="അന്നാ ബുനീന">
അന്നാ ബുനീന

അന്നാ ബുനീന എന്ന അന്നാ പെട്രോവ്ന ബുനീന (Russian: А́нна Петро́вна Бу́нина; IPA: [ˈannə pʲɪˈtrovnə ˈbunʲɪnə] ( listen); January 18, 1774 – December 16, 1829) റഷ്യയിലെ ഒരു കവിയായിരുന്നു. അവരായിരുന്നു ആദ്യമായി സാഹിത്യപ്രവർത്തനം കൊണ്ടു മാത്രം ജീവിച്ച റഷ്യയുടെ കവിയായിരുന്നു. നോബൽ സമ്മാനജേതാവായ ഇവാൻ ബുനിന്റെ മുൻഗാമിയും കൂടിയാണ്. 
അന്ന റഷ്യയിലെ ഉർസോവോ ഗ്രാമത്തിലാണ് ജനിച്ചത്. അവരുടെ അമ്മ കുഞ്ഞു ജനിച്ച ഉടൻ മരണമടഞ്ഞു. അവരെ വളർത്തിയത് അവരുടെ ചില ബന്ധുക്കളായിരുന്നു. വളരെക്കുറച്ചു പഠിക്കാനെ കഴിഞ്ഞുള്ളു. 13 വയസ്സിൽത്തന്നെ അവർ എഴുത്താരംഭിച്ചു. 1799-ൽ അവർ തന്റെ രചനകൾ പ്രസിദ്ധീകരിച്ചു.
1802ൽ അവർ തന്റെ പിതാവിന്റെ ചെറിയ സമ്പാദ്യം ഉപയോഗിച്ച് സെന്റ് പീറ്റേഴ്സ്ബർഗിലേയ്ക്കു പോയി. അവിടെവച്ച് അവർ ഒരു ചെറിയ വീട് വാങ്ങുകയും ഒരു ട്യൂട്ടറെ വച്ച് പഠനം തുടരുകയും ചെയ്തു. അവിടെവച്ച് അവർ തന്റെ സാഹിത്യസേവനം തുടർന്നു. തന്റെ സാഹിത്യപ്രവർത്തനം കൊണ്ടു തന്നെ അവർ ജീവിച്ചു. അന്നത്തെ റഷ്യയുടെ രാജകുടുംബം അവർക്ക് 1809, 1810 ,1813 ൽ പെൻഷൻ അനുവദിച്ചു. Lovers of the Russian Word എന്ന സംഘടനയുടെ ബഹുമാന്യ അംഗത്വം ലഭിച്ചു. പക്ഷെ, ആൺ അംഗങ്ങളെപ്പോലെ അവർക്ക് ആ സംഘടനയിൽ തന്റെ സ്വന്തം അഭിപ്രായം പറയാനുള്ള അനുവാദമില്ലായിരുന്നു. 

1809-ൽ അവർ പ്രസിദ്ധീകരിച്ച The Inexperienced Muse എന്നതായിരുന്നു അവരുടെ ആദ്യ രചന. 1812-ൽ അവരുടെ രണ്ടാമത്തെ രചന ഇതെ പേരിൽ ഇറങ്ങി. 1815-17 വരെ അവർ തന്റെ സ്തനാർബുദചികിത്സയ്ക്കായി ബ്രിട്ടൺ സന്ദർശിച്ചെങ്കിലും ചികിത്സ വിജയിച്ചില്ല. 1819ൽ തന്റെ Collected Works പ്രസിദ്ധീകരിച്ചു. 1824-ൽ തന്റെ രോഗം മൂർഛിച്ചതിനാൽ സെന്റ് പീറ്റേഴ്സ്ബർഗ് വിട്ട് തന്റെ ബന്ധുക്കളുടെ കൂടെ താമസമായി. 1829ൽ അവർ ഡെനിസോവ്ക എന്ന സ്ഥലത്തുവച്ചു മരിച്ചു. ഉറുസോവോയിൽ അടക്കി.
അവർ വളരെ വൈവിധ്യമുള്ള പ്രമേയങ്ങളും രീതികളും ഉപയോഗിച്ചു. സ്ത്രീകളുടെ അനുഭവങ്ങൾ, പ്രത്യേകിച്ച് പുരുഷന്മാരുമായുള്ള അഭിപ്രായവ്യത്യാസം പ്രമേയമാക്കി. അവർക്കുമുൻപുള്ള കവികളുടെ രചനകളിൽനിന്നും വ്യത്യസ്തത പുലർത്തിയിരുന്നു. കാലക്രമത്തിൽ അവരുടെ കവിതകൾ വിസ്മൃതിയിലാണ്ടുപോയി.


</doc>
<doc id="314790" url="https://ml.wikipedia.org/wiki?curid=314790" title="ഇവാൻ ബുനിൻ">
ഇവാൻ ബുനിൻ

ഇവാൻ ബുനിൻ ഇവാൻ അലെക്സിയേവിച്ച് ബുനിൻ (/ˈbuːniːn/[1] or /ˈbuːnɪn/; Russian: Ива́н Алексе́евич Бу́нин; IPA: [ɪˈvan ɐlʲɪˈksʲejɪvʲɪtɕ ˈbunʲɪn] ( listen); 22 October [O.S. 10 October] 1870 – 8 November 1953) സാഹിത്യത്തിനു നോബൽ സമ്മാനം നേടിയ ആദ്യ റഷ്യൻ സാഹിത്യകാരനാണ്. 

about child






</doc>
<doc id="314794" url="https://ml.wikipedia.org/wiki?curid=314794" title="മിഖൈൽ ബുൾഗാകോവ്">
മിഖൈൽ ബുൾഗാകോവ്

മിഖൈൽ ബുൾഗാകോവ് എന്ന മിഖൈൽ അഫനസ്യേവിച്ച് ബുൾഗാകോവ് (/bʊlˈɡɑːkəf/;[3] Russian: Михаи́л Афана́сьевич Булга́ков, pronounced [mʲɪxɐˈil ɐfɐˈnasʲjɪvʲɪtɕ bʊlˈɡakəf]; May 15 [O.S. May 3] 1891 – March 10, 1940) റഷ്യൻ എഴുത്തുകാരനും നാടകകൃത്തും ആയിരുന്നു. ഇരുപതാം നൂറ്റാണ്ടിന്റെ ആദ്യപാദത്തിൽ സജീവമായിരുന്നു അദ്ദേഹം. അദ്ദേഹത്തിന്റെ നോവലായ The Master and Margarita ഇരുപതാം നൂറ്റാണ്ടിന്റെ മാസ്റ്റർപീസായി കരുതപ്പെടുന്നു.


</doc>
<doc id="314795" url="https://ml.wikipedia.org/wiki?curid=314795" title="യൂറി ബുയിദ">
യൂറി ബുയിദ

യൂറി ബുയിദ എന്ന യൂറി വസിലിയേവിച്ച് ബുയിദ (Russian: Юрий Васильевич Буйда) (born 1954) റഷ്യൻ എഴുത്തുകാരനാകുന്നു. റഷ്യയുടെ കാലിനിങ്രാഡ് എന്ന പ്രദേശത്താണ് അദ്ദേഹം ജനിച്ചത്. The Zero Train എന്ന അദ്ദേഹത്തിന്റെ നോവൽ റഷ്യൻ ബൂക്കർ പ്രെയിസിനു ഷോർട്ട്ലിസ്റ്റ് ചെയ്തു. 



</doc>
<doc id="314796" url="https://ml.wikipedia.org/wiki?curid=314796" title="വലേറി ബ്രിയുസൊവ്">
വലേറി ബ്രിയുസൊവ്

വലേറി ബ്രിയുസൊവ്' എന്ന വലേറി യാക്കോവ്ലെവിച്ച് ബ്രിയുസൊവ് (Russian: Вале́рий Я́ковлевич Брю́сов; IPA: [vɐˈlʲerʲɪj ˈjakəvlʲɪvʲɪtɕ ˈbrʲusəf] ( listen); 13 December [O.S. 1 December] 1873 – 9 October 1924) റഷ്യൻ കവിയും പ്രബന്ധരചയിതാവും നാടകകൃത്തും വിവർത്തകനും വിമർശകനും ചരിത്രകാരനും ആയിരുനു. 




</doc>
<doc id="314821" url="https://ml.wikipedia.org/wiki?curid=314821" title="നോർമൻ പ്രിച്ചാഡ്">
നോർമൻ പ്രിച്ചാഡ്

1900 ലെ ഒളിമ്പിക്സിൽ ഇന്ത്യയെ പ്രതിനിധീകരിച്ചു പങ്കെടുക്കുകയും രണ്ടു മെഡലുകൾ സ്വന്തമാക്കുകയും ചെയ്ത ഒരു ബ്രിട്ടീഷ് - ഇന്ത്യൻ അത്ലറ്റ് ആണ് നോർമൻ പ്രിച്ചാഡ് (23 June 1877 – 31 October 1929). 1877ൽ കൽകത്തയിലാണ് ഇദ്ദേഹം ജനിച്ചത്‌. വിദ്യാഭ്യാസവും ഇന്ത്യയിൽ തന്നെയായിരുന്നു.


</doc>
<doc id="314849" url="https://ml.wikipedia.org/wiki?curid=314849" title="റിച്ചാർഡ് ഹേ">
റിച്ചാർഡ് ഹേ

ഇന്ത്യൻ പാർലമെന്റിലെ ആംഗ്ലോ ഇന്ത്യൻ പ്രതിനിധിയാണ് പ്രൊഫ. റിച്ചാർഡ് ഹേ. 
തലശ്ശേരി സ്വദേശിയായ ഹേ മടപ്പള്ളി ഗവ.കോളേജ് മുൻ പ്രിൻസിപ്പലായിരുന്നു. സാമ്പത്തിക ശാസ്ത്ര അദ്ധ്യാപകനായ ഹേ ഇന്ത്യയിലും വിദേശത്തും നിരവധി കലാലയങ്ങളിൽ പഠിപ്പിച്ചു.2015 ജൂലൈയിൽ പാർലമെന്റിലേക്കുള്ള ആംഗ്ലോ ഇന്ത്യൻ പ്രതിനിധിയായി രാഷ്ട്രപതി നാമനിർദ്ദശം ചെയ്തു


</doc>
<doc id="314850" url="https://ml.wikipedia.org/wiki?curid=314850" title="ജോർജ് ബേക്കർ">
ജോർജ് ബേക്കർ

ഇന്ത്യൻ പാർലമെന്റിലെ ആംഗ്ലോ ഇന്ത്യൻ പ്രതിനിധിയും ആസാമീസ്-ബംഗാളി ചലച്ചിത്ര അഭിനേതാവുമാണ് ജോർജ് ബേക്കർ. 
2014 ലെ ലോക്‌സഭാ തെരഞ്ഞെടുപ്പിൽ ഹൗറയിൽ നിന്ന് ബി.ജെ.പി സ്ഥാനാർഥിയായി ഇദ്ദേഹം മത്സരിച്ചിരുന്നു. 


</doc>
<doc id="314876" url="https://ml.wikipedia.org/wiki?curid=314876" title="പാൽവങ്കർ ബാലു">
പാൽവങ്കർ ബാലു

ഇന്ത്യൻ സ്പിൻ ബൗളിങ്ങിന്റെ പിതാവായി അറിയപ്പെടുന്ന വ്യക്തിയാണ്‌ ബാബാജി പാൽവങ്കർ ബാലു' (19 March 1876 – 4 July 1955). ഇന്ത്യൻ ക്രിക്കറ്റിൽ ഒരു മൽസരം പോലും ഇദ്ദേഹം കളിച്ചിട്ടില്ല.ഇടങ്കൈയൻ ബൗളറായ ഇദ്ദേഹത്തിനു മികച്ച കൃത്യതയും പന്ത് ഇരു വശത്തേക്കും തിരിക്കാനും നല്ല കഴിവുണ്ടായിരുന്നു..പിൻനിരയിൽ സമാന്യം നന്നായി ബാറ്റ് ചെയ്യാനും ഇദ്ദേഹത്തിനു കഴിഞ്ഞിരുന്നു.
ദളിതന്മാരിൽ ഇന്ത്യൻ കായിക രംഗത്ത് ആദ്യകാലങ്ങളിൽ പ്രഭാവം ചെലുത്തിയ വ്യക്തികളിൽ ഒരാളായിരുന്നു ഇദ്ദേഹം.ഇദ്ദേഹത്തിനു ദളിതനയിരുന്നതിനാൽ ക്രിക്കറ്റ് ക്യാപ്റ്റനാകാൻ കഴിഞ്ഞിരുന്നില്ല.കുറച്ച് വർഷങ്ങൾക്ക് ശേഷം അദ്ദേഹത്തിന്റെ സഹോദരൻ പാൽവങ്കർ വിത്തൽ ഹിന്ദു ടീമിന്റെ ക്യാപ്ടനായത് ഇന്ത്യയിലെ സമൂഹത്തിലെ മാറ്റങ്ങളുടെ പ്രതിഫലനം കൂടിയാണ്‌.


</doc>
<doc id="314897" url="https://ml.wikipedia.org/wiki?curid=314897" title="എയർ ഇന്ത്യ എക്സ്പ്രസ്സ്‌">
എയർ ഇന്ത്യ എക്സ്പ്രസ്സ്‌

കൊച്ചി കേന്ദ്രീകരിച്ചു പ്രവർത്തിക്കുന്ന എയർ ഇന്ത്യയുടെ കുറഞ്ഞ നിരക്കിലുള്ള എയർലൈൻ അനുബന്ധമാണ്‌ എയർ ഇന്ത്യ എക്സ്പ്രസ്സ്‌. മിഡിൽ ഈസ്റ്റിലേക്കും സൗത്ത് ഈസ്റ്റ്‌ ഏഷ്യയിലേക്കും ആഴ്ച്ചയിൽ 175 സർവീസുകൾ നടത്തുന്നു. എയർ ഇന്ത്യയുടെ അനുബന്ധ സ്ഥാപനമായ എയർ ഇന്ത്യ ചാർട്ടേർസ് ആയിരുന്നു ഈ എയർലൈൻ സ്വന്തമാക്കിയിരുന്നത്. ഇപ്പോൾ എയർ ഇന്ത്യ നേരിട്ട് സ്വന്തമാക്കിയിരിക്കുന്നു.

എയർ ഇന്ത്യയുടെ അനുബന്ധമായ എയർ ഇന്ത്യ എക്സ്പ്രസ്സ്‌ പ്രധാനമായും പ്രവർത്തിക്കുന്നത് ഇന്ത്യൻ സംസ്ഥാനമായ കേരളത്തിൽനിന്നും മിഡിൽ ഈസ്റ്റിലേക്കും സൗത്ത് ഈസ്റ്റ്‌ ഏഷ്യയിലേക്കുമാണ്. ആഴ്ച്ചയിൽ നൂറിൽ അധികം സർവീസുകൾ നടത്തുന്നു. എയർ ഇന്ത്യയുടെ അനുബന്ധ സ്ഥാപനമായ എയർ ഇന്ത്യ ചാർട്ടേർസ് ആയിരുന്നു ഈ എയർലൈൻ സ്വന്തമാക്കിയിരുന്നത്, ഇപ്പോൾ എയർ ഇന്ത്യ നേരിട്ട് സ്വന്തമാക്കിയിരിക്കുന്നു. 2005 ഏപ്രിൽ 29-നു പ്രവർത്തനമാരംഭിച്ച എയർലൈനിൻറെ ആദ്യ വിമാനം തിരുവനന്തപുരത്തിൽനിന്നും അബുദാബി വരെ ആയിരുന്നു. എയർ ഇന്ത്യ എക്സ്പ്രസ്സിൻറെ ആദ്യ വിമാനം ബോല്ലിയോൺ ഏവിയേഷൻ സർവീസസിൽനിന്നും 2005 ഫെബ്രുവരി 22-നു വായ്പ അടിസ്ഥാനത്തിൽ ലഭിച്ച പുതിയ ബോയിംഗ് 737-86 വിമാനമാണ്. 2014 ഫെബ്രുവരി 20-നു എയർലൈനിനു ബോയിംഗ് 737-800 ഉൾപ്പെടെ 20 വിമാനങ്ങളുണ്ട്.
എയർലൈനിൻറെ ആസ്ഥാനം കൊച്ചിയാണ്. 2013 ജനുവരി മുതൽ ആസ്ഥാനം കൊച്ചിയിലേക്ക് മാറ്റാനുള്ള അഭ്യർത്ഥനക്കു 2012 ഡിസംബറിൽ എയർ ഇന്ത്യ ഡയറക്ടർ ബോർഡ്‌ അംഗീകാരം നൽകി.ആസ്ഥാനം മാറുന്നത് ഘട്ടം ഘട്ടമായി ആയിരിക്കുമെന്നും കൊച്ചി പ്ഫ്ഫിസ് പ്രവർത്തനം ജനുവരി 1-നു (പുതുവത്സര ദിവസം) ആരംഭിക്കുമെന്നും കെ. സി. വേണുഗോപാൽ, കേന്ദ്ര വ്യോമയാന മന്ത്രി, പറഞ്ഞു.

ദക്ഷിണേന്ത്യൻ സംസ്ഥാനങ്ങളായ കേരളം, തമിഴ്‌നാട്, കർണാടക എന്നിവിടങ്ങളിൽ നിന്നും മിഡിൽ ഈസ്റ്റിലേക്കും സൗത്ത് ഈസ്റ്റ്‌ ഏഷ്യയിലേക്കും ആഴ്ച്ചയിൽ നൂറിൽ അധികം സർവീസുകൾ നടത്തുന്നു.

എയർ ഇന്ത്യ എക്സ്പ്രസ്സ്‌ എല്ലാ യാത്രക്കാർക്കും ഉപചാരമായി ലഘു ഭക്ഷണങ്ങളും മിനറൽ വെള്ളവും നൽകുന്നു. സ്നാക്ക്സുകൾ, വായിക്കാനുള്ള പുസ്തകങ്ങൾ, മറ്റു വിനോദ കാര്യങ്ങൾ വിമാനത്തിൽനിന്നും വാങ്ങാവുന്നതാണ്. വിനീതരായ സ്റ്റാഫുകൾ നമുക്ക് നല്ല യാത്രാനുഭവം പകരാൻ സഹായങ്ങൾ നൽകാൻ സദാ തയ്യാറാണ്.
ലക്ഷ്യസ്ഥാനങ്ങൾക്കനുസരിച്ചു സൗജന്യമായി കൊണ്ടുപോകാവുന്ന ബാഗ്ഗേജ് പരിധി നിശ്ചയിക്കുന്നു. ചെറിയ കുട്ടികൾക്ക് 10 കിലോഗ്രാം സൗജന്യ ബാഗ്ഗേജ് അനുവദിക്കും. ഓരോ യാത്രക്കാരനും കയ്യിൽ 7 കിലോഗ്രാമിൽ താഴേയുള്ള ചെറിയ ബാഗ്‌ കൊണ്ടുപോവുന്നതും അനുവദനീയമാണ്. അതിൽ കൂടുതൽ ഹാൻഡ്‌ ബാഗിൽ അനുവദനീയമല്ല. സൗജന്യ ബാഗ്ഗേജ് പരിധിയിൽ കൂടുതലുള്ള ബാഗ്ഗേജുകൾക്ക് അധിക പണം നൽകേണ്ടതാണ്.

മെയ്‌ 22, 2010-ൽ ദുബായ് – മംഗലാപുരം, എയർ ഇന്ത്യ എക്സ്പ്രസ്സ്‌ 812, ബോയിംഗ് 737-800 വിമാനം, മംഗലാപുരം എയർപോർട്ട് റൺവേ നമ്പർ 24-ൽ ഇറങ്ങുമ്പോൾ തെന്നി നീങ്ങി വിമാനത്തിലുണ്ടായിരുന്ന 166 ആളുകളിൽ 152 യാത്രക്കാരും 6 ക്രൂ മെമ്പർമാരും കൊല്ലപ്പെട്ടു. വിമാനം റൺവേയിൽനിന്നും മരങ്ങളുള്ള താഴെ ഭാഗത്തേക്ക് വീഴുകയും തീ പിടിക്കുകയും ചെയ്തു. 8 യാത്രക്കാർ അത്ഭുതകരമായി രക്ഷപ്പെടുകയും 8 യാത്രക്കാർ വിമാനത്തിൽ കയറിയതുമില്ല.
മെയ്‌ 25, 2010-ൽ ദുബായിൽനിന്നും പൂനെയിലേക്ക് പറന്ന ബോയിംഗ് 737-800 വിമാനം, പെട്ടെന്ന് 7000 അടി താഴേക്കു പോയി. തൻറെ സീറ്റ്‌ അഡ്ജസ്റ്റ് ചെയ്യുമ്പോൾ കോ-പൈലറ്റ് അബദ്ധത്തിൽ നിയന്ത്രണ കോളത്തിൽ തട്ടിയതാണ് ഇതിനു കാരണമായത്. ഈ സമയത്ത് കോക്ക്പിറ്റിൻറെ പുറത്ത് ഉണ്ടായിരുന്ന ക്യാപ്റ്റൻ, തിരിച്ചു കോക്ക്പിറ്റിൽ എത്തി വിമാനം നിയന്ത്രിച്ചു അപകടം ഒഴിവാക്കി.
ഓരോ എയർ ഇന്ത്യാ എസ്ക്പ്രസ്സ് വിമാനത്തിന്റെയും ചിറകിൽ ഇന്ത്യൻ സംസ്കാരം, പാരമ്പര്യം ചരിത്രം എന്നിവ പ്രതിബിംബിക്കുന്ന വൈവിധ്യമാർന്ന ചിത്രങ്ങൾ ആലേഖനം ചെയ്തിട്ടുണ്ട്.



</doc>
<doc id="314899" url="https://ml.wikipedia.org/wiki?curid=314899" title="ഭാരതീയ യുവമോർച്ച">
ഭാരതീയ യുവമോർച്ച

യുവമോർച്ച എന്ന പേരിൽ അറിയപ്പെടുന്ന ഭാരതീയ ജനതാ യുവമോർച്ച, ഭാരതീയ ജനതാ പാർട്ടിയുടെ യുവജനവുഭാഗമാണ്. 1978ൽ രൂപീകൃതമായ സംഘടനയുടെ ആദ്യത്തെ ദേശീയ അദ്ധ്യക്ഷൻ കൽരാജ് മിശ്രയാണ്.

ദേശീയ പ്രസിഡന്റ്‌ നേത്രുത്വം നല്കുന്ന ദേശീയ എക്സിക്യുറ്റിവ് കമ്മിറ്റിയാണ് സംഘടനയുടെ പരമോന്നത സമിതി.് പൂനം മഹാജൻ ആണ് നിലവിലെ ദേശീയ പ്രസിഡന്റ്‌.

രാജ്നാഥ് സിംഗ്, പ്രമോദ് മഹാജൻ, ശിവരാജ് സിംഗ് ചൗഹാൻ മുതലായ നേതാക്കൾ സംഘടനയുടെ ആദ്യകാല ദേശീയ അദ്ധ്യക്ഷന്മാരായി പ്രവർത്തിച്ചിട്ടുണ്ട്.

സംഘടനയുടെ നിലവിലെ നേതാക്കൾ:


</doc>
<doc id="314908" url="https://ml.wikipedia.org/wiki?curid=314908" title="ഇറാൻ ബന്ദി പ്രതിസന്ധി">
ഇറാൻ ബന്ദി പ്രതിസന്ധി

അമേരിക്കൻ പ്രസിഡന്റായിരുന്ന ജിമ്മി കാർട്ടർ ഇറാൻ വിപ്ലവത്തെ തുടർന്ൻ പുറത്താക്കപ്പെട്ട ഷാക്ക്‌ അമേരിക്കയിൽ അഭയം കൊടുത്തതിനെത്തുടർന്ന് ഏതാനും ഇറാനീ വിദ്യാർത്ഥികൾ 1979 നവംബറിൽ തെഹ്‌റാനിലെ അമേരിക്കൻ എംബസി ഉപരോധിക്കുകയും 53 നയതന്ത്ര ഉദ്യോഗസ്തരേയും ഒരു സെക്യൂരിറ്റി ജീവനക്കാരനേയും ബന്ധികലാക്കിയ സംഭവമാണ് ഇറാൻ ബന്ദി പ്രശ്നം. അമേരിക്ക ഒരു സൈനിക ഓപ്പറേഷൻ അടക്കം പ്ലാൻ ചെയ്തു ബന്ദി മോചനത്തിന് ശ്രമിച്ചെങ്കിലും പരാചയപ്പെട്ടു. അവസാനം ചർച്ചകളെ തുടർന്നാണ്‌ 444 ദിവസത്തെ പ്രശ്നം അവസാനിക്കുന്നത് .


</doc>
<doc id="314910" url="https://ml.wikipedia.org/wiki?curid=314910" title="മ്യൂണിച്ച് കൂട്ടക്കൊല">
മ്യൂണിച്ച് കൂട്ടക്കൊല

1972ലെ മ്യൂണിച്ച് ഒളിമ്പിക്സിനെത്തിയ ഇസ്രയേൽ കായിക താരങ്ങളെ ഒളിമ്പിക് വില്ലേജിൽ കടന്ന് പലസ്തീൻ വിമോചന പോരാട്ട സംഘമായ ബ്ലാക്ക് സെപ്റ്റമ്പർ സായുധ സംഘം ബന്ധികലാക്കിയ സംഭവമാണ് മ്യൂണിച്ച് ബന്ദി പ്രശ്നം എന്നറിയപ്പെടുന്നത്. തീവ്രവാദികൾ രണ്ട് പരിശീലകരെ വധിച്ചു. ഒമ്പത് പേരേ ബന്ധികളാക്കി .ബന്ദിമോചനത്തിന് ഇസ്രയേൽ ജയിലിലുള്ള 234 ഫലസ്തീൻ തടവുകാരെ വിട്ടയക്കുക എന്നതായിരുന്നു ബ്ലാക്ക് ബ്ലാക്ക് സെപ്റ്റംബർന്റെ ആവശ്യം. ഇസ്രയേൽ പ്രധാനമന്ത്രി ഗോൾഡോമെയ്ർ അത് നിരസിച്ചു. ജർമിനി മോചനപ്പണം വാഗ്ദാനം ചെയ്തുവെങ്കിലും തീവ്രവാദികൾ നിരസിച്ചു. ബന്ദികളുമായ് കൈറോ യിലേക്ക് പോകുവാൻ അവർ യാത്രാ സൗകര്യം ആവശ്യപ്പെട്ടു. രാത്രിയിൽ തീവ്രവാദികളും ബന്ദികളും ഒരു പട്ടാള വിമാനതാവളത്തിൽ എത്തിച്ചു. അവിടെ യാത്രക്കായി ഒരു വിമാനം ഒരുക്കിയിരുന്നു. തീവ്രവാദികൾ ഹെലികോപ്റ്ററിൽ നിന്നും ഇറങ്ങിയതോടെ പോലീസ് വെടിവച്ചു.തീവ്രവാദികൾ തിരിച്ചും.ഒമ്പത് ബന്ദികളും അഞ്ച് തീവ്രവാദികളും മരിച്ചു ബ്ലാക്ക് സെപ്റ്റംബർ ഈ ഓപ്പറേഷന് പേര് നൽകിയത് ജൂത തീവ്രവാദ സംഘടനയായ ഹഗന 1948ൽ കൂട്ടക്കുരുതി നടത്തിയ രണ്ടു പലസ്തീനിയൻ ക്രിസ്ത്യൻ ഗ്രാമങ്ങളായ , എന്നിവയുടെ പേരുകളായിരുന്നു. മ്യൂണിക്ക് വിമാനത്താവളത്തിൽ വെച്ചു നടന്ന ഏറ്റുമുട്ടലിൽ ബന്ദികളായ കായിക താരങ്ങളും ബ്ലാക്ക് സെപ്റ്റംബർ പ്രവർത്തകരും കൊല്ലപ്പെട്ടു.


</doc>
<doc id="314917" url="https://ml.wikipedia.org/wiki?curid=314917" title="കതിരൂർ മനോജ്‌ വധം">
കതിരൂർ മനോജ്‌ വധം

ആർ.എസ്.എസ് കണ്ണൂർ ജില്ലാ ശാരീരിക് ശിക്ഷൺ പ്രമുഖ് ആയിരുന്ന കതിരൂർ മനോജിനെ ബോംബെറിഞ്ഞശേഷം വെട്ടിക്കൊലപ്പെടുത്തിയ സംഭവം ആണ് കതിരൂർ മനോജ്‌ വധം. 2014 സപ്തംബർ ഒന്നിനാണ് മനോജ് കൊല്ലപ്പെടുന്നത്. 40 വയസ്സായിരുന്നു മനോജിന്. ബോംബെറിഞ്ഞ് ഭീകരാന്തരീക്ഷം സൃഷ്ടിച്ച് മനോജിനെ വാഹനത്തിൽ നിന്നും വലിച്ചിറക്കി വടിവാളിനു വെട്ടിക്കൊലപ്പെടുത്തുകയായിരുന്നു പ്രതികൾ ചെയ്തത്. ഈ സംഭവത്തിൽ കണ്ണൂർ ജില്ലാ സെക്രട്ടറിയായ പി. ജയരാജനെ കേസിൽ 25-ആം പ്രതിയാക്കി ചേർത്തു. കൊലപാതകം, വധശ്രമം, ഗൂഢാലോചന എന്നിവയ്ക്കുപുറമെ യു.എ.പി.എ. അനുസരിച്ചുള്ള ദേശവിരുദ്ധക്കുറ്റം എന്നിവയാണ് പ്രതികൾക്കെതിരെ ചുമത്തിയിരിക്കുന്നത്.

സെപ്റ്റംബർ 2-ന് അന്വേഷണം എഡിജിപി പി.എ. അനന്തകൃഷ്ണന്റെ നേതൃത്വത്തിൽ പ്രത്യേക അന്വേഷണ സംഘത്തെ ഏൽപ്പിച്ചു. പ്രതികളായ കതിരൂർ സ്വദേശിയായ വിക്രമൻ, വിഡിയോ ഗ്രാഫറായ എ. ജിതിൻ എന്നിവരെ അന്വേഷണ സംഘം തിരിച്ചറിഞ്ഞു. സെപ്റ്റംബർ 11-ന് കേസിലെ ഒന്നാം പ്രതിയായ വിക്രമൻ കണ്ണൂർ ഒന്നാം ക്ലാസ് മജിസ്ട്രേറ്റ് കോടതിയിൽ കീഴടങ്ങി. കുറ്റകൃത്യത്തിൽ നിയമവിരുദ്ധ പ്രവർത്തന നിരോധന നിയമം (യു.എ.പി.എ.) ചുമത്തി. ഒന്നാം പ്രതി വിക്രമനെ രക്ഷപെടാൻ സഹായിച്ചു എന്ന കുറ്റത്തിനു കതിരൂർ സ്വദേശിയും സി.പി.എം. പാട്യം സോഷ്യൽ സർവ്വീസ് സൊസൈറ്റിയുടെ സെക്രട്ടറിയുമായ സി. പ്രകാശനെ സെപ്റ്റംബർ 15-ന് അറസ്റ്റ് ചെയ്തു.

നിലവിൽ ക്രൈംബ്രാഞ്ച് അന്വേഷണം നടത്തിക്കൊണ്ടിരുന്ന കേസ് സിബിഐയ്ക്കു വിട്ടുകൊണ്ടുള്ള വിജ്ഞാപനം സംസ്ഥാനസർക്കാർ പുറത്തിറക്കിയതിനെത്തുടർന്ന് കേസ് സി.ബി.ഐ. ഏറ്റെടുത്തു. ഡിജിപിയുടെ നിർദ്ദേശപ്രകാരമാണ് സർക്കാർ വിജ്ഞാപനം പുറത്തിറക്കിയത്. 2014 സെപ്റ്റംബർ 28-നാണ് കേസ് ഏറ്റെടുക്കാൻ തയാറാണെന്ന് കേന്ദ്ര പഴ്സണൽ മന്ത്രാലയത്തെ സി.ബി.ഐ അറിയിച്ചത്. തുടർന്ന് ഒക്ടോബർ 28-നാണ് കേസ് അന്വേഷണം സി.ബി.ഐ. ഏറ്റെടുത്തുകൊണ്ടുള്ള അറിയിപ്പു വന്നത്. മുൻ തീരുമാനപ്രകാരം തന്നെ യുഎപിഎ ഉൾപ്പെടെയുള്ള കുറ്റങ്ങൾ ചുമത്തി കേസ് തിരുവനന്തപുരം സിബിഐ പ്രത്യേക കോടതിയിൽ എഫ്.ഐ.ആർ. സമർപ്പിച്ചു. കേസ് രജിസ്റ്റർ ചെയ്ത് ക്രൈംബ്രാഞ്ചിൽ നിന്നും ഫയൽ ഏറ്റുവാങ്ങിയതായി അറിയിച്ചുകൊണ്ട് 2014 നവംബർ 7-ന് സിബിഐ പ്രിൻസിപ്പൽ സെഷൻസ് കോടതിയിൽ റിപ്പോർട്ട് ചെയ്തു. 2014 ഡിസംബർ 18-ന് എറണാകുളം ചീഫ് ജുഡീഷ്യൽ മജിസ്ട്രേറ്റ് കോടതിയിലുള്ള കേസ് ഫയലുകൾ തലശ്ശേരി സെഷൻസ് കോടതിക്ക് കൈമാറാൻ ഹൈക്കോടതി ഉത്തരവിട്ടു.

2015 ജനുവരി ഏഴിനു സി.പി.എം. ലോക്കൽ കമ്മിറ്റി അംഗം കിഴക്കേ കതിരൂർ പി.പി. രാമചന്ദ്രനെ അറസ്റ്റ് ചെയ്യുകയും മറ്റൊരു പ്രതിയായ ദേശാഭിമാനി ജീവനക്കാരൻ ബക്കളം കൃഷ്ണനെതിരെ ജാമ്യമില്ലാ വാറന്റ് പുറപ്പെടുവിച്ചു. തുടർന്ന് മാർച്ച് 12-നാണ് തലശ്ശേരി പ്രിൻസിപ്പൽ സെഷൻസ് കോടതിയിൽ സിബിഐ കുറ്റപത്രം സമർപ്പിച്ചത്. പി. ജയരാജനെ 15 വർഷം മുൻപ് കൊലപ്പെടുത്താൻ ശ്രമിച്ചതിനു പ്രതികാരമായാണ് മനോജിനെ വധിച്ചതെന്ന് കുറ്റപത്രത്തിൽ ആരോപണം ഉന്നയിച്ചു. ചോദ്യം ചെയ്യലിനായി തിരുവനന്തപുരം സിബിഐ ഓഫീസിൽ എത്തിച്ചേരാൻ ആവശ്യപ്പെട്ടുകൊണ്ട് ജയരാജന് മേയ് 27-ന് സിബിഐ നോട്ടീസ് നൽകി. പിന്നീട് ജൂൺ 2-ന് ജയരാജനെ 5 മണിക്കൂർ സമയത്തോളം ചോദ്യം ചെയ്തു.

ജൂൺ 18-ആം തിയതി മൂന്നാം പ്രതി സി. പ്രകാശൻ, പതിനൊന്നാം പ്രതി ചപ്പാരപ്പടവ് സ്വദേശി കൃഷ്ണൻ, പന്ത്രണ്ടാം പ്രതി എ. രാമചന്ദ്രൻ എന്നിവർക്ക് ഹൈക്കോടതി ജാമ്യം നൽകി. കേസ് എറണാകുളം സിബിഐ കോടതിയിൽ നിന്നും തലശ്ശേരി പ്രിൻസിപ്പൽ സെഷൻസ് കോടതിയിലേക്ക് മാറ്റാനുള്ള ഹൈക്കോടതി ഉത്തരവിനെതിരെ 2015 ജൂലൈ 9-ന് സിബിഐ സുപ്രീം കോടതിയിൽ ഹർജി നൽകി. ജൂല പത്താം തിയതി പി. ജയരാജൻ ആദ്യമായി തലശ്ശേരി പ്രിൻസിപ്പൽ സെഷൻസ് കോടതിയിൽ മുൻ‌കൂർ ജാമ്യത്തിനായുള്ള ഹർജി ഫയൽ ചെയ്തു. എന്നാൽ ജൂലൈ 24-ന് ഈ ഹർജി തലശേരി കോടതി തള്ളി. 28-ആം തിയതി മറ്റൊരു പ്രതിയായ സിപിഎം പയ്യന്നൂർ ഏരിയാ സെക്രട്ടറി ടി.ഐ. മധുസൂദനൻ കോടതിയിൽ നേരിട്ട് കീഴടങ്ങി

ജൂലൈ 13-ആം തിയതി ചികിത്സാവശ്യത്തിനായി കണ്ണൂർ ജില്ലാ സെക്രട്ടറി സ്ഥാനത്തു നിന്നും അവധിയെടുത്ത ജയരാജൻ അതേ മാസം 29-ആം തിയതി തിരികെ പ്രവേശിച്ചു. 2016 ജനുവരി 10-ന് ചോദ്യം ചെയ്യലിനു ഹാജരാകാൻ ആവശ്യപ്പെട്ട് സിബിഐ വീണ്ടും ജയരാജനു നോട്ടീസ് നൽകി. എന്നാൽ പിറ്റേ ദിവസം തന്നെ ജയരാജൻ മുൻകൂർ ജാമ്യത്തിനായി ഹർജി ഫയൽ ചെയ്തു. എന്നാൽ, ജനുവരി 19-ന് ഹർജി സ്വീകരിച്ച പ്രിൻസിപ്പൽ സെഷൻസ് ജഡ്ജി വി.ജി. അനിൽകുമാർ അപേക്ഷ തള്ളിയതിനെത്തുടർന്ന് ജയരാജനെ വീണ്ടും ആശുപത്രിയിൽ പ്രവേശിപ്പിച്ചു. മനോജ് വധക്കേസിലെ പ്രധാന സൂത്രധാരൻ ജയരാജനാണെന്ന് വ്യക്തമാക്കിയും 25-ആം പ്രതിയാക്കിയും ജനുവരി 21-ന് സിബിഐ തലശേരി കോടതിയിൽ റിപ്പോർട്ട് സമർപ്പിച്ചു. എന്നാൽ ഈ ഹർജിയും കോടതി ജനുവരി 30-ന് കോടതി തള്ളി. 

2016 ഫെബ്രുവരി 10-ന് കേസ് ഡയറി ഹാജരാക്കാൻ ഹൈക്കോടതി നിർദ്ദേശം നൽകി. വീണ്ടും ഫെബ്രുവരി ഒന്നിനു ജയരാജൻ ഹൈക്കോടതിയിൽ മുൻകൂർ ജാമ്യഹർജി നൽകി. ഈ ഹർജി അതേ മാസം 10-ആം തിയതി ഹൈക്കോടതി തള്ളി. അതേ തുടർന്ന് പരിയാരം മെഡിക്കൽ കോളേജിൽ ചികിത്സയിലായിരുന്ന ജയരാജൻ പിറ്റേ ദിവസം തലശേരി സെഷൻ കോടതിയിൽ കീഴടങ്ങി. തുടർന്ന് ഇദ്ദേഹത്തെ മാർച്ച് 11 വരെ റിമാൻഡ് ചെയ്തു എന്നാൽ കണ്ണൂർ സെൻട്രൽ ജയിൽ എത്തിച്ച ജയരാജനെ ആരോഗ്യനില മോശമായി എന്ന കാരണത്താൽ വിദഗ്ദ ചികിത്സയ്ക്കായി പെരിയാരം മെഡിക്കൽ കോളേജിൽ പ്രവേശിപ്പിച്ചു. പിന്നീട് കോഴിക്കോട് മെഡിക്കൽ കോളേജിൽ പ്രവേശിപ്പിക്കാൻ ജയിൽ അധികൃതർ തീരുമാനിച്ചിരുന്നെങ്കിലും അവസാനം നിമിഷം ആഭ്യന്തരവകുപ്പ് ഇടപെട്ട് ഈ നീക്കം മരവിപ്പിച്ചു. എന്നാൽ, പരിയാരം മെഡിക്കൽ കോളജിനു സർക്കാർ നൽകാനുള്ള പണം നൽകാതിരുന്നതിനാലാണ് ജയരാജനെ ഡിസ്ചാർജ് ചെയ്യാത്തതെന്നും തുക അടച്ചാൽ മാത്രമെ ഡിസ്ചാർജ് നൽകൂ എന്നും ആശുപത്രി അധികൃതർ നിർബന്ധം പിടിച്ചു. തുടർന്ന് ഫെബ്രുവരി 15-ന് കുടിശികത്തു അടച്ച് ഡിസ്ചാർജ് വാങ്ങി ജയരാജനെ കോഴിക്കോട് മെഡിക്കൽ കോളജിലേക്ക് മാറ്റി.

വധക്കേസിലെ ബുദ്ധികേന്ദ്രം ജയരാജനാണെന്നും കേസിൽ അദ്ദേഹത്തിനു നേരിട്ട് പങ്കുണ്ടെന്നും സിബിഐ കോടതിയിൽ സമർപ്പിച്ച റിപ്പോർട്ടിൽ പരാമർശിച്ചിട്ടുണ്ട്. കൂടാതെ മറ്റു നിരവധി കൊലപാതകങ്ങളിലും ജയരാജന് പങ്കുണ്ടെന്ന പരാമർശവും ഈ റിപ്പോർട്ടിലുണ്ട്. സിബിഐ അറസ്റ്റ് ഉണ്ടാകുന്നതിന് മുമ്പാണ് ജയരാജൻ കോടതിയിൽ കീഴടങ്ങിയത്. കേസിൽ 25-ആം പ്രതിയാണ് ജയരാജൻ. വധക്കേസിൽ ഗൂഢാലോചന നടത്തിയതിൽ ജയരാജനെതിരെ സിബിഐയ്ക്ക് തെളിവ് ലഭിച്ചതിനാലാണ് അദ്ദേഹത്തെ പ്രതി ചേർത്തത്. ജയരാജൻ സമർപ്പിച്ച മുൻകൂർ ജാമ്യ ഹർജി 2 പ്രാവശ്യം കോടതി തളളിയിരുന്നു. തീവ്രവാദ പ്രവർത്തന നിരോധന നിയമ (യു.എ.പി.എ.) പ്രകാരം ഗൂഡാലോചനയ്ക്കാണ് ജയരാജനെ പ്രതിയാക്കിയിരിക്കുന്നത്.

എന്നാൽ കോടതിയിൽ ഹാജരായ ദിവസം തന്നെ ജയരാജനെ പരിശോധിച്ച ജയിലിലെ ഡോക്ടർമാർ അദ്ദേഹത്തിനു ഗുരുതരമായ ആരോഗ്യപ്രശ്നങ്ങളുണ്ടെന്നും അതിനാൽ ഉടൻ മെഡിക്കൽ കോളേജിൽ അഡ്മിറ്റ് ചെയ്യണമെന്നും ആവശ്യപ്പെട്ടതിനെത്തുടർന്ന് അദ്ദേഹത്തെ മെഡിക്കൽ കോളേജിലേക്ക് മാറ്റി. 

ജയരാജനെ പരിയാരം മെഡിക്കൽ കോളേജിലേക്ക് മാറ്റാനായി വൈദ്യപരിശോധനാ റിപ്പോർട്ട് തിരുത്തിയെന്നുള്ള രേഖ ഫെബ്രുവരി 16-ന് പുറത്തായിരുന്നു. കണ്ണൂർ ജില്ലാ ആശുപത്രിയിൽ നിന്ന് നൽകിയ മെഡിക്കൽ റിപ്പോർട്ടിലാണ് ഈ തിരുത്തലുള്ളത്. പിന്നീട് കണ്ണൂർ സെൻട്രൽ ജയിൽ സൂപ്രണ്ടിൽ നിന്ന് ഇത് സി.ബി.ഐ. കസ്റ്റഡിയിലെടുത്തു. വിദഗ്ദ്ധ പരിശോധനയ്ക്കായി കോഴിക്കോട് മെഡിക്കൽ കോളേജിലേക്ക് മാറ്റണം എന്നായിരുന്നു റിപ്പോർട്ടിൽ ആദ്യം എഴുതിയിരുന്നത്. എന്നാൽ ഈ ഭാഗം വെട്ടിത്തിരുത്തി ഹൈയർ കാർഡിയാക് സെന്ററിലേക്ക് മാറ്റണമെന്ന് എഴുതിച്ചേർത്തതായി രേഖയിൽ നിന്നും സിബിഐ മനസ്സിലാക്കി. ഇത് ജയരാജനെ പരിയാരം മെഡിക്കൽ കോളേജിൽ പ്രവേശിപ്പിക്കാനായി നടത്തിയ ആസൂത്രിതമായ നീക്കമാണെന്നാണ് സി.ബി.ഐ. വിലയിരുത്തുന്നത്. 

കോഴിക്കോട് മെഡിക്കൽ കോളേജിൽ ചികിത്സയിലായിരുന്ന ജയരാജനെ മെച്ചപ്പെട്ട ചികിത്സ ആവശ്യമുണ്ടെന്ന് കണ്ടെത്തിയതിനാൽ തിരുവനന്തപുരം ശ്രീചിത്രയിലേക്ക് മാറ്റിയിരുന്നു. പിന്നീട് മാർച്ച് 2-ന് ഇദ്ദേഹത്തെ തിരികെ കോഴിക്കോട് മെഡിക്കൽ കോളേജിൽ പ്രവേശിപ്പിച്ചു. തുടർന്ന് മാർച്ച് 8-ന് ജയരാജനെ കണ്ണൂർ സെൻട്രൽ ജയിലിലും പ്രവേശിപ്പിച്ചു. കോടതിയുടെ അനുമതി പ്രകാരം മാർച്ച് 9,10,11 തീയതികളിലായി മൂന്നു ദിവസം ജയരാജനെ ജയിൽ സൂപ്രണ്ടിന്റെ സാന്നിദ്ധ്യത്തിൽ ചോദ്യം ചെയ്തു. ഇതിൽ നിന്നും വിവരങ്ങളൊന്നും ലഭിക്കാത്തതിനെത്തുടർന്ന് ജയരാജനെ നുണപരിശോധനയ്ക്ക് വിധേയനാക്കണമെന്ന് സിബിഐ ആവശ്യപ്പെട്ടെങ്കിലും ജയരാജൻ അതിനു തയാറായില്ല. 


കൊലപാതകം നടന്ന് മണിക്കൂറുകൾക്കകം <nowiki>"കാത്തിരുന്ന വാർത്ത"</nowiki> യെന്ന് ജയരാജന്റെ മകൻ ജെയിൻ രാജ് അന്ന് ഫേസ്ബുക്കിൽ കുറിച്ചത് ഏറെ വിവാദമായിരുന്നു.


</doc>
<doc id="314925" url="https://ml.wikipedia.org/wiki?curid=314925" title="അലക്സാണ്ടർ ചെക്കോവ്">
അലക്സാണ്ടർ ചെക്കോവ്

അലക്സാണ്ടർ ചെക്കോവ് എന്ന അലക്സാണ്ടർ പാവ്ലോവിച്ച് ചെക്കോവ് (Russian: Алекса́ндр Па́влович Че́хов; August 22, 1855 – May 29, 1913) റഷ്യയിലെ നോവലിസ്റ്റും ചെറുകഥാകൃത്തും പ്രബന്ധരചയിതാവും ആയിരുന്നു. വിശ്രുത സാഹിത്യകാരനായ ആന്റൺ ചെക്കോവിന്റെ മൂത്ത സഹോദരനും ആയിരുന്നു.
അലക്സാണ്ടർ ഒരു വ്യാപാരിയുടെ മകനായി ജനിച്ചു. അദ്ദേഹം തഗാൻറോഗ് ജിംനേഷ്യത്തിൽ ആണു പഠിച്ചത്. 1875ൽ വെള്ളിമെഡൽ നേടിയാണു വിജയിച്ചത്. പിന്നീട്, മോസ്കോ സ്ടെറ്റ് യൂണിവേഴ്സിറ്റിയിൽ ചേർന്ന് ഭൗതികശാസ്ത്രവും ഗണിതവും പഠിച്ചു. അദ്ദേഹത്തിനു ആറു ഭാഷകൾ അറിയാമായിരുന്നു. 

പഠിച്ചുകൊണ്ടിരിക്കുമ്പോൾ അദ്ദേഹത്തിന്റെ കൃതികൾ ഹാസസാഹിത്യമാസികകളിൽ പ്രസിദ്ധീകരിക്കപ്പെട്ടു. 

സ്കുൾ വിട്ട ശേഷം അദ്ദേഹം കസ്റ്റംസ് വകുപ്പിൽ ചേർന്നു. കസ്റ്റംസിൽ നിന്നും അദ്ദേഹത്തെ പിന്നീട് പിരിച്ചുവിട്ടു. 
അദ്ദേഹം വിവിധ തൂലികാനാമത്തിൽ എഴുതി. 

ചെറുപ്രായത്തിത്തന്നെ വിവാഹം കഴിച്ച അദ്ദേഹം 1888ൽ വിഭാര്യനായി. തുടർന്ന്, നതാല്യയെ വിവാഹം കഴിച്ചു. ഇതിൽ ഉണ്ടായ മകനാണ് പ്രസിദ്ധ നടനായിരുന്ന മൈക്കേൽ ചെക്കോവ്. 

1913ൽ തൊണ്ടയിലെ കാൻസർ മൂലം അദ്ദേഹം മരിച്ചു. സെന്റ് പീറ്റേഴ്സ്ബർഗിലെ വൊൽക്കോവോ സെമിത്തേരിയിലെ സാഹിത്യകാരർക്കുള്ള ഭാഗത്താണ് അടക്കിയത്.


</doc>
<doc id="314931" url="https://ml.wikipedia.org/wiki?curid=314931" title="ലിഡിയ ചാർസ്കയ">
ലിഡിയ ചാർസ്കയ

ലിഡിയ ചാർസ്കയ എന്ന ലിഡിയ അലെക്സിയെവ്ന ചാർസ്കയ (Russian: Ли́дия Алексе́евна Чар́ская), January 31, 1875 – March 18, 1938 റഷ്യക്കാരിയായ എഴുത്തുകാരിയും നടിയും ആയിരുന്നു. ചാർസ്കയ എന്നത് അവരുടെ വിളിപ്പേരാകുന്നു. പേരിന്റെ യഥാർഥ അവസാന ഭാഗം ചുറിലോവ എന്നായിരുന്നു. 
1898 മുതൽ 1924 വരെ അലെക്സാണ്ട്രിൻസ്കി തിയേറ്ററിലാണ് അവർ നാടകനടിയായി ജോലിചെയ്തത്. 1901 മുതൽ 1916 വരെ അവർ എൺപതു പുസ്തകങ്ങൾ പ്രസിദ്ധീകരിച്ചു. അവയിൽ പലതും ബെസ്റ്റ് സെല്ലറുകൾ 9 നന്നായി വിറ്റുപോകുന്നവ) ആയിരുന്നു. അവരുടെ ഏറ്റവും നല്ല രചന Princess Dzhavakha (1903)ആയിരുന്നു. ബോറിസ് പാസ്റ്റർനാക്ക് ഡോക്ടർ ഷിവാഗോ രചിക്കുമ്പോൾ താൻ ചാർസ്കയയെപ്പോലെയാണെഴുതുന്നത് എന്നു പറഞ്ഞിരുന്നു. അവരുടെ നോവലുകൾ നാലു വിഭാഗങ്ങളിൽ പെടുന്നു. ഉന്നതകുലജാതരായ പെൺകുട്ടികളുടെ ബോർഡിങ്ങ് സ്കുളുകളിൽ നടക്കുന്ന കഥകൾ; സ്ത്രീകളെ സംബന്ധിച്ച ചരിത്രനോവലുകൾ; നായികയെ ബോർഡിങ്ങ് സ്കുൂളിൽനിന്നും ഒരു ജോലിവരെ പിന്തുടരുന്ന ആത്മകഥാസ്പർശമുള്ള നോവലുകൾ; അപസർപ്പക, കുറ്റാന്വേഷണ നോവലുകൾ. പ്രധാന പ്രമേയം മിക്കതിലും പെൺകുട്ടികൾ തമ്മിലുള്ള സൗഹൃദമാണ്.


</doc>
<doc id="314934" url="https://ml.wikipedia.org/wiki?curid=314934" title="യുലി ഡാനിയേൽ">
യുലി ഡാനിയേൽ

യുലി ഡാനിയേൽ എന്ന യുലി മാർക്കോവിച്ച് ഡാനിയേൽ (Russian: Ю́лий Ма́ркович Даниэ́ль; IPA: [ˈjʉlʲɪj ˈmarkəvʲɪtɕ dənʲɪˈelʲ] ( listen); November 15, 1925 — December 30, 1988) എഴുത്തുകാരനും കവിയും വിവർത്തകനും രാഷ്ട്രീയതടവുകാരനും ആയിരുന്നു. അദ്ദേഹം നിക്കൊളാഇ അർഷാക്ക് എന്ന തൂലികാനാമത്തിലാണ് എഴുതിയിരുന്നത്. 

</doc>
<doc id="314935" url="https://ml.wikipedia.org/wiki?curid=314935" title="വ്ലാഡിമിർ ദാൾ">
വ്ലാഡിമിർ ദാൾ

വ്ലാഡിമിർ ദാൾ എന്ന വ്ലാഡിമിർ ഇവനൊവിച്ച് ദാൾ Russian: Влади́мир Ива́нович Даль; November 10, 1801 – September 22, 1872) ഏറ്റവും പ്രശസ്തനായ റഷ്യൻ നിഘണ്ടുകാരൻ ആയിരുന്നു.


</doc>
<doc id="314938" url="https://ml.wikipedia.org/wiki?curid=314938" title="തോട്ടട ബീച്ച്">
തോട്ടട ബീച്ച്

കേരളത്തിലെ കണ്ണൂർ ജില്ലയിലെ ഒരു ബീച്ച് ആണ് തോട്ടട ബീച്ച്. കണ്ണൂർ-തലശ്ശേരി ദേശീയ പാതയിൽ (NH17) നിന്നും 2.5 കിലോ മീറ്റർ അകലെയാണ് തോട്ടട ബീച്ചിൻറെ സ്ഥാനം. 800 മീറ്ററോളം നീളമുള്ള ഈ ബീച്ചിൽ സൂര്യ സ്നാനത്തിനായി വിനോദ സഞ്ചാരികൾ എത്താറുണ്ട്. 

തോട്ടടയിലെ അരുവി ഒഴുകി ചേരുന്നത് ഈ തീരത്തിലാണ്. 1980 - 1990 കാലഘട്ടത്തിൽ ഈ അരുവിയിൽ പണിത ഒരു ബണ്ട് കടലിലെ ഉപ്പുവെള്ളത്തെ അരുവിയിലെ വെള്ളവുമായുള്ള സമ്പർക്കം ഒഴിവാക്കാൻ സഹായിക്കുന്നു. ഇവിടം ജൈവ വൈവിധ്യങ്ങളാൽ സമ്പുഷ്ടമാണ്.


</doc>
<doc id="314940" url="https://ml.wikipedia.org/wiki?curid=314940" title="റോബിൻ ഹുഡ്">
റോബിൻ ഹുഡ്

ഇംഗ്ലണ്ടിലെ നാടോടിക്കഥകളിലെ ഒരു നായകനാണ് റോബിൻ ഹുഡ്. റിച്ചാർഡ്‌ രാജാവിന്റെ കീഴിൽ സൈനിക നേതാവും സമർത്ഥനായ അമ്പെയ്ത്തുകാരനുമായിരുന്ന റോബിൻ പിന്നീട് രാജാവിനോട് തെറ്റുകയും ഒരു റിബൽ ആവുകയും ചെയ്തു എന്നാണ് കഥ. രാജകീയ സമ്പത്തുകൾ കൊള്ളയടിച്ചു ജനങ്ങൾക്ക്‌ നൽകുന്ന ഒരു നല്ലവനായ ഒരു കൊള്ളക്കാരൻ എന്ന പരിവേഷമാണ് റോബിൻ ഹുഡിനുള്ളത്. നോട്ടിംഗ് ഹാം എന്ന സ്ഥലത്താണ് റോബിൻ ഹുഡ് ജീവിച്ചിരുന്നത്. 12ആം നൂറ്റാണ്ടിൽ യഥാർത്ഥത്തിൽ ജീവിച്ചിരുന്ന റോബിൻ ലോങ്സ്ട്രൈഡ് aആണ് പിന്നീട് റോബിൻ ഹുഡ് ആയത്


</doc>
<doc id="314942" url="https://ml.wikipedia.org/wiki?curid=314942" title="ഒലിഗോപിത്തെക്കസ്">
ഒലിഗോപിത്തെക്കസ്

ഒലിഗോസിൻ കാലത്തിൻ്റെ തുടക്കത്തിൽ ആഫ്രിക്കയിൽ ജീവിച്ചിരുന്ന ഒരു പ്രൈമേറ്റ് ഫോസിലാണ് ഒലിഗോപിത്തെക്കസ് (). ഈജിപ്തിലെ ഫയൂമിൽ നിന്ന് ലഭിച്ചിട്ടുള്ള താടിയെല്ലിൻ്റെ ഫോസിലാണ് ഇതിൻ്റെ ഏകതെളിവ്. 32 പല്ലുകളുള്ള ആദ്യത്തെ പ്രൈമേറ്റ് ഫോസിലാണ് ഒലിഗോപിത്തെക്കസ്.


</doc>
<doc id="314947" url="https://ml.wikipedia.org/wiki?curid=314947" title="ഡി.ഡി. കിസാൻ">
ഡി.ഡി. കിസാൻ

ഇന്ത്യയിലെ കർഷകർക്കു വേണ്ടി ദൂർദർശന്റെ ഉടമസ്ഥതയിൽ 2015 മേയ് 26-ന് സംപ്രേക്ഷണമാരംഭിച്ച ഒരു മുഴുവൻ സമയ ടെലിവിഷൻ ചാനലാണ് ഡി. ഡി. കിസാൻ.

നരേന്ദ്ര മോദി സർക്കാരിന്റെ ഒന്നാം വാർഷികത്തോടനുബന്ധിച്ച് രാജ്യത്തെ ഗ്രാമീണ കർഷകർക്കായി 2015 മേയ് 26-ന് സമർപ്പിക്കപ്പെട്ട ആദ്യ ചാനലാണ് ഡി. ഡി. കിസാൻ. വിവിധ കൃഷി രീതികളെക്കുറിച്ചും സർക്കാർ സേവനങ്ങളെക്കുറിച്ചും കർഷകരെ ബോധവാൻമാരാക്കുകയെന്നതാണ് ചാനലിന്റെ പ്രധാന ലക്ഷ്യം .കർഷക ആത്മഹത്യകൾ വർദ്ധിച്ചുവരുന്ന സാഹചര്യത്തിൽ കർഷകരുടെ പ്രാധാന്യവും മഹത്ത്വവും സമൂഹത്തെ ബോധ്യപ്പെടുത്തുകയെന്നതാണ് മറ്റൊരു ലക്ഷ്യം 

കർഷകർക്ക് അറിവും പ്രോത്സാഹനവും നൽകുന്ന കാർഷിക പരിപാടികൾ 24 മണിക്കൂറും ലഭ്യമാക്കുകയാണ് ചാനലിലൂടെ ലക്ഷ്യം വയ്ക്കുന്നത്. പ്രധാനപ്പെട്ട കാർഷികപ്രശ്നങ്ങൾക്കു പുറമെ ഗ്രാമീണ വികസനം, ആരോഗ്യം, കുടുംബക്ഷേമം, ശിശു പരിചരണം, സ്ത്രീ സുരക്ഷ, ജലസ്രോതസ്സുകൾ, ഊർജസ്രോതസ്സുകൾ, പരിസ്ഥിതി, വനം, കാലാവസ്ഥ വ്യതിയാനം, ശാസ്ത്ര സാങ്കേതിക വിവരങ്ങൾ, പൊതു വിതരണം, കുടിവെള്ള വിതരണം, ഭക്ഷ്യ വ്യവസായം, ഭൗമശാസ്ത്രം, ജൈവ രാസ വളങ്ങൾ, മനുഷ്യ വിഭവ പുരോഗമനം, തൊഴിൽ, നൈപുണ്യ വികസനം, തുടങ്ങീ എല്ലാ മേഖലകളിൽ നിന്നുമുള്ള പരിപാടികൾ ഉണ്ടായിരിക്കും. 

ദൂർദർശനാണ് രാജ്യത്തെ ഏറ്റവും വലിയ ചാനൽ ശൃംഖലയുള്ളത്. പ്രസാർ ഭാരതിയുടെ ഭാഗമായ ദൂർദർശന്റെ ഉടമസ്ഥതയിലുള്ള അനേകം ചാനലുകളിലൊന്നാണ് ഡി. ഡി. കിസാൻ. പ്രസാർ ഭാരതിയുടെ അഡീഷണൽ ഡയറക്ടർ ജനറലായ രഞ്ജൻ മുഖർജിയാണ് ചാനലിന്റെ നിലവിലെ മേധാവി (2015 ജൂലൈ പ്രകാരം). 

ഡി. ഡി. കിസാന്റെ പ്രചാരണത്തിനായി ഹിന്ദി സിനിമാ താരം അമിതാഭ് ബച്ചനാണ് ബ്രാന്റ് അംബാസഡറായി നിയമിക്കപ്പെട്ടത്. ചാനലിന്റെ അംബാസഡറാകുവാൻ അമിതാഭ് ബച്ചൻ 6.31 കോടി രൂപ പ്രതിഫലം കൈപ്പറ്റിയെന്ന രീതിയിൽ വാർത്തകൾ പ്രചരിച്ചത് വിവാദങ്ങൾ സൃഷ്ടിച്ചിരുന്നു.എന്നാൽ പ്രതിഫലം വാങ്ങാതെയാണ് ചാനലിന്റെ പ്രചാരണത്തിനായി പ്രവർത്തിക്കുന്നതെന്ന് അദ്ദേഹം വ്യക്തമാക്കുകയും ചെയ്തിരുന്നു. .

ഔദ്യോഗിക വെബ്സൈറ്റ്


</doc>
<doc id="314950" url="https://ml.wikipedia.org/wiki?curid=314950" title="ഗണപതിയിടൽ">
ഗണപതിയിടൽ

വള്ളുവനാട് ലെ ഹിന്ദു വീടുകളിൽ നടന്നിരുന്ന ഒരു ചടങ്ങാണ്` ഗണപതിയിടൽ . പെൺകുട്ടികളെക്കൊണ്ടാണ്` ഇത് നിർവഹിക്കുക. ഗണപതിക്കുള്ള ഒരു പൂജയാണിത്. വിവാഹിതയായാൽ ഈ പൂജ പാടില്ല. പൂരം നാളിലും തിരുവോണം നാളിലും വർഷത്തിലൊരിക്കൽ ഈ പൂജ ചെയ്യും. പൂരം ഗണപതി എന്നും തിരുവോണം ഗണപതി എന്നും ഇതിനു പ്രത്യേകം പേരുകളുണ്ട്. പൂജ ഉണ്ണിഗ്ഗണപതിയെ സങ്കൽപ്പിച്ചാണ്`.മീനമാസത്തിലെ പൂരം നാളിൽ പൂരം ഗണപതിയും തുലാമാസത്തിലെ തിരുവോണം നാളിൽ തിരുവോണം ഗണപതിയും ചെയ്യും. സവർണ്ണ ഹിന്ദു വീടുകളിലെ പെൺകുട്ടികൾ ഗണപതിക്ക് ചെയ്യുന്ന ഒരു പൂജയാണിത്. പഞ്ചാംഗങ്ങളിൽ വിശേഷദിനമായി ഇതു ചേർത്തുകാണുന്നുണ്ട്. 
പെൺകുട്ടികൾ രാവിലെ കുളിച്ച് ശുദ്ധമായി ഒന്നരയുടുത്ത് [ തറ്റ് ] വീട്ടിനകത്ത് [ അടുക്കള, മേലടുക്കള, തളം എന്നിങ്ങനെ സൗകര്യമുള്ളിടത്ത് ] വിളക്കുകൊളുത്തിവെച്ച് ഉണ്ണിഗണപതിയെ ധ്യാനിച്ച് പൂജ ചെയ്യുന്നു. നിലവിളക്ക്, പൂവ്, വെള്ളം എന്നിവയാണ്` പൂജാദ്രവ്യങ്ങൾ. അപ്പം [ കാരോലപ്പം , ഉണ്ണിയപ്പം ] , മലർ, പായസം എന്നിവ നിവേദിക്കും.പൂജക്ക് മന്ത്രങ്ങളൊന്നും ഇല്ല. ഗണപതിയെ ധ്യാനിച്ചുള്ള ചടങ്ങുകളേ ഉള്ളൂ. അമ്മമാർ [ മുതിർന്ന സ്ത്രീകൾ ] പൂജക്ക് സഹായിക്കും. പൂജാവസാനം ചുറ്റും കണ്ടുനിൽക്കുന്ന ആൺകുട്ടികൾ അപ്പവും മലരും വാരിയോടും. അപ്പം വാരൽ എന്നാണിതിനെ പറയുക.വിവാഹിതകളാവുന്നതുവരെ കൊല്ലത്തിൽ രണ്ടുതവണ ഗണപതിയിടും. വിവാഹദിനത്തിൽ വിവാഹചടങ്ങിന്റെ ഭാഗമാണ് ഗണപതിയിടലും അപ്പം വാരിയോടലും. വിവാഹം കഴിഞ്ഞാൽ പിന്നെ ഇല്ല. 
ചില ക്ഷേത്രങ്ങളിൽ വിശേഷപരിപാടിയായി 'പൂരം ഗണപതി' പതിവുണ്ട്.


</doc>
<doc id="314958" url="https://ml.wikipedia.org/wiki?curid=314958" title="പീർ മുഹമ്മദ്">
പീർ മുഹമ്മദ്

പ്രസിദ്ധ മാപ്പിളപ്പാട്ട് ഗായകനാണ് പീർ മുഹമ്മദ്.
'ഒട്ടകങ്ങൾ വരിവരിവരിയായ് കാരയ്ക്ക മരങ്ങൾ നിരനിരനിരയായ്... ' , 'കാഫ് മല കണ്ട പൂങ്കാറ്റേ കാണിക്ക നീ കൊണ്ടു വന്നാട്ടേ...' തുടങ്ങിയ മലയാള മാപ്പിളഗാനരംഗത്ത് പ്രസിദ്ധമായ പല ഗാനങ്ങളും പീർ മുഹമ്മദിന്റെ ശബ്ദത്തിൽ പുറത്തിറങ്ങിയതാണ്.

തമിഴ്നാട്ടിലെ തെങ്കാശിയിൽ ജനിച്ച പീർ മുഹമ്മദ് ചെറുപ്പനാളിൽ തന്നെ തലശ്ശേരിയിലേക്ക് താമസം മാറിയിരുന്നു. സംഗീതത്തിന്റെ ബാലപാഠങ്ങളൊന്നും പഠിക്കാനവസരം ലഭിക്കാതിരുന്ന അദ്ദേഹത്തിനെ ഒരു പ്രൊഫഷണൽ ഗായകനാക്കി മാറ്റുന്നതിൽ സംഗീത സംവിധായകനായിരുന്ന എ.ടി ഉമ്മർ വലിയ പങ്കുവഹിച്ചു. പി.ടി അബ്ദുറഹ്മാന്റെ നാലായിരത്തോളം ഗാനങ്ങൾക്ക് പീർ മുഹമ്മദ് ശബ്ദം നൽകി. "അന്യരുടെ ഭൂമി" എന്ന സിനിമയിലെ എ.ടി. ഉമ്മറിന്റെ സംഗീതത്തിലെ ഒരു ഗാനവും "തേൻതുള്ളി" എന്ന ചിത്രത്തിലെ കെ. രാഘവൻ മാസ്റ്ററുടെ സംഗീതത്തിലുള്ള ഒരു ഗാനത്തിനും പീർ മുഹമ്മദ് ശബ്ദം നൽകി. പിന്നീട് അദ്ദേഹം മാപ്പിളപ്പാട്ട് രംഗത്ത് തന്നെ നിലയുറപ്പിച്ചു. ഇന്നും അദ്ദേഹത്തിന്റെ നിരവധി ഗാനങ്ങൾ റിയാലിറ്റി ഷോകളിലും സ്റ്റേജ് പ്രോഗ്രാമുകളിലും പുതിയ തലമുറയിലെ ഗായകർ ആലപിക്കാറുണ്ട്. കേരളത്തിലും ഗൾഫ് നാടുകളിലുമുള്ള മാപ്പിളപ്പാട്ട് ആസ്വാദകരുടെ നിറഞ്ഞ ആദരം ഇപ്പോഴും അനുഭവിക്കുന്നതായി ഒരു അഭിമുഖത്തിൽ അദ്ദേഹം പറയുകയുണ്ടായി.

ഭാര്യ രഹന. മക്കൾ സമീർ,നിസാം,ഷെറിൻ,സാറ.


</doc>
<doc id="314960" url="https://ml.wikipedia.org/wiki?curid=314960" title="സൂപ്പർ 30">
സൂപ്പർ 30

ബിഹാറിലെ പട്‌നയിൽ രാമാനുജൻ സ്‌കൂൾ ഓഫ് മാത്തമാറ്റിക്‌സ് എന്ന സ്ഥാപനം നടത്തി വരുന്ന ഗണിതശാസ്ത്രജ്ഞൻ ആനന്ദ് കുമാർ 2002 ൽ സൂപ്പർ 30 നു രൂപം നൽകി. സമൂഹത്തിലെ താഴേക്കിടയിലുള്ള 30 മിടുക്കരായ വിദ്യാർത്ഥികളെ തിരഞ്ഞെടുത്ത് അവർക്ക് ഐ.ഐ.ടി. പ്രവേശന പരീക്ഷയ്ക്കായി സൗജന്യ പരിശീലനം നൽകി വരുന്നു. 2002 ൽ സ്ഥാപിതമായ സൂപ്പർ 30 യുടെ സഹായത്തോടെ 2015 വരെ 250 ലധികം വിദ്യാർത്ഥികൾക്ക് ഐ.ഐ.ടി. പ്രവേശനം ലഭിച്ചിട്ടുണ്ട്. 


</doc>
<doc id="314962" url="https://ml.wikipedia.org/wiki?curid=314962" title="ആന്റൺ ഡെൽവിഗ്">
ആന്റൺ ഡെൽവിഗ്

ആന്റൺ ഡെൽവിഗ് എന്ന ആന്റൺ അന്റൊണോവിച്ച് ഡെൽവിഗ് (Russian: Анто́н Анто́нович Де́львиг; IPA: [ɐnˈton ɐnˈtonəvʲɪtɕ ˈdʲelʲvʲɪk] ( listen); 17 August [O.S. 6 August] 1798, Moscow - 26 January [O.S. 14 January] 1831, സെന്റ് പീറ്റേഴ്സ്ബർഗിൽ ജനിച്ചു. അദ്ദേഹം റഷ്യൻ കവിയും പത്രപ്രവർത്തകനും ആയിരുന്നു. അലക്സാണ്ടർ പുഷ്കിന്റെ കൂടെയാണു പഠിച്ചത്. അവർ തമ്മിൽ ഉറ്റ സുഹൃത്തുക്കളായിരുന്നു. 

തന്റെ കവിതകളിലൂടെ റഷ്യയിലെ നവക്ലാസിസിസത്തിന്റെ പാരമ്പര്യത്തിന്റെ തളർച്ചയെ ഉയർത്തിക്കാണീച്ചു. അദ്ദേഹം റഷ്യൻ |നാടോടിക്കഥകളിൽ അകൃഷ്ടനാവുകയും അനേകം നാടോടിഗീതങ്ങളൂടെ പകർപ്പുകൾ എഴുതിയുണ്ടാക്കുകയും ചെയ്തു. ഇവയിൽ ചിലവ റഷ്യയിലെ അലക്സാണ്ടർ അല്യാബയേവ് പോലുള്ള പ്രമുഖ സംഗീതസംവിധായകർ പാട്ടുകളാക്കുകയും ചെയ്തു. 

പത്രപ്രവർത്തകൻ എന്ന നിലയിൽ അദ്ദേഹം പുഷ്കിൻ സ്ഥിരമായി എഴുതാറുണ്ടായിരുന്ന, Northern Flowers എന്ന ആനുകാലികം എഡിറ്റു ചെയ്തു(1825–1831). 


</doc>
<doc id="314964" url="https://ml.wikipedia.org/wiki?curid=314964" title="ഗെന്നാഡി ഐഗി">
ഗെന്നാഡി ഐഗി

ഗെന്നാഡി ഐഗി എന്ന ഗെന്നാഡി നിക്കോലെയേവിച്ച് ഐഗി (Russian: Генна́дий Никола́евич Айги́; IPA: [ɡʲɪˈnadʲɪj nʲɪkɐˈlajɪvʲɪtɕ ɐjˈɡʲi] ( listen), Chuvash: Геннадий Николаевич Айхи; 21 August 1934 - 21 February 2006, Moscow) ചുവാഷ് വംശത്തിൽപ്പെട്ട റഷ്യൻ കവിയായിരുന്നു. യു. എസ്. എസ്. ആറിലെ ചുവാഷിയായിലെ ഷൈമുർസിനോയിൽ ആണ് അദ്ദേഹം ജനിച്ചത്. 1958ൽ അദ്ദേഹം ചുവാഷ് ഭാഷയിൽ കവിത എഴുതിത്തുടങ്ങി. 


</doc>
<doc id="314965" url="https://ml.wikipedia.org/wiki?curid=314965" title="അലക്സി ചാപൈഗിൻ">
അലക്സി ചാപൈഗിൻ

അലക്സി പാവ്ലോവിച്ച് ചാപൈഗിൻ Chapygin (Russian: Алексе́й Па́влович Чапы́гин; 17 October [O.S. 5 October] 1870 - 21 October 1937) റഷ്യയിലെ ഒരു എഴുത്തുകാരനും സോവിയറ്റ് ചരിത്രനോവൽ പ്രസ്ഥാനത്തിന്റെ സ്ഥാപകരിൽ ഒരാളുമായിരുന്നു. 
ചാപൈഗിൻ റഷ്യയിലെ കാർഗോപ്പോൾ ഉയെസ്ദ് എന്ന സ്തലത്താണു ജനിച്ചത്. കർഷക കുടുംബത്തിൽ ജനിച്ച അദ്ദേഹം തന്റെ രചനകളിൽ തന്റെ ജീവിത പശ്ചാത്തലം പ്രമേയമാക്കിയിട്ടുണ്ട്. 1917ലെ റഷ്യൻ വിപ്ലവത്തിനു മുൻപു പ്രസിദ്ധീകരിച്ച Those Who Keep Aloof എന്ന കഥാസമാഹാരവും The White Hermitage എന്ന നോവലും റഷ്യയുടെ ഉത്തരദിക്കിലെ പശ്ചാത്തലത്തിലുള്ളതാണ്. അദ്ദേഹത്തിന്റെ ഏറ്റവും നല്ല രണ്ടു നോവലുകൾ 17ആം നൂറ്റാണ്ടിലെ കർഷകസമരത്തെ അധികരിച്ചുള്ളതാണ്. Itinerant Folk (1934–37) and Stepan Razin (1926–27) എന്നിവയാണവ. ഇതിൽ സ്റ്റെപാൻ റാസിൻ സോവിയറ്റ് സാഹിത്യത്തിലെ ക്ലാസ്സിക് ആയി കണക്കാക്കിവരുന്നു. 

സ്റ്റെപാൻ റാസിൻ Red Virgin Soil എന്ന മാസികയിലാണ് ആദ്യം പ്രസിദ്ധീകരിച്ചത്.


</doc>
<doc id="314966" url="https://ml.wikipedia.org/wiki?curid=314966" title="ഡെനിസ് ഡേവിഡോവ്">
ഡെനിസ് ഡേവിഡോവ്

ഡെനിസ് ഡേവിഡോവ് (Russian: Дени́с Васи́льевич Давы́дов; IPA: [dʲɪˈnʲis vɐˈsʲilʲjɪvʲɪtɕ dɐˈvɨdəf] ( listen); 27 July [O.S. 16 July] 1784 – 4 May [O.S. 22 April] 1839)റഷ്യൻ സൈനികനായ കവി ആയിരുന്നു. അദ്ദേഹം റഷ്യൻ സാഹിത്യത്തിൽ ഹുസ്സാർ എന്ന പ്രസ്ഥാനം കൊണ്ടുവന്നു. 


</doc>
<doc id="314968" url="https://ml.wikipedia.org/wiki?curid=314968" title="ജ്യോർജി ചുൾക്കോവ്">
ജ്യോർജി ചുൾക്കോവ്

ജ്യോർജി ഇവാനോവിച്ച് ചുൾക്കോവ് (Russian: Гео́ргий Ива́нович Чулко́в; IPA: [ɡʲɪˈorɡʲɪj ɪˈvanəvʲɪtɕ tɕʊlˈkof] ( listen); February 1 [O.S. January 20] 1879 - January 1, 1939) റഷ്യയിലെ പ്രതീകാത്മക കവിയും പത്രാധിപരും എഴുത്തുകാരനും വിമർശകനും ആയിരുന്നു. 1906ൽ അദ്ദേഹം സ്വയം രൂപപ്പെടുത്തിയ ആത്മീയാരാജകവാദം പ്രചരിപ്പിച്ചു. 

ചുൾക്കോവ് മോസ്കൊയിലെ ഉന്നതകുടുമ്മ്ബത്തിൽ ജനിച്ചു. മോസ്കോ സർവ്വകലാശാലയിൽ 1898-1901 വരെ വൈദ്യശാസ്ത്രം പഠിച്ചു. ഒരു വിപ്ലവ വിദ്യാർഥി സംഘടനയിൽ ചേർന്നു പ്രവർത്തിച്ചതിനാൽ 1901 ഡിസംബറിൽ അറസ്റ്റുചെയ്യപ്പെട്ട്, സൈബീരിയായിലേയ്ക്കു നാടുകടത്തപ്പെട്ടു. തുടർന്ന്, 1903ൽ അദ്ദേഹത്തിനു മാപ്പു ലഭിച്ചതിൻപ്രകാരം നിസ്നി നൊവ്ഗൊറോദ് എന്ന സ്ഥലത്ത് അദ്ദേഹം താമസം തുടങ്ങി. 1904ൽ സെന്റ് പീറ്റേഴ്സ്ബർഗിലേയ്ക്കു താമസം മാറി. അവിടെ Novy Put' (New Path) എന്ന സാഹിത്യമാസികയുടെ പത്രാധിപരായി. 1905ൽ ഇതിന്റെ പ്രവർത്തനം തടയപ്പെട്ടപ്പോൾ അദ്ദേഹം മറ്റൊരു പത്രത്തിൽ ചേർന്നു.

ചുൾക്കോവ് അനേകം നോവലുകളും ചെറുകഥകളും എഴുതിയിട്ടുണ്ട്. 1914ൽ ഒന്നാം ലോകമഹായുദ്ധസമയത്ത് അദ്ദേഹം പട്ടാളത്തിൽ ചേർന്നു. യുദ്ധശേഷം, പുഷ്കിൻ, ദോസ്തൊയെവ്സ്കി, ഡോൺ ക്വിഹോട്ട് തുടങ്ങിയ വിഷയങ്ങളിൽ പുസ്തകങ്ങൾ എഴുതി.



</doc>
<doc id="314969" url="https://ml.wikipedia.org/wiki?curid=314969" title="ലിഡിയ ചുകോവ്സ്കയ">
ലിഡിയ ചുകോവ്സ്കയ

ലിഡിയ കോർണിയോവ്ന ചുകോവ്സ്കയ (Russian: Ли́дия Корне́евна Чуко́вская; IPA: [ˈlʲidʲɪjə kɐrˈnʲejɪvnə tɕʊˈkofskəjə] ( listen); 24 March [O.S. 11 March] 1907 – February 8, 1996) സോവിയറ്റ്എഴുത്തുകാരിയും കവിയും ആയിരുന്നു. 


</doc>
<doc id="314971" url="https://ml.wikipedia.org/wiki?curid=314971" title="ഒസിപ്പ് ബ്രിക്">
ഒസിപ്പ് ബ്രിക്

ഒസിപ്പ് മാക്സിമോവിച്ച് ബ്രിക് (Russian: Осип Максимович Брик) (16 January 1888 in Moscow – 22 February 1945 in Moscow), റഷ്യൻ എഴുത്തുകാരനും സാഹിത്യവിമർശകനും ആയിരുന്നു. 

ബ്രിക് മോസ്കോയിൽ ജൂത രത്നവ്യാപാരിയുടെ മകനായാണ് ജനിച്ചത്. അദ്ദേഹം നിയമം പഠിച്ചു. പക്ഷേ, പിന്നീട് കവിതയെഴുത്തിൽ കുടുതൽ സമയം ചെലവൊഴിച്ചു. 


</doc>
<doc id="314974" url="https://ml.wikipedia.org/wiki?curid=314974" title="ഡാനിയിൽ ആൻഡ്രേയെവ്">
ഡാനിയിൽ ആൻഡ്രേയെവ്

ഡാനിയിൽ ആൻഡ്രേയെവ് (Russian: Дании́л Леони́дович Андре́ев; IPA: [dənʲɪˈil lʲɪɐˈnʲidəvʲɪtɕ ɐnˈdrʲejɪf] ( listen); November 2, 1906, Berlin – March 30, 1959, Moscow) റഷ്യൻ എഴുത്തുകാരനും കവിയും ക്രിസ്ത്യൻ മിസ്റ്റിക്കും ആകുന്നു.

</doc>
<doc id="314977" url="https://ml.wikipedia.org/wiki?curid=314977" title="വാസിലി ബോട്കിൻ">
വാസിലി ബോട്കിൻ

വാസിലി പെട്രോവിച്ച് ബോട്കിൻ (Russian: Васи́лий Петро́вич Бо́ткин; January 8, 1812 – October 22, 1869) റഷ്യക്കാരനായ പ്രബന്ധകാരനും സാഹിത്യ, കലാ, സംഗീതവിമർശകനും വിവർത്തകനും ആയിരുന്നു. 
ഒരു പണക്കാരനായ ചായവ്യാപാരിയുടെ മകനായിരുന്നു. അദ്ദേഹം ഒരു ബഹുമുഖപ്രതിഭയായിരുന്നു. അദ്ദേഹം യൂറൊപ്പിലാകമാനം സഞ്ചരിക്കുകയും അറിയപ്പെടുന്ന പ്രതിഭകളായ, കാൾ മാർക്സിനെയും വിക്റ്റർ യൂഗോയേയുമൊക്കെ സന്ദർശിക്കുകയും ചെയ്തു. 
വാസിലിയായിരുന്നു 1843ൽ ആദ്യമായി ഫ്രെഡറിക് എംഗെൽസിന്റെ കൃതികൾ റഷ്യൻ വായനക്കാർക്ക് പരിചയപ്പ്വെടുത്തിയത്. അദ്ദേഹം ലിയോ ടോൾസ്റ്റോയ് ,ബെലിൻസ്കി എന്നിവരുമായും സംബർക്കം പുലർത്തിയിരുന്നു. ഇവാൻ തുർഗനേവിനയച്ച കത്തുകളിൽ അദ്ദേഹത്തിന്റെ ലാവണ്യപരമോ സാഹിത്യപരമൊ ആയ സിദ്ധാന്തങ്ങൾ കൂടുതലും കാണപ്പെടുന്നു. കല കലയ്ക്കു വേണ്ടി എന്ന തത്ത്വത്തിൽ അദ്ദേഹം ഉറച്ചുനിന്നു. 


</doc>
<doc id="314980" url="https://ml.wikipedia.org/wiki?curid=314980" title="Y-5 ദന്തോപരിതലം">
Y-5 ദന്തോപരിതലം

മനുഷ്യൻ്റെയും ആൾക്കുരങ്ങുകളുടെയും ദന്തോപരിതലത്തിൽ അഞ്ച് മുഴകളാണുള്ളത്. ഇവക്കിടയിലൂടെയുള്ള താഴ്വരകൾ Y ആകൃതി വരക്കാവുന്ന രീതിയിലാണ്. ഈ ഈ ആകൃതിയെയാണ് Y-5 ദന്തോപരിതലമാതൃക () എന്നുപറയുന്നത്.

മനുഷ്യപൂർവികരുടെ ഫോസിൽഭാഗങ്ങളിൽ ഏറ്റവുമധികം ലഭ്യമാകുന്നത് പല്ലുകളാണ്. പല്ലുകളുടെ കാഠിന്യം മൂലം അവ ഏറെക്കാലം നശിക്കാതെ കിടക്കുമെന്നതാണ് ഇതിനു കാരണം. അതിനാൽ പുരാതന ഫോസിലുകൾ വർഗ്ഗീകരിക്കുമ്പോൾ Y-5 പാറ്റേൺ അടിസ്ഥാനമാക്കി അത് ആൾക്കുരങ്ങുകളുടേതാണോ കുരങ്ങുകളുടേതാണോ തിരിച്ചറിയാൻ സാധിക്കും. കുരങ്ങുകളുടെ പല്ലുകളിൽ അഞ്ചിനുപകരം നാല് മുഴകളായിരിക്കും ഉണ്ടാകുക.


</doc>
<doc id="314982" url="https://ml.wikipedia.org/wiki?curid=314982" title="ജീവശാസ്ത്രജ്ഞരുടെ പട്ടിക">
ജീവശാസ്ത്രജ്ഞരുടെ പട്ടിക


</doc>
<doc id="314983" url="https://ml.wikipedia.org/wiki?curid=314983" title="ഹുമയൂൺ അബ്ദുലലി">
ഹുമയൂൺ അബ്ദുലലി

ഹുമയൂൺ അബ്ദുലലി (May 19, 1914 Kobe, Japan - June 3, 2001 Mumbai ) ഇന്ത്യക്കാരനായ പക്ഷിശാസ്ത്രജ്ഞനും ജീവശാസ്ത്രജ്ഞനും ആയിരുന്നു. അദ്ദേഹം 'ഇന്ത്യയുടെ പക്ഷിമനുഷ്യൻ' എന്നറിയപ്പെടുന്ന സാലിം അലിയുടെ അർദ്ധസഹോദരനാകുന്നു. അന്നത്തെ അദ്ദേഹത്തിന്റെ സമകാലികരെപ്പോലെ അദ്ദേഹവും ആദ്യം വേട്ടയിലായിരുന്നു താല്പര്യം. പക്ഷികളെ ശേഖരിക്കലായിരുന്നു അദ്ദേഹത്തിന്റെ പ്രധാന പ്രവർത്തനം. എന്നാൽ സാലിം അലി പക്ഷിനിരീക്ഷണം ആയിരുന്നു പ്രധാനമായി നടത്തിയത്. ബോംബേ നാചുറൽ ഹിസ്റ്ററി സൊസൈറ്റിയുടെ പക്ഷിശേഖരത്തിൽ കൂടുതലും അദ്ദേഹത്തിന്റെ സംഭാവനയാണ്.


</doc>
<doc id="314988" url="https://ml.wikipedia.org/wiki?curid=314988" title="പുനലൂർ താലൂക്ക്">
പുനലൂർ താലൂക്ക്

കൊല്ലം ജില്ലയിലെ ഏറ്റവും പുതുതായി രൂപികരിച്ച (2014) താലൂക്ക് തഹസിൽദാർ ആണ് താലൂക്കിന്റെ മേൽനോട്ടം നിർവ്വഹിക്കുന്നത്. മുൻപ് പത്തനാപുരം താലൂകിന്റെ ആസ്ഥാനമായിരുന്ന പുനലൂർ കേന്ദ്രീകരിച്ച് സ്വന്തമായി ഒരു താലൂക്ക് എന്ന ആവശ്യത്തിന്റെ അടിസ്ഥാനത്തിലാണ് 2014 ൽ ഈ താലൂക്ക് നിലവിൽ വരുന്നത് ,കൂടാതെ താരതമ്യേന വലുപം കൂടിയ താലൂക്കളിൽ ഒന്നായിരുന്നു ഇത് , പുനലൂർ ഒരു നഗരസഭയാണ് അതിൻറെ സമീപ പ്രദേശങ്ങൾ കൂട്ടി ചേർത്താണ് ഈ താലൂക്ക് രൂപികരിച്ചത്


</doc>
<doc id="314994" url="https://ml.wikipedia.org/wiki?curid=314994" title="തൊട്ടിലാട്ടം">
തൊട്ടിലാട്ടം

കുത്തനെ കറങ്ങുന്നതും ആളുകൾക്ക് ഇരിക്കുവാനുള്ള അറകൾ ഉള്ളതുമായ വലിയ ചക്രമാണ് തൊട്ടിലാട്ടം. ആളുകൾക്ക് ഇരിക്കാനുള്ള അറകൾ ചക്രം കറങ്ങുമ്പോളും നേരെ തന്നെ നിൽക്കത്തക്ക വിധമാണ് പ്രധാന ചക്രത്തോട് ഘടിപ്പിച്ചിരിക്കുക.


</doc>
<doc id="314997" url="https://ml.wikipedia.org/wiki?curid=314997" title="ആറ്റോമിക ആരം">
ആറ്റോമിക ആരം

ഒരു രാസമൂലകത്തിന്റെ ആറ്റോമിക ആരം എന്നത് അതിന്റെ ആറ്റങ്ങളുടെ വലിപ്പത്തിന്റെ ഒരു അളവാണ്. ഒരു ആറ്റത്തിന്റെ ന്യൂക്ലിയസ്സിന്റെ കേന്ദ്രത്തിൽ നിന്ന് അതിന്റെ ഇലക്ട്രോൺ ക്ലൗഡിന്റെ അതിർത്തിയിലേക്കുള്ള ശരാശരി ദൂരം. ഈ അതിർത്തിയുടെ ഭൗതികമായ അസ്തിത്വം ശരിയായി നിർവചിക്കപ്പെട്ടിട്ടില്ലെങ്കിൽ ആറ്റോമിക ആരത്തിന്, മറ്റ് വിവിധ രീതികളിൽ നിർവചിക്കാം. വ്യാപകമായി ഉപയോഗിക്കുന്ന മൂന്നു തരം നിർവചനങ്ങൾ ആറ്റോമിക ആരത്തിനുണ്ട്. വാൻ ഡെർ വാൾസ് ആരം, അയോണിക ആരം, സഹസംയോജക ആരം എന്നിവയാണവ.
നിർവചനത്തിന്റെ അടിസ്ഥാനത്തിൽ പറഞ്ഞാൽ ഒറ്റപ്പെട്ട അണുക്കൾ, കണ്ടെൻസ്ഡ് ദ്രവ്യം, തന്മാത്രകളിലെ സഹസംയോജനബന്ധനത്തിലുൾപ്പെട്ട അണുക്കൾ, അയോണീകരിച്ചതും excited states ഇവയിൽ മാത്രമേ ഈ പദം ഉപയോഗിക്കാൻ കഴിയൂ.
1920ൽ, എക്സ്-റേ ക്രിസ്റ്റലോഗ്രഫി ഉപയോഗിച്ച് ആറ്റങ്ങളുടെ വലിപ്പം കണ്ടെത്താൻ കഴിഞ്ഞതിനു ശേഷം ഒരേ മൂലകത്തിലെ എല്ലാ ആറ്റങ്ങൾക്കും ഒരേ വലിപ്പമാണുള്ളതെന്ന് കണ്ടെത്തി. 
താഴെക്കാണിച്ചിരിക്കുന്ന പട്ടികയിലെ ആറ്റോമിക ആരം 1967 ൽ എൻറിക്കോ ക്ലെമെന്റിയും സംഘവും പ്രസിദ്ധീകരിച്ച തിയൊറെറ്റിക്കൽ മോഡലുകളിൽ നിന്ന് കണക്കുകൂട്ടിയെടുത്തതാണ്.
മൂല്യങ്ങൾ പീക്കോമീറ്ററുകളിലാണ് (pm).


</doc>
<doc id="315001" url="https://ml.wikipedia.org/wiki?curid=315001" title="ഭൗതിക അളവ്">
ഭൗതിക അളവ്

ഭൗതിക അളവ് എന്നത് ഒരു അളവുകൊണ്ട് അളക്കാൻ കഴിയുന്ന phenomenon, body അല്ലെങ്കിൽ സംയുക്തം തുടങ്ങിയവയുടെ ഒരു ഭൗതികസ്വഭാവമാണ്.

അടിസ്ഥാന അളവുകൾ ഉപയോഗിച്ച് മറ്റ് അളവുകളെ സൂചിപ്പിക്കാം. ഇന്റർനാഷനൽ സിസ്റ്റം ഓഫ് ക്വാണ്ടിറ്റീസ് (ISQ)ന്റെ 7 അടിസ്ഥാന അളവുകളും, അവയോട് സാദൃശ്യമുള്ള എസ്. ഐ യൂണിറ്റുകളും ഏകകങ്ങളും താഴെ തന്നിരിക്കുന്ന പട്ടികയിൽ പട്ടികപ്പെടുത്തിയിരിക്കുന്നു. മറ്റ് സമ്പ്രദായങ്ങൾക്ക് വ്യത്യസ്ത എണ്ണം അടിസ്ഥാന അളവുകളുണ്ട് (ഉദാഹരണം: സി. ജി. എസ്, എം. കെ. എസ് എന്നീ യൂണിറ്റുകളുടെ സമ്പ്രദായങ്ങൾ)


</doc>
<doc id="315004" url="https://ml.wikipedia.org/wiki?curid=315004" title="പീക്കോ-">
പീക്കോ-

പീക്കോ- (പ്രതീകം p ) എന്നത് മെട്രിക്ക് സിസ്റ്റത്തിലെ ഏകകത്തിന്റെ ഒരു പൂർവ്വപ്രത്യയമാണ്. one trillionth, a factor of 10 ().
സ്പാനിഷ് വാക്കായ പീക്കോ യുടെ അർഥം ഉന്നതശിഖരം, കൊക്ക്, ചെറുകഷണം എന്നൊക്കെയാണ്. ഏകകങ്ങളുടെ അന്താരാഷ്ട്ര സമ്പ്രദായംസ്ഥപിച്ചപ്പോൾ 1960ൽ നിർവചിച്ച 12 യഥാർഥ പൂർവ്വപ്രത്യയങ്ങളിൽ ഒന്നാണിത്. 

ആറ്റങ്ങളുടെ ആരം -25 പീക്കോമീറ്ററുകൾ(ഹൈഡ്രജൻ) മുതൽ -260 പീക്കോമീറ്ററുകൾ (സീഷിയം) വരെയാകുന്നു. ഒരു പീക്കോ പ്രകാശവർഷം ഏതാണ്ട് 9 കിലോമീറ്ററുകൾ(6 മൈലുകൾ) ആണ്. 


</doc>
<doc id="315006" url="https://ml.wikipedia.org/wiki?curid=315006" title="യോട്ട-">
യോട്ട-

യോട്ട- അളവു സമ്പ്രദായത്തിലെ നിലവിലുള്ള ഏറ്റവും വലിയ ഏകക പുർവ്വപ്രത്യയം ആണ്. 10 അല്ലെങ്കിൽ 1000000000000000000000000 ആണിത്. ഈ യൂണിറ്റിന്റെ പ്രതീകം Y ആകുന്നു. പുർവ്വപ്രത്യയത്തിന്റെ പേര് വന്നത്, ഗ്രീക്കു വാക്കായ, οκτώ (októ)ൽ നിന്നാണ്. ഇതിന്റെ അർഥം എട്ട് എന്നാണ്. കാരണം ഇത് 1000 നു തുല്യമാണ്. 1991ൽ ആണ് ഇത് എസ്. ഐ ൽ ചേർത്തത്. 
ഉപയൊഗിക്കുന്നതിന്റെ ഉദാഹരണങ്ങൾ താഴെക്കൊടുക്കുന്നു:



</doc>
<doc id="315008" url="https://ml.wikipedia.org/wiki?curid=315008" title="സീറ്റ-">
സീറ്റ-

സീറ്റ- അളവുസമ്പ്രദായത്തിൽ ഒരു ഏകക പുർവ്വപ്രത്യയം ആകുന്നു. 10 അല്ലെങ്കിൽ 1000000000000000000000. ഈ പൂർവ്വപ്രത്യയം 1991ൽ ആണ് അന്താരാഷ്ട്ര ഏകകങ്ങളുടെ സമ്പ്രദായം ഈ പൂവ്വപദത്തെ അംഗീകരിച്ച്, Z എന്ന പ്രതീകം നൽകിയത്. 
ഉദാഹരണങ്ങൾ:



</doc>
<doc id="315009" url="https://ml.wikipedia.org/wiki?curid=315009" title="എക്സ-">
എക്സ-

എക്സ അളവുസമ്പ്രദായത്തിൽ പൂർവ്വപദമാണ് 
ഇത് 10 അല്ലെങ്കിൽ 1000000000000000000 ആകുന്നു. 1975ൽ ആണ് ഇത്, International System of Units (SI)ൽ ചേർത്തത്. ഇതിന്റെ പ്രതീകം E ആകുന്നു. 

എക്സ എന്നത് ഗ്രീക്ക് വാക്കായ Greek ἕξ, used as a prefix ἑξά-,ൽ നിന്നും വന്നതാണ്. അർഥം 6 എന്നാകുന്നു. കാരണം, ഇത് 1000തുല്യമാണ്. 
ഉദാഹരണങ്ങൾ:
ഏപ്രിൽ 2012ലെ കണക്കുപ്രകാരം ഗൂഗിൾ മെയിലിനു വേണ്ട സൂക്ഷിക്കാനുള്ള സ്ഥലം ഒരു എക്സാബൈറ്റിനും മുകളിലാണ്. (10240 megabytes of storage per user multiplied by an estimated 260 million users). 


</doc>
<doc id="315011" url="https://ml.wikipedia.org/wiki?curid=315011" title="ഗിഗ-">
ഗിഗ-

ഗിഗ(/ˈdʒɪɡə/ or /ˈɡɪɡə/)അളവുസമ്പ്രദായത്തിലെ ഒരു ഏകക പൂർവ്വ പ്രത്യയം ആകുന്നു. ഇത് 10 എന്ന രൂപത്തിൽ എഴുതാം അല്ലെങ്കിൽ 1000000000 എന്നും എഴുതാം. ഇതിന്റെ പ്രതീകം G ആകുന്നു. 

ഗ്രീക്ക് വാക്കായ γίγαςൽ നിന്നാണ് ഈ വാക്കുണ്ടായത്. 1947ലെ IUPAC ന്റെ 14ആം സമ്മേളനത്തിലാണ് ഇത് അംഗീകരിച്ചത്. 

കമ്പ്യൂട്ടറിന്റെ കാര്യത്തിൽ ഗിഗാബൈറ്റ് എന്നത്, 1073741824 ആയിരിക്കും.2 എന്നും പറയാം.



</doc>
<doc id="315012" url="https://ml.wikipedia.org/wiki?curid=315012" title="നാനോ-">
നാനോ-

നാനോ ഒരു ഏകകത്തിന്റെ പൂർവ്വ പ്രത്യയം ആകുന്നു. ഇതിനർഥം ഒരു ബില്ല്യനിൽ ഒന്ന് എന്നാണ്. അളവുസമ്പ്രദായത്തിൽ ഉപയോഗിച്ചു വരുന്നു. 10 എന്നോ 0.000000001 എന്നോ ഇതിനെ വിളിക്കാം. 
ഉദാഹരണങ്ങൾ:
ഈ പൂർവ്വപ്രത്യയം ഗ്രീക്കുഭാഷയിലെ νᾶνος എന്ന വാക്കിൽനിന്നുമാണ് എടുത്തിട്ടുള്ളത്. കുള്ളൻ എന്നാണിതിനർഥം. 1960ൽ ആണ് ഇത് ഔദ്യോഗികമായി അംഗീകരിച്ചത്. 
 http://www.nano.gov/nanotech-101/what/nano-size


</doc>
<doc id="315013" url="https://ml.wikipedia.org/wiki?curid=315013" title="മില്ലി-">
മില്ലി-

മില്ലി- എന്നത്, അളവുസമ്പ്രദായത്തിലെ ഏകകപൂർവ്വപ്രത്യയം ആകുന്നു. 10 അല്ലെങ്കിൽ 1000 ആകുന്നു. 


</doc>
<doc id="315032" url="https://ml.wikipedia.org/wiki?curid=315032" title="ഹെൽമറ്റ് വാൻഗ">
ഹെൽമറ്റ് വാൻഗ

മഡഗാസ്കറിൽ മാത്രം തദ്ദേശീയമായി കണ്ടുവരുന്ന ഒരു പക്ഷിയാണ് ഹെൽമറ്റ് വാൻഗ. വാൻഗിഡേ എന്ന കുടുംബത്തിൽ ഉൾപെടുന്ന ഇതിന്റെ ശാസ്ത്രീയ നാമം Euryceros prevostii എന്നാണ്. മഡഗാസ്കറിന്റെ വടക്ക് കിഴക്കൻ വനപ്രദേശങ്ങളിൽ ആണ് ഇവ കാണപ്പെടുന്നത്. ഇവയുടെ പ്രധാന ഭക്ഷണം പ്രാണികൾ ആണ്. 10,000-19,000 ആണ് ഇവയുടെ ഇന്നത്തെ എണ്ണം.

കാവിയും കറുപ്പും നിറമാണ് ഇവയുടെ ചിറകുകൾക്ക് . നീല നിറത്തിൽ ഉള്ള കൊക്കുകൾ ഇവയുടെ മറ്റൊരു സവിശേഷതയാണ്.

http://www.wildlifebycanon.com/#/helmet-vanga/


</doc>
<doc id="315047" url="https://ml.wikipedia.org/wiki?curid=315047" title="ശ്രീ ചെറുശ്ശേരി ക്ഷേത്രം">
ശ്രീ ചെറുശ്ശേരി ക്ഷേത്രം

കേരളത്തിൽ കോഴിക്കോട് ജില്ലയിൽ കൊയിലാണ്ടി താലൂക്കിലെ മേപ്പയൂർ പഞ്ചായത്തിൽ സ്ഥിതിചെയ്യുന്ന ദേവീക്ഷഷേത്രമാണ് കൊഴുക്കല്ലൂർ ശ്രീ ചെറുശ്ശേരിക്ഷേത്രം. കൃഷ്ണഗാഥാകാരൻ ചെറുശ്ശേരി ഇവിടെ ഉപാസന നടത്തിയിരുന്നുവെന്ന് വിശ്വസിക്കുന്നു.

ഭഗവതിയോട് ഒരു ശ്രീരന്തത്തിനുണ്ടായിരുന്ന അഗാധമായ ഭക്തിയുടെ ഫലമായി നാഴികകൾക്കപ്പുറത്തു നിന്നും ദേവി ഇവിടേക്ക് എഴുന്നള്ളി അയ്യപ്പൻറെ സമീപം താമസമാക്കിയതിൻറെയും ചരിത്രമാണ്‌ 600 വർഷങ്ങൾക്കുമുമ്പ് സ്ഥാപിക്കപ്പെട്ട ഈ ക്ഷേത്രത്തിനുള്ളത്.
കേരളത്തിൽ അപൂർവ്വമായിമാത്രംകാണുന്ന ബഹുവേരസമ്പ്രദായത്തിലുള്ള പ്രതിഷ്ഠയാണിവിടെ. 
ഇപ്പോഴും ഫലം നൽക്കികൊണ്ടിരിക്കുന്ന പ്ലാവിൽനിന്നും നൂറ്റാണ്ടുകൾക്ക് മുമ്പുതുരന്നെടുത്ത കാതലായ മണിതൂൺ ആണ് പ്രധാനപ്രതിഷ്ഠ.
സമീപത്തെ പറമ്പിൽസ്ഥിതിചെയ്യുന്ന പ്ലാവിനെ ഇപ്പോയും ഭക്തിപൂർവ്വമാണ്‌ പ്രദേശവാസികൾ നോക്കികാണുന്നത്.
കൃഷ്ണഗാഥാ ഗ്രന്ഥത്തിന്റെ താളിയോലയിൽ എഴുതിയ പ്രതിയാണ് ഇവിടെ പൂജിക്കുന്നത്.
ചിങ്ങമാസം മുഴുവൻ കൃഷ്ണഗാഥാ പാരായണവും ചിങ്ങത്തിലെ പൗർണമിനാളിൽ ചെറുശ്ശേരി അനുസ്മരണപരിപാടികളും ഇവിടെ നടത്തിവരുന്നു.

ചെറുശ്ശേരി ചതുരംഗത്തിൽ പ്രാവീണ്യം നേടിയത് ഈ ക്ഷേത്രാങ്കണത്തിൽ വെച്ചാണെന്നാണ് വിശ്വാസം. ഇവിടെ ചെറുശ്ശേരി സ്മൃതിയിൽ 'ചതുരംഗ' പുനരാവിഷ്‌കാരം നടത്താറുണ്ട്. 2012 ൽ നടന്ന ചതുരംഗ' പുനരാവിഷ്‌കാരത്തിൽ 16 വിരൽ സമചതുരത്തിൽ, 64 വിരൽ ചുറ്റളവുള്ള, 64 കളങ്ങളുള്ള മുള്ളിലവിൻ തടികൊണ്ടുള്ള പലകയും ആന, കുതിര, തേര്, കാലാൾ എന്നിവയുൾപ്പെടുന്ന ചതുരംഗ സേനയെയും കൂടാതെ, ദേവനും മന്ത്രിയും കരുക്കളും നിർമ്മിച്ചിരുന്നു. അന്തഃസാര വൃക്ഷമായ കരിമരുത്, ബഹിസ്സാരവൃക്ഷമായ തെങ്ങ്, നിസ്സാരവൃക്ഷമായ മുള്ളിലവ്, സർവസാരവൃക്ഷമായ കൊന്ന എന്നിവകൊണ്ടാണ് കരുക്കൾ രൂപപ്പെടുത്തിയത്.


</doc>
<doc id="315058" url="https://ml.wikipedia.org/wiki?curid=315058" title="ചെങ്ങല്ലൂരാന">
ചെങ്ങല്ലൂരാന

കേരളത്തിൽ എങ്ങും പ്രശസ്തനായിരുന്ന, പല വൈശിഷ്ട്യങ്ങളുമുണ്ടായിരുന്ന ഒരു നാട്ടാനയായിരുന്നു ചെങ്ങല്ലൂരാന എന്നറിയപ്പെട്ടിരുന്ന ചെങ്ങല്ലൂർ രംഗനാഥൻ. പതിനൊന്നടി രണ്ടിഞ്ച് എന്ന് ഇതിന്റെ പൊക്കം രേഖപ്പെടുത്തിയിട്ടുണ്ട്. സാധാരണ ആനകളൂടെ ശരാശരി ഉയരം പത്തടിക്ക് തൊട്ടു മുകളിൽ മാത്രമാണ്. 
ഭീമാകാരനായിരുന്ന ഈ ആനയുടെ അസ്ഥിപഞ്ജരമാണ് തൃശ്ശൂർ മൃഗശാലയിൽ പ്രദർശിപ്പിച്ചിരിക്കുന്നത്.

തമിഴ് നാട്ടിലെ തിരുച്ചിറപ്പള്ളിയിലുള്ള ശ്രീരംഗം ക്ഷേത്രത്തിലെ ആനക്കുട്ടിയായിരുന്നു രംഗനാഥൻ. കാവേരിനദിയിൽ നിന്ന് വലിയ അണ്ടാവുകളിൽ നിറച്ച വെള്ളം കോവിലിലെ ആവശ്യങ്ങൾക്കായി അകത്ത് എത്തിച്ചുകൊടുക്കലായിരുന്നു അവന്റെ അക്കാലത്തെ ജോലി. വളരെ വേഗത്തിൽ ഉയരം വെച്ചുകൊണ്ടായിരുന്നു അവൻ വളർന്നുവന്നത്. ഒടുവിൽ ക്ഷേത്രഗോപുരം കടന്ന് അകത്തുകയറാനാകാത്തവിധം അവൻ വളർന്നുകഴിഞ്ഞപ്പോൾ ക്ഷേത്രാധികാരികൾ അവനെ വിൽപ്പനക്കു വച്ചു. ഇതറിഞ്ഞ ആനക്കമ്പക്കാരനായ, തൃശ്ശൂർ അന്തിക്കാട്ടുള്ള ചെങ്ങല്ലൂർ നമ്പൂതിരി അവനെ വാങ്ങിക്കൊണ്ടുവന്നു. പൊതുവർഷം 1905 -ൽ നടന്ന ഈ കച്ചവടത്തിൽ ആനയുടെ വില 1500 രൂപയായിരുന്നു. പണിയാളായിരുന്നപ്പോൾ കിട്ടിയിരുന്നതിൽ നിന്ന് വ്യത്യസ്തമായി കേരളത്തിലെത്തിയപ്പോൾ കിട്ടിയ പരിചരണങ്ങളുടെ ഫലമായി ആന പൂർണ്ണ ആരോഗ്യവാനും അതികായനുമായി മാറി.
ഉയരക്കൂടുതലുണ്ടായിരുന്നതുകൊണ്ട് ഉത്സവങ്ങളിൽ ലക്ഷണമൊത്ത ആനകൾ വേറെയുണ്ടായിരുന്നാലും രംഗനാഥനായിരുന്നു തിടമ്പേറ്റിയിരുന്നത്. തൃശ്ശൂർ പൂരത്തിലെ പ്രസിദ്ധമായ മഠത്തിൽ വരവിന്ന് ഈ ആനയെക്കൊണ്ട് വെഞ്ചാമരം വീശിപ്പിക്കാറുണ്ടായിരുന്നു.
1914-ൽ ആറാട്ടുപുഴ പൂരത്തിന്ന് ശാസ്താവിന്റെ തിടമ്പേറ്റിനിന്നിരുന്ന രംഗനാഥനെ തൊട്ടരികിലുണ്ടായിരുന്ന അകവൂർ ഗോവിന്ദൻ എന്ന ആന കുത്തിവീഴ്ത്തി. അങ്ങനെ വയർ പിളർന്ന് കുടൽമാല പുറത്തുചാടിയായിരുന്നു ഈ ആനയുടെ അന്ത്യം.
'ചെങ്ങല്ലൂരാന' എന്നപേരിൽ ഈ ആനയുടെ കഥ വിസ്തരിക്കുന്ന ഒരു പുസ്തകം പ്രചാരത്തിലുണ്ടായിരുന്നു.


</doc>
<doc id="315059" url="https://ml.wikipedia.org/wiki?curid=315059" title="വനവാസി കല്യാൺ ആശ്രം">
വനവാസി കല്യാൺ ആശ്രം

ഇന്ത്യയിലെ പിന്നോക്ക മേഖലയിൽ പ്രവർത്തിക്കുന്ന സാമൂഹിക സംഘടനയാണു വനവാസി കല്യാൺ ആശ്രം. ചത്തിസ്ഘട്ട് സംസ്ഥാനത്തിലെ ജഷ്പൂർ ആണ് ആസ്ഥാനം. ആർ.എസ്.എസിന്റെയും സംഘപരിവാറിന്റെയും നിയന്ത്രണത്തിലുള്ള സംഘടനയാണ് വനവാസി കല്യാൺ ആശ്രമം 


</doc>
<doc id="315065" url="https://ml.wikipedia.org/wiki?curid=315065" title="മാർഗരറ്റ് സാംഗർ">
മാർഗരറ്റ് സാംഗർ

ജനനനിയന്ത്രണമെന്ന ആശയം ആദ്യമായി അവതരിപ്പിക്കുന്നത് അമെരിക്കൻ വനിതയാണ് മാർഗരറ്റ് സാംഗർ.സ്വന്തം ശരീരത്തിൽ സ്ത്രീകളുടെ അവകാശം പ്രജനനവുമായി ബന്ധപ്പെട്ടു സ്ത്രീ നേരിടുന്ന ദുരിതങ്ങൾ, സ്ത്രീയുടെ സാമൂഹികാവകാശങ്ങൾ തുടങ്ങിയവയ്ക്കുവേണ്ടി ഇരുപതാംനൂറ്റാണ്ടിൽ ഏറ്റവും സംഘടിതമായ യത്നങ്ങൾ സംഘടിപ്പിച്ച വനിതയാണ് മാർഗരറ്റ് സാംഗർ.തൻറെ അമ്മ 18 പ്രസവത്തിലൂടെ (ഏഴ് ചാപിള്ളകൾ) ദുരിതമനുഭവിച്ചു മരിച്ചതിൽ മനംനൊന്ത് മാർഗരറ്റ് സാംഗർ എന്ന അമെരിക്കൻ വനിതയാണ് ജനനനിയന്ത്രണമെന്ന ആശയം ആദ്യമായി അവതരിപ്പിക്കുന്നത്.വിമൻ റിബൽ എന്ന മാസിക (1914) യിലൂടെയും ലഘുലേഖകളിലൂടെയും ജനനനിയന്ത്രണം, ഗർഭനിരോധനം തുടങ്ങിയ ആശയങ്ങൾ പ്രചരിപ്പിച്ച സാംഗറെ അമെരിക്കൻ നിയമം വേട്ടയാടി. ശിക്ഷയിൽ നിന്നു രക്ഷപ്പെടാൻ അവർ ലണ്ടനിലേക്കു കടന്നു. ആദ്യത്തെ ലോകജനസംഖ്യ 1927 സമ്മേളനം സംഘടിപ്പിച്ചതും സാംഗറാണ്. 1961 ഒക്റ്റോബറിൽ അമേരിക്കയിൽ ബ്രൂക്ലിസിൽ മാർഗരറ്റാണ്‌ ആദ്യത്തെ ജനനനിയന്ത്രണ ക്ലിനിക്ക് ആരംഭിച്ചത്.








</doc>
<doc id="315097" url="https://ml.wikipedia.org/wiki?curid=315097" title="സന്ദീപ് നന്ദി">
സന്ദീപ് നന്ദി

ഇന്ത്യൻ ഫുട്ബോളിൾ ഗോൾ കീപ്പറും കേരളാ ബ്ലാസ്റ്റേസ് ഗോൾക്കീപ്പറുമാണ്‌.കേരളാബ്ലാസ്റ്റേസിനു വേണ്ട് 2014 ഇന്ത്യൻ സൂപ്പർ ലീഗിലെ പ്രകടനം ശ്രദ്ധിക്കപ്പെട്ടു .

പശ്ച്ചിമ ബംഗാളാണ്‌ സ്വദേശം.1999 മോഹൻ ബഗാനിൽ അരങ്ങേറ്റം കുറിച്ചു.അതേ വർഷം NFLലിൽ മോഹൻ ബഗാൻ ജയിക്കുന്നതിൽ നിർണായക പങ്കും വഹിച്ച്.2003 ASEAN ക്ലബ് ച്യാമ്പ്യൻഷിപ്പിൽ മികച്ച ഗോൾക്കീപ്പറായി തിരഞ്ഞെടുത്തു.2012-2013ൽ ഇന്ത്യൻ ഫുട്ബോളിന്റെ ഗോൾക്കീപ്പറായി 38 മത്തെ വയസ്സിൽ ഏഴ് വർഷത്തിനു ശേഷം തിരിച്ചു വന്നു.

അഞ്ച് NFL/ഐ ലീഗ് കിരീടങ്ങൾ.
ഫെഡറേഷൻ കപ്പ്
ഡ്യൂറന്റ് കപ്പ് 
IFAഷീൾഡ്

2005 സാഫ് കപ്പ് വിജയം

AIFF ഐ ലീഗ് 2012-13 ബെസ്റ്റ് ഗോൾക്കീപ്പർ


</doc>
<doc id="315102" url="https://ml.wikipedia.org/wiki?curid=315102" title="സന്ദേശ് ജിങ്കൻ">
സന്ദേശ് ജിങ്കൻ

ഇന്ത്യൻ ഫുട്ബോൾ ടീമിലെയും കേരള ബ്ലാസ്റ്റേഴ്സിന്റെയും നായകനും പ്രതിരോധ നിരയിലെ പ്രമുഖനുമാണ്.ജിങ്കൻ ഇടതും വലതും പുൾ ബാക്കു് കളിക്കുന്നതിൽ സമർഥനാണ്‌.ചണ്ഡിഗഡിൽ ജനനം .

ജിങ്കൻ കരിയർ ആരംഭിക്കുന്നത് സെന്റ് സ്റ്റീഫൻസ് ഫുട്ബോൾ അക്കാഡമിയിൽ നിന്നാണ്‌.അക്കാഡമിലായിരുന്നപ്പോൾ തന്റെ ടീമിനെ മഞ്ചസ്റ്റർ യുണൈറ്റഡ് പ്രീമിയർ കപ്പിന്റെ ഫൈനലിലെത്തിക്കാൻ കഴിഞ്ഞു.201ൽ നവംബറിൽ യുണൈറ്റഡ് സിക്കിമിന്റെ ഐ ലീഗിൽ രണ്ടാമത്തെ ഡിവിഷനിൽ കളിക്കാൻ തുടങ്ങിയത്തോടെ ജിങ്കന്റെ ക്ലബ് കരിയർ തുടങ്ങി.ചണ്ഡിഗഡിനു വേണ്ടി സംസ്ഥാന മൽസരൈക്കുകയും B.C.റോയ് ട്രോഫി ജയിക്കുകയും ചെയ്തു.ഇന്ത്യക്കായി അണ്ടർ 19 ഫുട്ബോൾ ടീമിനും വേണ്ടിയും പങ്കെടുത്തു.


യുണൈറ്റഡ് സിക്കിം


</doc>
<doc id="315103" url="https://ml.wikipedia.org/wiki?curid=315103" title="ഇന്ദ്രയാനി എക്സ്പ്രസ്സ്‌">
ഇന്ദ്രയാനി എക്സ്പ്രസ്സ്‌

മുംബൈ സിഎസ്ടിക്കും പൂനെ ജംങ്‌ഷനും ഇടയിൽ ഓടുന്ന ഇന്ത്യൻ റെയിൽവേയുടെ സൂപ്പർഫാസ്റ്റ് എക്സ്പ്രസ്സ്‌ ട്രെയിൻ ആണു ഇന്ദ്രയാനി എക്സ്പ്രസ്സ്‌.
ലോകത്തിലേ ഏറ്റവും വലിയ റെയിൽവേ സംവിധാനങ്ങളിൽ ഒന്നാണ് ഇന്ത്യൻ റെയിൽവേ. മാത്രമല്ല, മുംബൈ എന്നത് ഇന്ത്യയിലെ ഏറ്റവും വലിയ നഗരങ്ങളിൽ ഒന്നാണ്. മുംബൈയും പൂനെയും ഇന്ത്യയിലെ പ്രധാനപ്പെട്ട വാണിജ്യ നഗരങ്ങളാണ്. രണ്ട് നഗരങ്ങളും ഇന്ത്യയിലെ മഹാരാഷ്ട്ര സംസ്ഥാനത്താണ് സ്ഥിതി ചെയ്യുന്നത്.
ദിവസേനയുള്ള ഈ ട്രെയിനിനു പൂനെക്കു സമീപം ഒഴുകുന്ന ഇന്ദ്രയാനി പുഴയുടെ പേരാണ് നൽകിയിരിക്കുന്നത്.
ആദ്യ കാലത്ത് മുംബൈയിൽ നിന്നും പൂനെയിലേക്ക് പോകുമ്പോൾ 1021 നമ്പരും, പൂനെയിൽനിന്നും മുബൈയ്ക്കു പോകുമ്പോൾ 1022 എന്ന നമ്പരും ഉണ്ടായിരുന്ന ട്രെയിൻ, ഇപ്പോൾ സൂപ്പർഫാസ്റ്റ് ആയി. മുംബൈയിൽ നിന്നും പൂനെയിലേക്ക് പോകുമ്പോൾ 22105 നമ്പരും, പൂനെയിൽനിന്നും മുബൈയ്ക്കു പോകുമ്പോൾ 22106 നമ്പരും ആണു ഇപ്പോൾ ഉള്ളത്.

ഇന്ദ്രയാനി എക്സ്പ്രസ്സിൽ നിലവിൽ 2 എസി ചെയർ കാർ, 8 ജനറൽ സെക്കണ്ട് ക്ലാസ്സ്‌, പാസ്‌ ഉള്ളവർക്ക് സംവരണം ചെയ്ത 2 സെക്കണ്ട് ക്ലാസ്സ്‌ കോച്ചുകൾ, 5 ജനറൽ റിസർവേഷൻ ഇല്ലാത്ത കോച്ചുകൾ എന്നിവയാണ് ഉള്ളത്. ഇന്ത്യൻ റെയിൽവേയിൽ പതുവുള്ള പോലെ ആവശ്യാനുസരണം കോച്ചുകൾ ചേർക്കുകയോ ഒഴിവാക്കുകയോ ചെയ്യാറുണ്ട്.
ഇന്ദ്രയാനി എക്സ്പ്രസ്സിൻറെ നിയന്ത്രണം സെൻട്രൽ റെയിൽവേയുടെ കൈയിലാണ്.

1988 ഏപ്രിൽ 27-നാണ് ഇന്ദ്രയാനി എക്സ്പ്രസ്സ്‌ ആദ്യമായി പ്രവർത്തനം ആരംഭിക്കുന്നത്. മുംബൈ സിഎസ്ടിക്കും പൂനെ ജംങ്‌ഷനും ഇടയിൽ പ്രവർത്തിക്കുന്ന 6 ഇൻറർസിറ്റി ട്രെയിനുകളിൽ ഒന്നാണ്. 12127/28 മുംബൈ പൂനെ ഇൻറർസിറ്റി എക്സ്പ്രസ്സ്‌, 11007/08 ഡെക്കാൻ എക്സ്പ്രസ്സ്‌, 11009/10 സിന്ഹഗാദ് എക്സ്പ്രസ്സ്‌, 12125/26 പ്രഗതി എക്സ്പ്രസ്സ്‌, 12123/24 ഡെക്കാൻ ക്വീൻ എന്നിവയാണ് മറ്റു ട്രെയിനുകൾ.
യാത്രാദൂരമായ 192 കിലോമീറ്റർ 22105 ഇന്ദ്രയാനി എക്സ്പ്രസ്സ്‌ 3 മണിക്കൂർ 28 മിനിറ്റുകൾ കൊണ്ടും (മണിക്കൂറിൽ 55.38 കിലോമീറ്റർ), 22106 ഇന്ദ്രയാനി എക്സ്പ്രസ്സ്‌ 3 മണിക്കൂർ 20 മിനിറ്റുകൾ കൊണ്ടും (മണിക്കൂറിൽ 57.60 കിലോമീറ്റർ) യാത്ര പൂർത്തീകരിക്കുന്നു.

മുംബൈ പൂനെ റെയിൽവേ പാത പൂർണമായി വൈദ്യുതീകരിച്ചതാണെങ്കിലും, ഇന്ദ്രയാനി എക്സ്പ്രസ്സ്‌ ഡീസൽ എഞ്ചിൻ ആണു ഉപയോഗിക്കുന്നത്. ഈറോഡ് അല്ലെങ്കിൽ ഗൂട്ടിയിൽ നിർമിച്ച ഡബ്ലുഡിഎം 3ഡി ആണു ട്രെയിനിനെ മുംബൈ സിഎസ്ടി വരെ എത്തിക്കുന്നത്.

മുംബൈയ്ക്കും പൂനെക്കും ഇടയിൽ പ്രവർത്തിക്കുന്ന 6 ട്രെയിനുകളിൽ മുംബൈയിൽ നിന്നും ആദ്യം പുറപ്പെടുന്നതും, അവസാനം തിരിച്ചുവരുന്നതും ഇന്ദ്രയാനി എക്സ്പ്രസ്സ്‌ ആണ്.
22105 ഇന്ദ്രയാനി എക്സ്പ്രസ്സ്‌ ദിവസവും 05:40 ഇന്ത്യൻ സമയത്ത് മുംബൈ സിഎസ്ടിയിൽനിന്നും പുറപ്പെടുകയും 09:08 ഇന്ത്യൻ സമയത്ത് പൂനെ ജംങ്‌ഷനിൽ എത്തിച്ചേരുകയും ചെയ്യും.
തിരിച്ചു വരുമ്പോൾ, 22106 ഇന്ദ്രയാനി എക്സ്പ്രസ്സ്‌ ദിവസവും 18:35 ഇന്ത്യൻ സമയത്ത് പൂനെ ജംങ്‌ഷനിൽനിന്നും പുറപ്പെടുകയും 21:55 ഇന്ത്യൻ സമയത്ത് മുംബൈ സിഎസ്ടിയിൽ എത്തിച്ചേരുകയും ചെയ്യുന്നു.
22105 ഇന്ദ്രയാനി എക്സ്പ്രസ്സ്‌ 

22106 ഇന്ദ്രയാനി എക്സ്പ്രസ്സ്‌ 



</doc>
<doc id="315104" url="https://ml.wikipedia.org/wiki?curid=315104" title="ഹേമന്ദ്‌ കനിത്‌കർ">
ഹേമന്ദ്‌ കനിത്‌കർ

ഇന്ത്യയുടെ മുൻ ക്രിക്കറ്റ് ബാറ്റ്സ്മാനാണ് ഹേമന്ദ്‌ കനിത്‌കർ(8 December 1942 - 9 June 2015 )ആഭ്യന്തര ക്രിക്കറ്റിൽ ഒന്നര പതിറ്റാണ്ട് നീണ്ട കരിയറുള്ള കനിത്കർ ഇന്ത്യക്കായി രണ്ട് ടെസ്റ്റും കളിച്ചിട്ടുണ്ട്.ഇന്ത്യൻ താരമായിരുന്ന ഋഷികേശ് കനിത്കർ മകനാണ്.

1974ൽ വെസ്‌റ്റ് ഇൻഡീസിന്റെ ഇന്ത്യൻ പര്യടനത്തിലെ രണ്ട്‌ ടെസ്‌റ്റുകളിലാണ്‌ അദ്ദേഹം കളിച്ചത്‌. ആൻഡി റോബർട്‌സിന്റെ നേതൃത്വത്തിലുള്ള കരീബിയൻ പടയെ നേരിട്ട ഇന്ത്യയ്‌ക്ക് വേണ്ടി ആദ്യ മത്സരത്തിൽ തന്നെ അദ്ദേഹം 65 റൺസ്‌ നേടി ടോപ്‌ സ്‌കോററായി. തുടർന്നുള്ള മത്സരങ്ങളിൽ 18,8, 20 എന്നിങ്ങനെയാണ്‌ അദ്ദേഹത്തിന്റെ സ്‌കോർ.രണ്ട് ടെസ്റ്റുകളിൽ നിന്ന് ഒരു അർധസെഞ്ച്വറി ഉൾപ്പെടെ 111 റൺസാണ് കനിത്കറുടെ അന്താരാഷ്ട്ര ക്രിക്കറ്റിലെ സമ്പാദ്യം.എന്നാൽ പിന്നീട്‌ ടീമിൽ നിന്ന്‌ ഒഴിവാക്കപ്പെട്ട അദ്ദേഹം ആഭ്യന്തര ക്രിക്കറ്റിൽ തിളങ്ങി.. 

ആഭ്യന്തര ക്രിക്കറ്റിൽ 87 മത്സരങ്ങളിൽ നിന്ന്‌ 42.78 ശരാശരിയിൽ അദ്ദേഹം 5006 റൺസ്‌ നേടിയിട്ടുണ്ട്‌. 13 സെഞ്ചുറികളും 23 അർധ സെഞ്ചുറികളും ഉൾപ്പെടെയാണിത്‌.രഞ്‌ജിയിൽ മഹാരാഷ്‌ട്രയുടെ താരമായിരുന്നു. സൗരാഷ്‌ട്രയ്‌ക്കെതിരെ സെഞ്ചുറിയോടെയാണ്‌ അദ്ദേഹത്തിന്റെ രഞ്‌ജി അരങ്ങേറ്റം.ഫസ്റ്റ് ക്ലാസ് ക്രിക്കറ്റിൽ വിക്കറ്റ് കീപ്പർ കൂടിയായിരുന്ന കനിത്കറുടെ പേരിൽ 70 ക്യാച്ചുകളും 20 സ്റ്റമ്പിങ്ങുകളും കൂടിയുണ്ട്.

എഴുപതുകളുടെ അവസാനം കളി അവസാനിപ്പിച്ച അദ്ദേഹം പിന്നീട്‌ മഹാരാഷ്‌ട്രയുടെ പരിശീലകനായും സെലക്‌ടറായും പ്രവർത്തിച്ചിട്ടുണ്ട്‌. ജൂണിയർ സെലക്ഷൻ പാനലിലും 
അംഗമായിരുന്നു.2015 ജൂൺ 9ന്‌ അന്തരിച്ചു.


</doc>
<doc id="315106" url="https://ml.wikipedia.org/wiki?curid=315106" title="ഐടിസി ഗ്രാൻഡ്‌ ചോഴാ ഹോട്ടൽ">
ഐടിസി ഗ്രാൻഡ്‌ ചോഴാ ഹോട്ടൽ

തമിഴ് നാട്ടിലെ ചെന്നൈയിൽ സ്ഥിതിചെയ്യുന്ന ആഡംബര ഹോട്ടലാണ് ഐടിസി ഗ്രാൻഡ്‌ ചോഴാ. ലോകത്തെ ഏറ്റവും വലിയ ലീഡ്-സർട്ടിഫൈഡ് ഗ്രീൻ ഹോട്ടലായി പ്രവർത്തനം ആരംഭിച്ച ഈ ഹോട്ടൽ, മുംബൈയിൽ സ്ഥിതിചെയ്യുന്ന റിനൈസൻസ് മുംബൈ കൺവെൻഷൻ സെൻറെർ ഹോട്ടൽ, ഗ്രാൻഡ്‌ ഹയാറ്റ് ഹോട്ടൽ എന്നിവയ്ക്കു പിന്നിൽ ഇന്ത്യയിലെ ഏറ്റവും വലിയ മൂന്നാമത്തെ ഹോട്ടലാണ്. ഗിണ്ടിയിൽ എസ്പിഐസി ബിൽഡിംഗ്‌-നു എതിർവശത്താണു ഹോട്ടൽ സ്ഥിതിചെയ്യുന്നത്. സിങ്കപ്പൂർ ആസ്ഥാനമായ എസ്ആർഎസ്എസ് ആർക്കിടെക്ടുകൾ ഡിസൈൻ ചെയ്ത ഈ ബിൽഡിംഗ്‌, മൂന്ന് വ്യത്യസ്ത വിങ്ങുകൾ ഉള്ളതാണ്, അവ ചോല രാജവംശത്തിൻറെ പരമ്പരാഗത ദ്രാവിഡ രൂപകൽപ്പന അനുസരിച്ചുള്ളവയാണ്. 1,600,000 ചതുരശ്ര മീറ്ററിൽ സ്ഥിതിചെയ്യുന്ന ഈ ഹോട്ടൽ, രാജ്യത്തെ ഏറ്റവും വലിയ ഒറ്റയ്ക്കു-നിൽക്കുന്ന ഹോട്ടലായിട്ടാണ് കണക്കാക്കുന്നത്. ₹ 12,000 മില്യൺ മുതൽമുടക്കി നിർമിച്ച ഈ ഹോട്ടലിലാണ് 100,000 ചതുരശ്ര മീറ്ററിൽ 30,000 ചതുരശ്ര മീറ്റർ തൂണുകളില്ലാത്ത, രാജ്യത്തെ ഏറ്റവും വലിയ കൺവെൻഷൻ സെൻറെർ.

ചോഴാ ശേരടോൻ ആണു മദ്രാസിലെ (ചെന്നൈ) ഐടിസി-യുടെ ആദ്യ ഹോട്ടൽ സംരംഭം. ഇപ്പോൾ മൈ ഫോർച്യൂൺ എന്നാണ് ഇതിൻറെ പേര്. 2000-ൽ ഐടിസി ഹോട്ടൽസ് ഗ്രൂപ്പ്‌ അണ്ണാ സാലയിലുള്ള കാമ്പ കോള ക്യാമ്പസിൽ ₹ 800 മില്യൺ മുടക്കി 8 ഏക്കർ സ്ഥലം വാങ്ങി. ചെയർമാൻ വൈ. സി. ദേവേശ്വർ പ്രഖ്യാപിച്ച വലിയ മുതൽമുടക്കുള്ള ഈ ഹോട്ടലിൻറെ ചെലവ് ₹ 8000-10000 മില്യൺ വരെ ആകുമെന്നായിരുന്നു ആദ്യ നിഗമനം. തമിഴ്നാട്‌ മുഖ്യമന്ത്രി ജെ. ജയലളിത 2012 സെപ്റ്റംബർ 15-നു ഹോട്ടൽ ഉദ്ഘാടനം ചെയ്തു.

ഐടിസി ഗ്രാൻഡ്‌ ഹോട്ടൽ, എയർപോർട്ടിനു സമീപത്തായി, ചെന്നൈ ഗിണ്ടി പ്രദേശത്ത്, ഗിണ്ടി റേസ് കോഴ്സ്, ചെന്നൈ സ്നേക്ക് പാർക്ക്‌, ഗിണ്ടി നാഷണൽ പാർക്ക്‌ എന്നിവയുടെയും സമീപമാണ്. മറ്റു പ്രധാനപ്പെട്ട സ്ഥലങ്ങളിൽ അണ്ണാ യൂനിവേർസിറ്റിയും ഇന്ത്യൻ ഇൻസ്റ്റിറ്റ്യൂട്ട് ഓഫ് ടെക്നോളജി മദ്രാസും ഉൾപ്പെടുന്നു.

1,600,000 ചതുരശ്ര അടി വിസ്തീർണമുള്ള ഈ ഹോട്ടലിൽ 600 മുറികളുണ്ട്. ഇതിൽ 522 മുറികളും 78 സർവീസ് അപാർട്മെന്റുകളും ഉൾപ്പെടുന്നു.
ഹോട്ടലിലേ വാണിജ്യ സൗകര്യങ്ങളിൽ ഭക്ഷണശാല, ഹെൽത്ത് സ്പാ, 600 അതിഥികളെ ഉൾകൊള്ളാൻ സാധിക്കുന്ന 30,000 ചതുരശ്ര അടിയിലുള്ള ഔദ്യോഗിക വിരുന്ന് സൗകര്യം, എക്സിബിഷൻ ഏരിയ, കലൈ എന്ന് പേരുള്ള 45 സീറ്റുകളുള്ള 2,625 ചതുരശ്ര അടി വിസ്തീർണമുള്ള ആഡിറ്റോറിയം, ബോർഡ്‌ റൂമും നാല് മീറ്റിംഗ് റൂമുകളും, 100 അതിഥികളെ ഉൾകൊള്ളാൻ സാധിക്കുന്ന സ്വകാര്യ മൾട്ടിപ്ലെക്സ്, 1000 കാറുകൾ പാർക്ക്‌ ചെയ്യാനുള്ള സൗകര്യം. 





</doc>
<doc id="315150" url="https://ml.wikipedia.org/wiki?curid=315150" title="ഗുലാത്തി ഇൻസ്‌റ്റിറ്റ്യൂട്ട്‌ ഓഫ്‌ ഫിനാൻസ്‌ ആൻഡ്‌ ടാക്‌സേഷൻ">
ഗുലാത്തി ഇൻസ്‌റ്റിറ്റ്യൂട്ട്‌ ഓഫ്‌ ഫിനാൻസ്‌ ആൻഡ്‌ ടാക്‌സേഷൻ

ഗിഫ്‌റ്റ്‌ എന്ന ചുരുക്കപേരിൽ അറിയപ്പെടുന്ന ഗുലാത്തി ഇൻസ്‌റ്റിറ്റ്യൂട്ട്‌ ഓഫ്‌ ഫിനാൻസ്‌ ആൻഡ്‌ ടാക്‌സേഷൻ എന്ന സ്ഥാപനത്തിന്റെ പൂർവ്വ നാമം സെന്റർ ഫോർ ടാക്സേഷൻ സ്റ്റഡീസ് എന്നായിരുന്നു. കേരളത്തിൽ തിരുവനന്തപുരം ജില്ലയിൽ കൈമനത്താണ് ഗിഫ്‌റ്റ്‌ സ്ഥിതി ചെയ്യുന്നത്. പൊതു സമ്പത്ത്‌, നികുതിവ്യവസ്ഥ, നിയമം, കണക്കെഴുത്ത്‌ തുടങ്ങിയ വിഷയങ്ങളിൽ ഗവേഷണം നടത്തുക, പരിശീലനം നൽകുക , പാഠ്യക്രമം തയ്യാറാക്കുക, വിദഗ്ദ്ധാഭിപ്രായം നൽകുക, പ്രസിദ്ധീകരണം എന്നിവ ഗിഫ്‌റ്റിൽ നടത്തിവരുന്നു.
1955-ലെ ട്രാവൻകൂർ കൊച്ചിൻ ലിറ്റററി ആന്റ് ചാരിറ്റബിൾ സൊസൈറ്റീസ് രജിസ്ട്രേഷൻ ആക്ട് പ്രകാരം ഒരു സ്വതന്ത്ര സ്ഥാപനമായി രജിസ്റ്റർ ചെയ്താണ് കേരള സർക്കാർ 1992 ൽ സെന്റർ ഫോർ ടാക്സേഷൻ സ്റ്റഡീസ് സ്ഥാപിച്ചത്. 2009 ൽ സെന്റർ ഫോർ ടാക്സേഷൻ സ്റ്റഡീസിനെ ശ്രേഷ്ഠ പദവിയിലേക്ക് ഉയർത്തുന്നതിനായി കേരള സർക്കാരിന്റെയും, ഭാരത സർക്കാരിന്റെയും സാമ്പത്തിക സഹായത്തോടെ നവീകരിച്ച് പ്രശസ്ത സാമ്പത്തിക വിദഗ്ദ്ധനായിരുന്ന പ്രൊഫസർ ഐ.എസ്.ഗുലാത്തിയുടെ നാമത്തിൽ ഗുലാത്തി ഇൻസ്‌റ്റിറ്റ്യൂട്ട്‌ ഓഫ്‌ ഫിനാൻസ്‌ ആൻഡ്‌ ടാക്‌സേഷൻ (ഗിഫ്‌റ്റ്‌) എന്ന് പുനഃനാമകരണം ചെയ്തു.
മുതിർന്ന ഐ.എ.സ് ഉദ്ദ്യോഗസ്ഥർ, പേരെടുത്ത സാമ്പത്തിക വിദഗ്ദ്ധർ, മാനേജ്മെന്റ് വിദഗ്ദ്ധർ എന്നിവരടങ്ങിയ എക്സിക്യൂട്ടൂവ് കമ്മിറ്റിയും ഭരണസമിതിയും ആണ് ഗിഫ്‌റ്റിന്റെ പ്രവർത്തനങ്ങൾ നയിക്കുന്നതും നിയന്ത്രിക്കുന്നതും.
വിദൂര പഠന രീതിയിൽ കേരളത്തിൽ സെയിൽസ് ടാക്സ് പ്രാക്റ്റീഷണർ ആകുവാനുള്ള യോഗ്യത നൽകുന്ന പോസ്റ്റ് ഗ്രാജുവേറ്റ് ഡിപ്ലോമ ഇൻ ടാക്സേഷൻ (പി.ജി.ഡി.ടി) എന്ന കോഴ്സ് 1993 മുതലും , ചെറുകിട-ഇടത്തരം കച്ചവടക്കാർക്കും, സംരംഭകർക്കും വാണിജ്യ നികുതി, കണക്കെഴുത്ത്‌ എന്നീ മേഖലകളിൽ പ്രായോഗിക അറിവ് നൽകുന്ന ഡിപ്ലോമ ഇൻ സെയിൽസ് ടാക്സേഷൻ (ഡി.എസ്.ടി) എന്ന കോഴ്സ് 2004 മുതലും ഗിഫ്‌റ്റ്‌ നടത്തുന്നു. കോർപ്പറേറ്റുകൾക്കും വിവിധ സർക്കാർ വകുപ്പുകൾക്കും വേണ്ടി പരിശീലന പരിപാടികളും, വിവിധ വിഷയങ്ങളിൽ പഠനങ്ങളും നടത്തുന്നതോടൊപ്പം സർക്കാരിന് ആവശ്യമായ വിദഗ്ദ്ധാഭിപ്രായങ്ങളും ഗിഫ്‌റ്റ്‌ നൽകിവരുന്നു.
1992 മുതൽ കേരള ടാക്സ് റിപ്പോർട്ടർ എന്ന പേരിൽ പ്രതിമാസ നികുതി നിയമ വാർത്താപത്രിക ഗിഫ്‌റ്റ്‌ പ്രസിദ്ധീകരിക്കുന്നു. വാണിജ്യ നികുതി, മൂല്യ വർദ്ധിത നികുതി, കാർഷിക ആദായ നികുതി, ആഡംബര നികുതി, പണം കടം കൊടുക്കുന്നത് സംബന്ധിച്ച നിയമങ്ങൾ എന്നിവ വാർത്താപത്രികയുടെ ഉള്ളടക്കത്തിൽ ഉൾപ്പെടുന്നു.
ഗുലാത്തി ഇൻസ്‌റ്റിറ്റ്യൂട്ട്‌ ഓഫ്‌ ഫിനാൻസ്‌ ആൻഡ്‌ ടാക്‌സേഷൻ (ഗിഫ്‌റ്റ്‌),
കൈമനം,
പാപ്പനംകോട് പി.ഒ,
തിരുവനന്തപുരം ജില്ല, കേരളം.
പിൻ-695018
ഫോൺ : 04712491490, 04712491334
ഇ-മെയിൽ : giftkerala@gmail.com



</doc>
<doc id="315152" url="https://ml.wikipedia.org/wiki?curid=315152" title="അസീസ് അബ് സാബിർ">
അസീസ് അബ് സാബിർ

അസീസ് അബ് സാബിർ (Portuguese pronunciation: [aˈziz naˈsib abˈsabeɾ]; October 24, 1924 – March 16, 2012) പരിസ്ഥിതി ശാസ്ത്രജ്ഞനും ബ്രസീലിലെ എറ്റവും മാനിക്കപ്പെടുന്ന ശാസ്ത്രജ്ഞന്മാരിൽ ഒരാളുമായിരുന്നു.

</doc>
<doc id="315159" url="https://ml.wikipedia.org/wiki?curid=315159" title="പ്രപഞ്ചവും മനുഷ്യനും">
പ്രപഞ്ചവും മനുഷ്യനും

കെ. വേണു എഴുതി 1970-ൽ പ്രസിദ്ധീകരിച്ച ഒരു ശാസ്ത്രപുസ്തകമാണ് പ്രപഞ്ചവും മനുഷ്യനും. പ്രപഞ്ചം, പദാർത്ഥഘടന, സ്ഥലകാലം, ജൈവപരിണാമം, മനോവ്യവഹാരം തുടങ്ങിയ വിവിധവിഷയങ്ങളെക്കുറിച്ച് ചർച്ച ചെയ്യുന്ന പുസ്തകമാണിത്. 2013-ൽ ഈ പുസ്തകം ക്രിയേറ്റീവ് കോമൺസ് സ്വതന്ത്രലൈസൻസിൽ പ്രസിദ്ധീകരിച്ചു. 


</doc>
<doc id="315170" url="https://ml.wikipedia.org/wiki?curid=315170" title="ദേവിക റാണി">
ദേവിക റാണി

ഇന്ത്യൻ സിനിമയിലെ ആദ്യ വനിത എന്നറിയപ്പെടുന്ന വ്യക്തിയാണ് ആദ്യ ഫാൽകെ പുരസ്കാരം നേടിയ, ദേവികാറാണി എന്ന് അറിയപ്പെടുന്ന ദേവിക റാണി ചൗധരി..ബോളിവുഡിന്റെ ആദ്യത്തെ സ്വപ്നസുന്ദരി യായി വിശേഷിക്കപ്പെടുന്ന വ്യക്തിയും ദേവിക റാണിയാണ്..

ഇംഗ്ലീഷ്‍വൽക്കരിക്കപ്പെട്ട ഒരു സമ്പന്ന ഇന്ത്യൻ കുടുംബത്തിലാണ് ദേവിക റാണി ജനിച്ചത്. വിദ്യാഭ്യാസത്തിനായി ഒൻപതാം വയസ്സിൽ ഇംഗ്ലണ്ടിലെ ബോർഡിംഗ് സ്കൂളിൽ എത്തിയ അവർ ആ രാജ്യത്തുതന്നെ വളർന്നു. ഇന്ത്യൻ ചലച്ചിത്ര നിർമ്മാതാവായ ഹിമാൻഷു റായിയെ 1928 ൽ കണ്ടുമുട്ടുകയും, അടുത്ത വർഷം അദ്ദേഹത്തെ വിവാഹം കഴിക്കുകയും ചെയ്തു. റായിയുടെ "'എ ത്രോ ഓഫ് ഡൈസ്" (1929) എന്ന പരീക്ഷണാത്മക നിശബ്ദ സിനിമയായുടെ വസ്ത്രാലങ്കാരത്തിലും കലാസംവിധാനത്തിലും അവർ സഹായിച്ചു. തുടർന്ന് അവർ ഇരുവരും ജർമ്മനിയിലെ ബർലിനിൽ യു.എഫ്. സ്റ്റുഡിയോസിൽ ചലച്ചിത്രനിർമ്മാണരംഗത്ത് പരിശീലനം നേടി. പിന്നീട് റായി സ്വയം നായകനായി ഇംഗ്ലീഷിലും ഹിന്ദിയിലും ഒരേ സമയം നിർമ്മിച്ച തന്റെ അടുത്ത ദ്വിഭാഷാ സിനിമയായ കർമയിൽ (1933) ദേവികയായിരുന്നു നായികയായി അഭിനയിച്ചത്.. ലണ്ടനിൽ ഷൂട്ട്‌ ചെയ്ത ചിത്രത്തിന്റെ ഇംഗ്ലീഷ് പതിപ്പ് ലണ്ടനിലും പ്രദർശിപ്പിക്കപ്പെട്ടു. ഇംഗ്ലീഷിൽ സംസാരിച്ച ആദ്യ ഇന്ത്യൻ സിനിമയായിരുന്നു കർമ്മ. ഒരു രാജ്യത്തെ മഹാറാണി അയൽ രാജ്യത്തെ രാജകുമാരനുമായി പ്രണയത്തിലാകുന്നതായിരുന്നു കർമ്മയുടെ കഥ . "ആധുനിക അമേരിക്കൻ മോഡൽ പ്രണയ കഥ ഇന്ത്യൻ പശ്ചാത്തലത്തിൽ " എന്നാണ് ചിത്രം വിശേഷിപ്പിക്കപ്പെട്ടത്‌. ഈ സിനിമയിലാണ് ഇന്ത്യയിൽ ആദ്യമായി മുഴുനീള ചുംബനരംഗം ചിത്രീകരിക്കപ്പെട്ടത്. സ്‌ക്രീനിൽ അതിനു നാലു മിനിറ്റ് ദൈർഘ്യമുണ്ടായിരുന്നു. ചിത്രത്തിലെ ചുംബന രംഗം ഇന്ത്യയിൽ കോളിളക്കം സൃഷ്ടിച്ചു . 

റായി-ദേവിക ദമ്പതികൾ 1934-ൽ ഇന്ത്യയിലേക്ക് മടങ്ങിയെത്തി, അവിടെ ഹിമാൻഷു റായ് മറ്റുചില പങ്കാളികളുമായി ചേർന്ന് ബോംബെ ടാക്കീസ് എന്ന സിനിമാ നിർമ്മാണ സ്റ്റുഡിയോ സ്ഥാപിച്ചു. അടുത്ത 5-6 വർഷങ്ങളിൽ സ്റ്റുഡിയോ നിരവധി വിജയചിത്രങ്ങൾ നിർമ്മിച്ചു. ദേവിക റാണി പ്രധാന കഥാപാത്രങ്ങളെ അവതരിപ്പിച്ചു. അശോക് കുമാറം ദേവികയും ഇന്ത്യൻ സിനിമയിലെ ജനപ്രിയ ജോഡിയായി തീർന്നു.
1940 ൽ റായിയുടെ മരണശേഷം, ദേവിക റാണി സ്റ്റുഡിയോയുടെ നിയന്ത്രണം ഏറ്റെടുക്കുകയും ഭർത്താവിന്റെ ബന്ധുക്കളായ സാഷാദർ മുഖർജിയും അശോക് കുമാറുമൊത്ത് ചില ചിത്രങ്ങൾ നിർമ്മിക്കുകയും ചെയ്തു. വാർദ്ധക്യ കാലത്ത് അവൾ ഓർത്തുപോയി, അവർ മേൽനോട്ടം വഹിച്ച ചെയ്ത ചിത്രങ്ങൾ പരാജയപ്പെടുകയും പങ്കാളികൾ മേൽനോട്ടം വഹിച്ച ചിത്രങ്ങൾ വൻ വിജയമാവുകയും ചെയ്തതായി അവർ അവസാന കാലത്ത് പറഞ്ഞിട്ടുണ്ട്. 1945-ൽ, സിനിമകളിൽ നിന്ന് വിരമിച്ച്, റഷ്യൻ ചിത്രകാരനായ സ്വെറ്റോസ്ലാവ് റോറിക്യെ വിവാഹം കഴിച്ച അവർ ബാംഗ്ലൂരിന്റെ പ്രാന്തപ്രദേശത്ത്, തന്റെ എസ്റ്റേറ്റിലേക്ക് താമസം മാറി. അവരുടെ വ്യക്തിത്വം, അവരുടെ സിനിമാ റോളുകളേക്കാൾ ഒട്ടും ചെറുതായിരുന്നില്ലങ്കിലും സാമൂഹ്യമായി അംഗീകരിക്കപ്പെട്ടില്ല. പത്മശ്രീ (1958), ദാദാസാഹിബ് ഫാൽക്കെ പുരസ്കാരം (1970), സോവിയറ്റ് ലാൻഡ് നെഹ്രു അവാർഡ് (1990) എന്നിവയാണ് അവർക്ക് ലഭിച്ച പ്രധാന പുരസ്കാരങ്ങൾ.

വിശാഖപട്ടണത്തിനടുത്ത് ഇന്നത്തെ ആന്ധ്രാപ്രദേശിലെ വാൾട്ടയറിൽ വളരെ സമ്പന്നവും പുരോഗമനപരവുമായിരുന്ന ഒരു ബംഗാളി കുടുംബത്തിലാണ് ദേവിക ജനിച്ചത്. മദ്രാസ് പ്രസിഡൻസിയുടെ ആദ്യ ഇന്ത്യൻ സർജൻ-ജനറലും, രബീന്ദ്രനാഥ് ടാഗോറിന്റെ അനന്തിരവനും ആയിരുന്നു പിതാവ് കേണൽ മൻമഥാ നാഥ് ചൗധരി. 

ദേവികയുടെ അമ്മ ലീലാ ദേവി ചൗധരി, വിദ്യാഭ്യാസസമ്പന്നമായ ഒരു കുടുംബത്തിലെ അംഗവും ടാഗോറിന്റെ വകയിലെ പേരക്കുട്ടിയും ആയിരുന്നു. ദേവികയുടെ അച്ഛന്റെ സഹോദരന്മാർ കൊൽക്കത്ത ഹൈക്കോടതി ചീഫ് ജസ്റ്റിസ് അശുതോഷ് ചൗധരി, കൊൽക്കത്തയിലെ പ്രമുഖ വക്കീൽ ജോഗേഷ് ചന്ദ്ര ചൗധരി, പ്രസിദ്ധ ബംഗാളി എഴുത്തുകാരനായ പ്രമത ചൌധരി എന്നിവരാണ്.




</doc>
<doc id="315171" url="https://ml.wikipedia.org/wiki?curid=315171" title="വിദർഭ എക്സ്പ്രസ്സ്‌">
വിദർഭ എക്സ്പ്രസ്സ്‌

മഹാരാഷ്ട്രയിലെ മുംബൈ സിഎസ്ടിക്കും ഗോണ്ടിയക്കും ഇടയിൽ ഓടുന്ന ഇന്ത്യൻ റെയിൽവേയുടെ സൂപ്പർഫാസ്റ്റ് എക്സ്പ്രസ്സ്‌ ട്രെയിൻ ആണു 12105/12106 വിദർഭ എക്സ്പ്രസ്സ്‌. ഇത് ദിവസേനയുള്ള ട്രെയിൻ ആണ്. മുംബൈ സിഎസ്ടിയിൽ നിന്നും ഗോണ്ടിയക്കു പോകുമ്പോൾ 12105 നമ്പരും, ഗോണ്ടിയയിൽനിന്നും മുബൈയ്ക്കു പോകുമ്പോൾ 12106 നമ്പരും ആണ്.
12105/12106 വിദർഭ എക്സ്പ്രസ്സിൽ 1 എസി ഫസ്റ്റ് ക്ലാസ്സ്‌ കം എസി 2 ടിയർ, 2 എസി 2 ടിയർ, 1 എസി 2 കം എസി 3 ടിയർ, 10 സ്ലീപ്പർ ക്ലാസ്സ്‌, 4 ജനറൽ കോച്ചുകൾ എന്നിവ ഉണ്ട്. ഇന്ത്യൻ റെയിൽവേയിൽ പതുവുള്ള പോലെ ആവശ്യാനുസരണം കോച്ചുകൾ ചേർക്കുകയോ ഒഴിവാക്കുകയോ ചെയ്യാറുണ്ട്. 

12105/12106 വിദർഭ എക്സ്പ്രസ്സ്‌ മുംബൈ സിഎസ്ടി മുതൽ നാഗ്പൂർ വരെ ആണു ആദ്യം സേവനം ആരംഭിച്ചത്, ഇതു പിന്നീട് ഗോണ്ടിയ വരെ നീട്ടി. ദിവസേന സർവീസ് ഉള്ള ട്രെയിൻ 12105 ആയി 16 മണിക്കൂറുകൊണ്ടും, 12106 ആയി 16 മണിക്കൂർ 5 മിനിറ്റുകൊണ്ടും 967 കിലോമീറ്റർ സഞ്ചരിക്കുന്നു. ഇരു ദിശകളിലും ശരാശരി വേഗം മണിക്കൂറിൽ 60.44 കിലോമീറ്റർ ആണു. 

ആദ്യ കാലങ്ങളിൽ ട്രെയിൻ നാഗ്പൂർ വരെ ആയിരുന്നു, നാഗ്പൂർ മഹാരാഷ്ട്രയിലെ വിദർഭ പ്രദേശത്ത് സ്ഥിതിചെയ്യുന്നതിനാലാണ് ട്രെയിനിനു വിദർഭ എക്സ്പ്രസ്സ്‌ എന്നാ പേര് നൽകിയത്.

12105/12106 വിദർഭ എക്സ്പ്രസ്സ്‌ മുംബൈ സിഎസ്ടിയിൽനിന്നും കല്യാൺ, ഇഗറ്റ്പുരി, മന്മാദ്, ഭുസവൽ, അകോല, ബട്നെര, നാഗ്പൂർ വഴി ഗോണ്ടിയ എത്തുന്നു.

12105 വിദർഭ എക്സ്പ്രസ്സ്‌ ദിവസവും മുംബൈ സിഎസ്ടിയിൽ നിന്നും 19:10 ഇന്ത്യൻ സമയത്ത് പുറപ്പെടുകയും, അടുത്ത ദിവസം 11:10 ഇന്ത്യൻ സമയത്ത് ഗോണ്ടിയയിൽ എത്തിച്ചേരുകയും ചെയ്യുന്നു.

12106 വിദർഭ എക്സ്പ്രസ്സ്‌ ദിവസവും ഗോണ്ടിയയിൽനിന്നും 14:55 ഇന്ത്യൻ സമയത്ത് പുറപ്പെടുകയും, അടുത്ത ദിവസം 07:00 ഇന്ത്യൻ സമയത്ത് മുംബൈ സിഎസ്ടിയിൽ എത്തിച്ചേരുകയും ചെയ്യുന്നു. 



</doc>
<doc id="315172" url="https://ml.wikipedia.org/wiki?curid=315172" title="അർനോൾഡ് സൊമ്മർഫെൽഡ്">
അർനോൾഡ് സൊമ്മർഫെൽഡ്

ജർമ്മൻ ഭൗതികശാസ്ത്രജ്ഞനും ആറ്റം,ക്വണ്ടം ഫിസിക്സിന്റെയും ആദ്യകാല വളർച്ചയ്ക്ക് അമൂല്യമായ സംഭാവനകൾ നല്കിയ വ്യക്തികളിൽ ഒരാളായിരുന്ന അർനോൾഡ് സൊമ്മർഫെൽഡ്.അദ്ദേഹമാണ്‌ സെക്കന്റ് ക്വാണ്ടം നംബറും(അസിമുതൽ ക്വാണ്ടം നംബർ)ഉം നാലാമത്തെ ക്വാണ്ടം നംബറും(സ്പിൻ ഖ്വാണ്ടം നംബറും)അവതരിപ്പിച്ചത്.എക്സറേ തരംഗ സിദ്ധാന്തത്തിന്റെയും ഫൈൻ സ്റ്റ്രക്ച്ചർ കോൻസ്റ്റന്റെയും ആദ്യമായി അവതരിപ്പിച്ചതും അദേഹമാണ്‌.അദ്ദേഹത്തിനൊപ്പം പ്രവർത്തിച്ച പലർക്കും നോബൽ സമ്മാനം ലഭിച്ചെങ്കിലും 84 തവണ നോമിനേഷനു പോയെങ്കിലും അദ്ദേഹത്തിനു നോബൽ സമ്മാനം ലഭിച്ചില്ല.ഫിസിക്സിൽ ഏറ്റവും കൂടുതൽ നോബൽ സമ്മാനത്തിനു നോമിനേഷൻ ലഭിച്ചിട്ടും നോബൽ സമ്മാനം ലഭിക്കാത്ത വ്യക്തിയാണ്‌ അദ്ദേഹം.





</doc>
<doc id="315174" url="https://ml.wikipedia.org/wiki?curid=315174" title="മാക്സ് ബോൺ">
മാക്സ് ബോൺ

ജർമ്മൻ ഭൗതികശാസ്ത്രജ്ഞനും ഗണിതശാസ്ത്രജ്ഞനുമാണ്‌ ഇദ്ദേഹമാണ്‌ ക്വാണ്ടം മെക്കാനികസ് വളർച്ചയിൽ നിർണായക പങ്ക് വഹിച്ചു.ഖര പദാർഥങ്ങളെ പറ്റിയും ഒപ്റ്റിക്സിലും അദേഹം വിലപ്പെട്ട സംഭാവനകൾ നൽകി.1954ലെ ഭൗതികശാസ്ത്രത്തിനുള്ള നോബൽസമ്മാനം ഇദ്ദേഹത്തിനായിരുന്നു.ക്വാണ്ടം മെക്കാനിക്സിലെ പഠനത്തിനാണ്‌ ഇദ്ദേഹത്തിനു നോബൽ സമ്മാനം കിട്ടിയത്.

During his life, Born wrote several semi-popular and technical books. His volumes on topics like atomic physics and optics were very well received. 


For a full list of his published papers, see HistCite. For his published works, see Published Works – Berlin-Brandenburgische Akademie der Wissenschaften Akademiebibliothek.


</doc>
<doc id="315188" url="https://ml.wikipedia.org/wiki?curid=315188" title="കുർട്ട് ഗോഡൽ">
കുർട്ട് ഗോഡൽ

ആസ്ട്രിയയിൽ ജനിച്ച,പിന്നേട് അമേരിക്കൻ പൗരത്വം നേടിയ യുക്തിചിന്തകനും ഗണിതശാസ്ത്രജ്ഞനും തത്ത്വശാസ്ത്രജ്ഞനുമായിരുന്നു കുർട്ട് ഗോഡൽ (April 28, 1906- January 14, 1978).അദേഹം.അരിസ്റ്റോട്ടിലിനെ പോലെ ഇരുപതാം നൂറ്റാണ്ടിൽ ബർണാഡ് റസൽ,ഡേവിഡ് ഹില്ബർട്ട് എന്നിവരെ പോലെ തത്ത്വചിന്തക്കും ശാസ്ത്രമേഖലക്കും മികച്ച സംഭാവനകൾസെ നൽകി.ലോജിക്,സെറ്റ് തിയറി എന്നി എന്നിവ ഗണിതശാസ്ത്രത്തിൽ അടിസ്ഥാനമിട്ടു.

ജർമ്മൻ ഭാഷയിൽ


ഇംഗ്ലീഷ് ഭാഷയിൽ

ഇംഗ്ലീഷ് പരിഭാഷകൾ





</doc>
<doc id="315197" url="https://ml.wikipedia.org/wiki?curid=315197" title="ലോക ഹെപ്പറ്റൈറ്റിസ് ദിനം">
ലോക ഹെപ്പറ്റൈറ്റിസ് ദിനം

എല്ലാ വർഷവും ജൂലൈ 28 നാണ് ലോക ഹെപ്പറ്റൈറ്റിസ് ദിനം ആചരിക്കുന്നത്.
ലോകാരോഗ്യസംഘടനയുടെ ആഭിമുഖ്യത്തിൽ നിലവിലുള്ള എട്ട് പൊതുജന ആരോഗ്യ യജ്ഞങ്ങളിൽ ഒന്നാണ് രക്തദാന ദിനാചരണം..


</doc>
<doc id="315198" url="https://ml.wikipedia.org/wiki?curid=315198" title="ഇഷ തൽവാർ">
ഇഷ തൽവാർ

സംവിധായകനായും നിർമ്മാതാവായും അഭിനേതാവായും ബോളിവുഡിൽ മുപ്പത് വർഷങ്ങളായി നിലകൊള്ളുന്ന വിനോദ് തൽവാറിന്റെ പുത്രി. 2012-ൽ പുറത്തിറങ്ങിയ "തട്ടത്തിൻ മറയത്ത്" എന്ന മലയാളചലച്ചിത്രത്തിലൂടെയാണ് ഇഷയെ മലയാള പ്രേക്ഷകർ പരിചയപ്പെട്ടു തുടങ്ങിയത്. 2000ൽ "ഹമാര ദിൽ ആപ്കെ പാസ്‌ ഹേ" എന്ന ഹിന്ദി ചലചിത്രത്തിലൂടെ ബാലതാരമായിട്ടാണ് സിനിമാ രംഗത്തെക്കെത്തിയത്.

മുംബൈയിൽ ജനിച്ചുവളർന്ന ഇഷ മുംബൈയ് സെന്റ് സേവ്യേർസ് കോളേജിൽ നിന്ന് 2008ൽ ബിരുദവും തുടർന്ന് മുംബൈയിലെ തന്നെ ഡാൻസ് കമ്പനിയായ “ടെറൻസ് ലൂയിസിൽ” കണ്ടെമ്പററി ഡാൻസ് പരിശീലനവും തുടർന്ന് ജോലിയും ചെയ്തിരുന്നു. കുടുംബത്തിൽ അഭിനയം പുതുമ അല്ലാത്ത ഇഷ രണ്ട് വർഷക്കാലം മോഡലിംഗിനും ശേഷം സിനിമയിൽ നല്ലൊരു തുടക്കത്തിനു വേണ്ടി കാത്തിരുന്നതിനു ശേഷമാണ് അഭിനയപ്രാധാന്യമുള്ളൊരു വേഷം തിരഞ്ഞെടുത്ത് മലയാളത്തിലെത്തുന്നത്. രണ്ട് മാസത്തെ വോയിസ് ടെക്നിക്കുകളും മലയാള ഭാഷാ പരിശീനത്തിനും ശേഷമാണ് വിനീത് ശ്രീനിവാസന്റെ "തട്ടത്തിൻ മറയത്തിലെ" നായികയായ “ആയിഷ" എന്ന കഥാപാത്രത്തെ അവതരിപ്പിച്ചത്.



</doc>
<doc id="315208" url="https://ml.wikipedia.org/wiki?curid=315208" title="ടെറ-">
ടെറ-

ടെറ- അളവുസമ്പ്രദായത്തിലെ ഏകക പൂർവ്വപ്രത്യയം ആണിത്. 10 അല്ലെങ്കിൽ 1000000000000 ആണിത്. ഇതിന്റെ പ്രതീകം T ആകുന്നു. ടെറ എന്നത് ഗ്രീക്ക് വാകായ, τέρας teras, ൽ നിന്നും ഉണ്ടായതാണ്. “monster” അല്ലെങ്കിൽ സത്വം എന്നാണ് ഇതിന്റെ അർഥം. 1960ൽ ആണ് ടെറ- എസ് ഐ യൂണിയറ്റായി വന്നത്. 


</doc>
<doc id="315209" url="https://ml.wikipedia.org/wiki?curid=315209" title="നീരജ് മാധവ്">
നീരജ് മാധവ്

നീരജ് മാധവ് ഒരു മലയാളചലച്ചിത്രനടനും ഡാൻസറുമാണ്. 2013-ൽ പുറത്തിറങ്ങിയ ബഡി ആണ് അദ്ദേഹത്തിന്റെ ആദ്യ ചിത്രം

മാധവന്റെയും ലതയുടെയും മൂത്ത മകനായി 1990 മാർച്ച്‌ 26-ന് കണ്ണൂരാണ് നീരജിന്റെ ജനനം. കോഴിക്കോടുള്ള സെന്റ്‌ ജോസഫ്സ്‌ ബോയ്സ് ഹയർ സെക്കന്ററി സ്കൂളിൽ നിന്ന് പ്രൈമറി വിദ്യഭ്യാസം പൂർത്തിയാക്കിയതിനു ശേഷം ഉപരിപഠനത്തിനായി ചെന്നൈയിലുള്ള എസ് ആർ എം യൂണിവേഴ്സിറ്റിയിൽ ചേർന്നു, തുടർന്ന് തൃശ്ശൂരുള്ള സ്കൂൾ ഓഫ് ഡ്രാമയിൽ നിന്ന് തീയറ്റർ ആക്റ്റിങ്ങിൽ പോസ്റ്റ്‌ ഗ്രാജുവേഷൻ കരസ്ഥമാക്കുകയും ചെയ്തു. ദൃശ്യം എന്ന സുപ്പർ ഹിറ്റ് ചിത്രത്തിൽ മോഹൻലാലിനൊപ്പം ഒരു പ്രധാന കഥാപാത്രത്തെ നീരജ് അവതരിപ്പിച്ചിരുന്നു. മെമ്മറീസ്, ഒരു ഇന്ത്യൻ പ്രണയകഥ, 1983, അപ്പോത്തിക്കരി, സപ്തമശ്രീ തസ്ക്കരാ, ഒരു വടക്കൻ സെൽഫി തുടങ്ങിയവയാണ് നീരജ് അഭിനയിച്ച മറ്റ് ചിത്രങ്ങൾ. ദുൽക്കർ സൽമാനെ നായകനാക്കി മാർട്ടിൻ പ്രാക്കാട്ട് സംവിധാനം ചെയ്യുന്ന ചാർലിയിൽ ഒരു പ്രധാന വേഷം ചെയ്യ്തു



</doc>
<doc id="315213" url="https://ml.wikipedia.org/wiki?curid=315213" title="രാജീവൻ കാഞ്ഞങ്ങാട്">
രാജീവൻ കാഞ്ഞങ്ങാട്

നോവലിസ്റ്റും കഥാകൃത്തും ഗാനരചയിതാവുമായിരുന്നു രാജീവൻ കാഞ്ഞങ്ങാട്.അധ്യാപകപ്രസ്ഥാനത്തിന്റെ ആദ്യകാലനേതാവ് വി.ചിണ്ടൻ മാസ്റ്ററുടെയും സി.മാധവി ടീച്ചറുടെയും മകൻ.കാസർകോട് ജില്ലയിലെ കാഞ്ഞങ്ങാട് 1966 ൽ ജനനം.
കാഞ്ഞങ്ങാട് നെഹ്രു കോളേജ്,തലശ്ശേരി ബ്രണ്ണൻ കോളേജ് എന്നീ കലാലയങ്ങളിൽ ഉന്നതവിദ്യാഭ്യാസം.

ആദ്യകഥാസമാഹാരം 'അസ്ഥികൂടവും പച്ചിലകളും'2005ൽ പ്രസിദ്ധികരിച്ചു.നോവൽ 'നാവികൻ' 2006ൽ പ്രസിദ്ധീകരിച്ചു.രണ്ടാമത്തെ കഥാസമാഹാരം 'മൂന്നു വ്യത്യസ്ത കംപാർട്ടുമെന്റുകൾ' 2010 ൽ പ്രസിദ്ധീകരിച്ചു.ഗാനരചയിതാവാണ്.യുവകലാസാഹിതി നവോത്ഥാനസംഗമത്തിനു വേണ്ടി തയ്യാറാക്കിയ നവോത്ഥാനഗീതത്തിന്റെ രചന നിർവ്വഹിച്ചു.2015 ജൂണിൽ യുവകലാസാഹിതി നിർമ്മിച്ച 'ഗാനമയൂഖം' എന്ന ലളിതഗാനശേഖരം ഓഡിയോ സി.ഡിക്കു വേണ്ടി മൂന്നു ഗാനങ്ങൾക്ക് രചന നിർവ്വഹിച്ചു. രണ്ടു തിരക്കഥകൾ രചിച്ചിട്ടുണ്ട്.'ഉരുകിയൊലിക്കുന്ന വണ്ടി'എന്ന റേഡിയോനാടകത്തിന്റെ രചന ഇദ്ദേഹത്തിന്റേതാണ്.
തെയ്യം പശ്ചാത്തലത്തിൽ കാസർകോട് ജില്ലയിലെ ദളിത് ജീവിതം പ്രമേയക്കി നിർമ്മിക്കാനുദ്ദേശിക്കുന്ന സിനിമയുടെ തിരക്കഥാരചനയ്ക്ക് തയ്യാറെടുപ്പ് നടത്തവെയാണ് മരണപ്പെട്ടത്.യുവകലാസാഹിതി കാസർകോട് ജില്ലാ വൈസ് പ്രസിഡന്റായിരുന്നു.കാഞ്ഞങ്ങാട് എം.എൻ.സ്മാരക ഗ്രന്ഥശാലാ വൈസ് പ്രസിഡന്റ്, പി.സ്മാരകസമിതി അംഗം, കാഞ്ഞങ്ങാട് ആർട്ട് ഫോറം മെമ്പർ എന്നീ നിലകളിൽ പ്രവർത്തിച്ചിട്ടുണ്ട്.

അമ്മ:സി.മാധവി ടീച്ചർ ഭാര്യ: കെ.കെ.സലീല. ഏകമകൾ: സ്‌നേഹ.(ഹൊസ്ദുർഗ് ഗവർമെന്റ് ഹയർസെക്കന്ററി സ്‌കൂൾ വിദ്യാർത്ഥിനി) സഹോദരങ്ങൾ: രാജേന്ദ്രൻ, രാജേഷ്, രാജേശ്വരി.
1984 ലെ ബ്രണ്ണൻ കോളേജിലെ സാഹിത്യ വേദി ഒരുക്കിയ യുവസാഹിത്യകാരന് നൽകുന്ന പുരസ്‌ക്കാരമാണ് രാജീവൻ കാഞ്ഞങ്ങാടിന് ലഭിക്കുന്ന ആദ്യ പുരസ്‌ക്കാരം.'ഇല്ല;റിസ്വാനെ മറന്നിട്ടില്ല' എന്ന ചെറുകഥക്ക് ഗ്രീൻ ബുക്സ് അവാർഡ് നേടി.ബ്രണ്ണൻ സാഹിത്യ പുരസ്‌കാരം, ലിപി പുരസ്‌കാരം എന്നിവ ലഭിച്ചിട്ടുണ്ട്.

തൃശൂരിൽ ഒരു സാഹിത്യക്യാമ്പിനുള്ള യാത്രയ്ക്കിടെ മസ്തിഷ്കാഘാതത്തെത്തുടർന്ന് 2015 ജൂൺ 30 ന് അന്തരിച്ചു.


</doc>
<doc id="315215" url="https://ml.wikipedia.org/wiki?curid=315215" title="മെഗ-">
മെഗ-

മെഗ- എന്നത്, അളവുസമ്പ്രദായത്തിലെ ഏകകപൂർവ്വപ്രത്യയം ആകുന്നു. ഇത് 10 അല്ലെങ്കിൽ 1000000 ആകുന്നു. 1960ൽ ആണിത് അന്താരാഷ്ട്ര ഏകക സമ്പ്രദായത്തിൽ ഉപയോഗിക്കാൻ തുടങ്ങിയത്. മെഗ ഗ്രീക്ക് വാക്കായ μέγας megas, ൽ നിന്നും വന്നതാണ് ഇതിന്റെ അർഥം, മഹത്തരം "great" എന്നാണ്.

When units occur in exponentiation, such as in square and cubic forms, any size prefix is considered part of the unit, and thus included in the exponentiation.

In computing, "mega" may sometimes denote 1,048,576 (2) of information units (example: a megabyte, a megaword), but denotes (10) units of other quantities, for example, transfer rates: = . The prefix "mebi" has been suggested as a prefix for 2 to avoid ambiguity.


</doc>
<doc id="315220" url="https://ml.wikipedia.org/wiki?curid=315220" title="ടി.എൻ.ടി. സമാങ്കം">
ടി.എൻ.ടി. സമാങ്കം

ടി എൻ ടി സമാങ്കം എന്നത് ഒരു സ്ഫോടനത്തിൽ പുറത്തുവരുന്ന ഊർജ്ജത്തെ അളക്കുന്നതിനുള്ള സമ്പ്രദായമാണ്. ടി എൻ ടിയുടെ ടൺ ഊർജ്ജത്തിന്റെ അളവാകുന്നു. ഇത്, 4.184 ഗിഗാജൂളിനു (1 ഗിഗാ കാലറി) തുല്യമാണ്. ഇത് ഏതാണ്ട് ഒരു ടൺ ടി എൻ ടി ജ്വലിപ്പിക്കുമ്പോൾ പുറത്തുവരുന്ന ഊർജ്ജത്തിനു തുല്യമാണ്. "മെഗാടൺ ടി എൻ ടി " എന്നത് 4.184 പെറ്റാജൂൾസിനു തുല്യമായ ഉർജ്ജത്തിന്റെ ഏകകം ആണ്.

വലിയതോതിലുള്ള ആണവായുധത്തിന്റെയും അതുപോലുള്ള മറ്റു വതുക്കളുറ്റെയും സ്ഫോടനഫലമായുള്ള നാശനഷ്ടമുണ്ടാക്കാനുള്ള ശക്തിയുടെ അളവ് അളക്കാൻ കിലോടൺ ടി എൻ ടി, മെഗാടൺ ടി എൻ ടി എന്നിവ ഉപയോഗിക്കുന്നു. ഈ ഏകകം വിവിധ ആണവായുധ നിയന്ത്രണ കരാറുകളിലും മറ്റും എഴുതുന്ന സമയത്ത് ഉപയോഗിച്ചുവരുന്നുണ്ട്. ടി എൻ ടി പൊലുള്ള സാധാരണ സ്ഫോറ്റകവസ്തുക്കളുടെ ക്ഷമതയുമായി താരതമ്യം ചെയ്താണ് അത്തരം വലിയ സ്ഫോടകവസ്തുക്കളുടെ ക്ഷമത കണക്കാക്കുക. ഐ അടുത്ത കാലത്ത് ഉൽക്കകളുടെ സ്ഫോടനത്തിന്റെ ശക്തി അളക്കാൻ ഇത്തരത്തിൽ ടി എൻ ടിയുടെ ഈ അടിസ്ഥാനം ഉപയോഗിക്കുന്നുണ്ട്. പക്ഷെ, സാധാരണ ഉപയോഗിക്കുന്ന സ്ഫോടകവസ്തുക്കളിൽ ഏറ്റവും ശേഷിയുള്ളതല്ല ടി എൻ ടി. ഡൈനാമൈറ്റിന്റെ സ്ഫോടകസക്തി ടി എൻ ടിയേക്കാൾ 60% കൂടുതൽ ആണ് (approximately 7.5 MJ/kg, compared to about 4.7 MJ/kg for TNT).
ഒരു ഗ്രാം ടി എൻ ടി 2673-6702 ജൂൾ ഉർജ്ജമാണ് സ്ഫോടനത്തിലൂടെ പുറത്തുവിടുന്നത്. ടൺ ടി എൻ ടി നിർവചിക്കാൻ 1 ഗ്രാം = 4184 എന്ന് കണക്കാക്കിയിരിക്കുന്നു. 

A kiloton of TNT can be visualized as a cube of TNT on a side.

1 ton TNT equivalent is approximately:


</doc>
<doc id="315225" url="https://ml.wikipedia.org/wiki?curid=315225" title="കിലോ-">
കിലോ-

കിലോ- (from the Greek χίλιοι, literally a thousand) അളവുസമ്പ്രദായത്തിലെ ഏകക പൂർവ്വപ്രത്യയം ആണ്. 1000വുമായി പെരുക്കുന്നതിനെക്കാണിക്കുന്നു. ഇതിന്റെ പ്രതീകം ഇംഗ്ലിഷിലെ ചെറിയ അക്ഷരമായ k ആകുന്നു. 

കിലോ എന്ന പൂർവ്വപ്രത്യയം വന്നത് ഗ്രീക്ക് വാക്കായ χίλιοι (chilioi)ൽ നിന്നാണ്. ഇതിന്റെ അർഥം 1000 എന്നാണ്. 1795ൽ ആന്റോയിൻ ലാവോസിയേ യുടെ ഗവേഷണകൂട്ടയ്മയാണ് ഈ വാക്ക് എടുത്തത്. 1799ൽ ഫ്രാൻസിൽ ആണ് ഇത് അളവുസമ്പ്രദായത്തിൽ ചേർത്തത്, 

ഉദാഹരണങ്ങൾ: 


</doc>
<doc id="315226" url="https://ml.wikipedia.org/wiki?curid=315226" title="ബൗഡ്">
ബൗഡ്

ബൗഡ് ഇലക്ട്രോണിക്സിലും ടെലികമ്യൂണിക്കേഷൻ രംഗത്തും (/ˈbɔːd/, unit symbol Bd) സിംബൽ റേറ്റ് അല്ലെങ്കിൽ സ്പന്ദനം പ്രതി സെക്കന്റിലുള്ള മോഡുലേഷൻ അളവ് അളക്കാനുള്ള ഏകകം ആകുന്നു.


</doc>
<doc id="315227" url="https://ml.wikipedia.org/wiki?curid=315227" title="എറിക് അകാറിയസ്">
എറിക് അകാറിയസ്

എറിക് അകാറിയസ് (10 October 1757, in Gävle – 14 August 1819) സ്വീഡൻകാരനായ സസ്യശാസ്ത്രജ്ഞനായിരുന്നു. അദ്ദേഹമാണ് ലൈക്കനുകളെ തരംതിരിക്കാനായി ആദ്യം ശ്രമിച്ച ശാസ്ത്രജ്ഞൻ. അദ്ദേഹത്തെ "ലൈക്കൻപഠനത്തിന്റെ പിതാവ്" എന്നണദ്ദേഹം അറിയപ്പെടുന്നത്.


</doc>
<doc id="315248" url="https://ml.wikipedia.org/wiki?curid=315248" title="ബ്രഹ്മദേവൻ (ഗണിതജ്ഞൻ)">
ബ്രഹ്മദേവൻ (ഗണിതജ്ഞൻ)

ഇന്ത്യൻ ഗണിതശാസ്ത്രജ്ഞനാണ്‌ ബ്രഹ്മദേവൻ (1060–1130) ആര്യഭട്ടയുടെ ആര്യഭട്ടീയത്തിന്റെ ഭാഷ്യമായ കർണ്ണപ്രകാശത്തിന്റെ രചയിതാവാണ്‌ അദ്ദേഹം.കർണ്ണപ്രകാശത്തിൽ ത്രികോണമതിയും ജ്യോതിശാസ്ത്രത്തിൽ അതിന്റെ ഉപയോഗവും വിശദമാക്കുന്നു.


</doc>
<doc id="315256" url="https://ml.wikipedia.org/wiki?curid=315256" title="ബൗധായനൻ">
ബൗധായനൻ

പ്രാചീന ഭാരതത്തിൽ ജീവിച്ചിരുന്ന മഹാനായ ഗണിതശാസ്ത്രജ്ഞനാണ്‌ ബൗധായനൻ(fl. c. 800 BCE ). പൈതഗോറസ് സിദ്ധാന്തത്തിന്റെ ആദ്യ രൂപം തയാറാക്കിയ വ്യക്തിയായി കണക്കാക്കുന്നു. ബൗധായനസൂത്രത്തിന്റെ രചയിതാവാണ്‌ ബൗധായനൻ. ബൗധായനത്തിൽ ധർമ്മം, ദിന ആചാരങ്ങൾ, ഗണിതം എന്നീ വിഷയങ്ങൾ പ്രതിപാദിക്കുന്നു. അദ്ദേഹം കൃഷ്ണയജുർവേദപരമ്പരയിലെ തൈത്തിരീയശാഖയിൽ ഉൾപ്പെടുന്നു. ബി.സി. എട്ടാം നൂറ്റാണ്ടു മുതൽ സി.ഇ. ഏഴാം നൂറ്റാണ്ട് വരെയുള്ള കാലഘട്ടത്തിലെ സൂത്രസംസ്കാരത്തിലെ ഏറ്റവും പുരാതനഗ്രന്ഥങ്ങളിൽ ഒന്നായിരുന്നു ബൗധായനസൂത്രം. മറ്റു സൂത്രങ്ങളുടെ രചയിതാവായ ആപസ്തംബനേക്കാൾ മുൻപ്‌ ജീവിച്ചിരുന്ന വ്യക്തിയാണ്‌ ഇദ്ദേഹം.

ബൗധായനസൂത്രത്തിൽ ആറ് ടെക്സ്റ്റുകൾ കാണപ്പെടുന്നു.

ബൗധായനസൂത്രത്തിൽ നിരവധി ആദ്യകാല ഗണിതശാസ്ത്രഫലങ്ങൾ ഉൾപ്പെട്ടിട്ടുണ്ട്. 2 ന്റെ സ്ക്വയർ റൂട്ടിന്റെ അപ്രോക്സിമേഷനും, പൈതഗോറസ് സിദ്ധാന്തത്തിന്റെ ഒരു പ്രസ്താവനയും ഇതിൽ ഉൾപ്പെടുത്തിയിട്ടുണ്ട്. ഗണിതശാസ്ത്രപരമായി ധാരാളം പ്രധാന ഗണിത സിദ്ധാന്തങ്ങൾ ഇവയിൽ പ്രതിപാധിക്കുന്നു.‘പൈ’യുടെ കൃത്യമായ വിലയും പൈതഗോറിയൻസിദ്ധത്തിന്റെ ആദ്യരൂപവും ഇതിൽ ഉൾപ്പെടുന്നു. പ്രാചീന പൈതഗോറിയൻ ത്രിഗുണങ്ങൾ ബൗധായനാനുവർത്തനങ്ങളായാണ്‌ നാമകരണം ചെയ്തിരിക്കുന്നത്‌. ഈ ധോരണി(Sequence) ബീജാക്ഷര ലേഖനവിദ്യയിൽ സമവാക്യ നിർമ്മാണത്തിനും ക്രമമല്ലാത്ത അനുവർത്തനങ്ങൾക്കും ഉപയോഗിക്കുന്നു.

ചില സ്മൃതബ്രാഹ്മണർ (അയ്യർമാർ), തമിഴ്നാട്ടിലെ ചില അയ്യങ്കാർ, യജുർവേദികൾ അല്ലെങ്കിൽ കേരളത്തിന്റെ നമ്പൂതിരികൾ, ഗുരുക്കൾ ബ്രാഹ്മണർ എന്നിവർ വേദയാഗങ്ങളിൽ ബൗധായനശ്രൗതസൂത്രം അനുശാസിക്കുന്നുണ്ട്. ഈ സുത്രത്തിൽ അനുയായികൾ "24 തില- തർപ്പണം" എന്ന മറ്റൊരു രീതി പിന്തുടരുന്നു. ഭഗവാൻ ശ്രീകൃഷ്ണൻ അമാവാസി ഒരു ദിനം മുമ്പ് തർപ്പണ ചെയ്തു. അതുകൊണ്ട് അവർ സ്വയം ഇതിനെ "ബൗധയാന അമാവാസ്യ" എന്നു വിളിക്കുന്നു.

ബൗധായന ധർമ്മസൂത്രം ആപസ്തംബധർമ്മസൂത്രം പോലെയാണെങ്കിലും വലിയ കല്പസൂത്രത്തിന്റെ ഇരു ഭാഗവുമാണിത്. അതുപോലെ ബൗധായനന്റെ ധർമ്മസൂത്രം പ്രശ്നങ്ങൾ(ചോദ്യങ്ങൾ) കൊണ്ടാണ്‌ നിർമ്മിച്ചിരിക്കുന്നത്‌. അക്ഷരാർത്ഥത്തിൽ 'ചോദ്യങ്ങൾ' അല്ലെങ്കിൽ പുസ്തകങ്ങൾ എന്നാണ്. ധർമ്മസൂത്രത്തിന്റെ ഘടന വ്യക്തമല്ല.എന്തെന്നാൽ അത്‌ അപൂർണ്ണരൂപത്തിലാണ്‌ ലഭിച്ചിരിക്കുന്നത്‌. കൂടാതെ ഓരോ കാലഘട്ടത്തിന്റെ കൂട്ടിച്ചേർക്കലും വിവരണനങ്ങളും പല തരത്തിലുള്ള മാറ്റങ്ങൾ ടെക്സ്റ്റിൽ വരുത്തിയിരുന്നു. ശ്രൗതസൂത്രത്തിൽ പ്രശ്നങ്ങളും മറ്റു ആചാരാനുഷ്ഠതകളെക്കുറിച്ചുള്ള പ്രബന്ധങ്ങളും ഉൾപ്പെട്ടിരിക്കുന്നു. വേദ ക്ഷേത്ര ഗണിതവുമായി ബന്ധപ്പെടുന്ന ശുൽബസൂത്രത്തിലും ഗ്രഹ്യസൂത്രത്തിലും ഗ്രഹസ്ഥ ആചാരങ്ങളെക്കുറിച്ച് പ്രതിപാദിക്കുന്നു..

ഗോവിന്ദസ്വാമിയുടെ വിവരണമല്ലാതെ ധർമ്മസൂത്രയെക്കുറിച്ച് അഭിപ്രായങ്ങൾ ഒന്നുമില്ല. വ്യാഖ്യാനത്തിന്റെ തീയതിയും നിശ്ചയമല്ല. എന്നാൽ ഒലിവെല്ലയുടെ അഭിപ്രായത്തിൽ ഇത് വളരെ പുരാതനമല്ല. ആപസ്തംബ, ഗൗതമാ എന്നിവിടങ്ങളിലും ഹരദത്തയുടെ കാര്യത്തിലും ഈ വിവരണം കുറവാണ് 

ഈ ധർമ്മസൂത്രം നാല് ഗ്രന്ഥങ്ങളായി തിരിച്ചിരിക്കുന്നു. പുസ്തകത്തിന്റെ ഒന്നാം ഭാഗത്തിൽ 16 അദ്ധ്യായമാണുള്ളത്. അതിൽ രണ്ട് അദ്ധ്യായം 'പ്രോട്ടോ-ബൗധയാന' എന്ന് ഒലിവെല്ല സമർത്ഥിക്കുന്നു.
ആപസ്തംബനും ബൗധായനനും മൂന്നാം വേദമായ കൃഷ്ണ യജുർവേദത്തിന്റെ വക്താക്കളായാണ്‌ ജീവിച്ചത്‌.റോബട്ട്‌ ലിങ്ങറ്റ്‌ പറയുന്നതെന്തെന്നാൽ ബൗധായനാണ്‌ ആദ്യമായി കല്പസൂത്രം എഴുതിയതെന്നും പിന്നീടാണു് ആപസ്തംബന്റെ കൈയിൽ വന്നുചേർന്നതെന്നും അദ്ദേഹം പറഞ്ഞു .ധർമ്മസൂത്രം എഴുതിയത്‌ ബീ സി 500നും 200നും ഇടയ്ക്കാണ്‌ എഴുതിയതെന്നാണ്‌ കെൻ പറയുന്നത്‌ .

ഗോവിന്ദസ്വാമിയുടെ വിവരണമല്ലാതെ ധർമ്മസൂത്രത്തിന്റെ മറ്റ്‌ ഭാഷ്യങ്ങളൊന്നുമില്ല.ഭാഷ്യത്തിന്റെ രചന കാലയളവ്‌ ആരിയില്ല.ഓലിവെല്ല(Olivella)യുടെ അഭിപ്രായത്തിൽ ഭാഷ്യം അത്ര പുരാതനമല്ല.ഹരദത്തന്റെ ആപസ്തംബന്റെ ഭാഷ്യവും ഗൗതമന്റെ ഭാഷ്യവും തമ്മിൽ ഗോവിന്ദസ്വാമിയുടെ ഭാഷ്യം അത്ര നിലവാരമില്ലref name="Patrick Olivelle 1999"/>.

ധർമ്മസൂത്രം നാലു പുസ്തകങ്ങളായി ഭാഗിച്ചിരിക്കുന്നു.ഒളിവെല്ലപറയുന്നത്‌ ഒന്നാമത്തെ പുസ്തകവും രണ്ടാമത്തെ പുസ്തകത്തിലെ ആദ്യത്തെ 16 അധ്യായങ്ങളും “ പ്രാഥമിക ബൗധായനം”എന്നുമിതിനു ശേഷം പരിവർത്തനം വന്ന്‌ കൊണ്ടിരിക്കുമെന്നും അദ്ദേഹം പറയുന്നു .പണ്ഡിതന്മാരായ ബുള്ളറും(Buler) കെന്നും അവസാനത്തെ രണ്ട് പുസ്തകങ്ങളും അടുത്ത കാലത്ത് ചേർത്തതാണെന്ന് സമ്മതിക്കുന്നു.രണ്ടാമത്തെ പുസ്തകത്തിലെ അധ്യായം 17ഉം 18ഉം വിവിധ തരത്തിലെ വൃതങ്ങളെ പറ്റിയും വൃതചര്യകളെയുൻ പറ്റി പറയുന്നു.
ആദ്യ പുസ്തകം വിദ്യാർത്ഥികൾക്ക് വേണ്ടിയുള്ളതാണ്‌.അതിൽ വിദ്യാർത്ഥി അനുഷ്ഠിക്കേണ്ട കാര്യങ്ങളെ പറ്റി പറയുന്നു.ഇതിൽ തന്നെ സാമൂഹിക വിഭാഗങ്ങളെ പറ്റിയും രാജാവിന്റെ ധർമ്മങ്ങളെപ്പറ്റിയും,വിവാഹം,വേദം ചൊല്ലൽ എന്നിവയെ പറ്റി പറയുന്നു.രണ്ടാമത്തെ പുസ്തകത്തിൽ തപസ്സ്,പാരമ്പര്യം,സ്ത്രിധർമ്മങ്ങൾ,ഗ്രഹസ്ഥാശ്രമം,ജീവിത രീതി,പൈതൃകം എന്നിവയെപറ്റിയും പ്രതിപാധിക്കുന്നു.മൂന്നാമത്തെ പുസ്തകത്തിൽ സന്യാസം,കാനന സന്യാസം,തപസ്സ് എന്നിവയെ പറ്റി പറയുന്നു.നാലാമത്തെ പുസ്തകത്തിൽ യോഗയെ പറ്റിയും വിവാഹം ബന്ധപ്പെട്ട പ്രായശ്ചിത്തം എന്നിവയെ പറ്റി പറയുന്നു.

സുൽഭസൂത്രത്തിൽ സിദ്ധാന്തങ്ങളുടെ സാങ്കേതികതത്ത്വങ്ങളും സംഷിപ്തങ്ങളുമാണ്‌ നൽകിയിരിക്കുന്നത് സുൽഭസൂത്രം തെളിവുകളൊന്നും നൽകിയിട്ടില്ല.അതുമായി ബന്ധപ്പെട്ട് വിശദീകരിച്ചിട്ടില്ല.ഇതിലെ പ്രധാനപ്പെട്ട നിയമം ഇതാണ്‌ ബൗധായനന്റെ സുൽഭസൂത്രത്തിൽ പറയുന്നു.

“ദീർഘരതുരശ്ര സ്യാക്ഷണ്യ രജ്ജു: പാർശ്വമാനി തിര്യഗ് മനി ച യത്പൃയത് ഭുതെ കുരുതസ്ഥദുഭയൻ കരൊതി ”

ഒരു കയർ നീട്ടി കോണോട് കോണ്‌ നടുകയും കുറുകയും തമ്മിൽ ചേർത്ത് വ്യാസം സൃഷ്ഠിക്കാം.
ഇങ്ങനെ ഒരു ചതുരാകൃതി ലഭിക്കും.എന്നാലും ചില അളവുകളിൽ സമചതുരവും ലഭിക്കും.രണ്ടായാലും സമചതുരത്തിന്റെ കർണ്ണത്തിന്റെ തുകയെന്നത് മറ്റ് രണ്ട് വശങ്ങളുടെ വർഗ്ഗത്തിന്റെ തുകയാണ്‌.എന്നാൽ ഇത് സർവ്വസമമട്ടത്രികോണത്തിനു ബാധകമല്ല.ഈ പുസ്തകത്തിൽ രണ്ട് വ്യതസ്തമായ വശങ്ങളുടെ കാര്യം വിശദമാക്കുന്നു.

ത്രികോണത്തിൽ,ഇതാണ്‌ ഏറ്റവും പഴക്കമുള്ള പൈതഗോറിയൻ സിദ്ധാന്തത്തിന്റെ തെളിവ്.
ബൗധായനൻ സ്വതസ്സിദ്ധാന്തപ്രമാണ രീതിയിലല്ലാത്ത ഒരു പരീക്ഷണം നടത്തിയിരുന്നു.പൈതഗോറിയൻ സിദ്ധാന്തത്തിലെ സർവ്വസമമട്ടത്രികോണത്തിന്റെ ചുരുങ്ങിയ രൂപം ചരട് ഉപയോഗിച്ച് അദ്ദേഹം കണ്ടെത്തിയിരുന്നു.

ഒരു സമചതുരത്തിന്റെ വിലങ്ങനെ ഒരു ചരട് ഇട്ട് ഉണ്ടാകുന്ന തികോണ വിസ്തീർണം യഥാർഥ സമചതുരത്തിന്റെ പകുതിയായിരിക്കും.


</doc>
<doc id="315260" url="https://ml.wikipedia.org/wiki?curid=315260" title="മുനീശ്വരൻ">
മുനീശ്വരൻ

സൈൻ പട്ടിക കൃത്യമായി രചിച്ച പതിനേഴാം നൂറ്റാണ്ടിലെ ഇന്ത്യൻ ഗണിതജ്ഞനായിരുന്നു മുനിഷ്‌വരൻ.ഇദ്ദേഹം കമലാകരന്റെ സമകാലീനനായിരുന്നു.ഇദ്ദേഹമാണ്‌ “സിദ്ധാന്തസർവ്വഭാനുമ” രചിച്ചത്.സരവതിഭവനഗ്രന്ഥമാല പ്രസിദ്ധീകരിച്ചു.ഗോപിനാഥ് കവിരാജ് ഇവ പുസ്തകം എഡിറ്റ് ചെയ്തു 


</doc>
<doc id="315262" url="https://ml.wikipedia.org/wiki?curid=315262" title="ഹലായുധൻ">
ഹലായുധൻ

പത്താം നൂറ്റാണ്ടിൽ ജീവിച്ചിരുന്ന ഇന്ത്യൻ ഗണിതജ്ഞനായിരുന്നു ഹലായുധൻ(Hindi: हलायुध).അദ്ദേഹത്തിന്റെ രചനയാണ്‌ "മൃതസഞ്ജീവനി". പിംഗളന്റെ ഛന്ദശ്ശാസ്ത്രത്തിന്റെ ഒരു ഭാഷ്യമാണ്‌ മൃതസഞ്ജീവനി.പാസ്ക്കലിന്റെ ത്രികോണത്തിന്റെ വ്യക്തമായ വിവരണമായ “മേരുപ്രസ്തര” മൃതസഞ്ജീവനിയിൽ ഉൾപ്പെട്ടിരിക്കുന്നു.


</doc>
<doc id="315263" url="https://ml.wikipedia.org/wiki?curid=315263" title="ശ്രീ മുടപ്പത്തൂർ ശിവക്ഷേത്രം">
ശ്രീ മുടപ്പത്തൂർ ശിവക്ഷേത്രം

കണ്ണൂർ ജില്ലയിലെ കൂത്തുപറമ്പിനടുത്ത് മുടപ്പത്തൂർ ഗ്രാമത്തിൽ സ്ഥിതി ചെയ്യുന്ന ചിരപുരാതന ക്ഷേത്ര സങ്കേതമാണ് ശ്രീ മുടപ്പത്തൂർ ശിവ ക്ഷേത്രം (വൈദ്യനാഥൻ).

ഏകദേശം രണ്ടായിരം വർഷങ്ങൾക്ക് മുൻപ് ഒരു ഋഷി വര്യനാൽ പ്രാണപ്രതിഷ്ഠ നടത്തിയ ശിവ സങ്കേതം , ശ്രീ പരമേശ്വരൻ വൈദ്യനാഥ രൂപത്തിൽ കുടികൊള്ളുന്നു .ഉപദേവന്മാരായി ശ്രീ ഗണപതിയും പ്രഭാ സാത്യക സമേതനായ വനശാസ്താവും നാലമ്പലത്തിനകത്ത് കാര്യസ്ഥ ഭാവത്തിൽ കുട്ടി ശാസ്തപ്പനും കുടികൊള്ളുന്ന അപൂർവ്വ ക്ഷേത്ര സങ്കേതം .

ഭഗവാൻ ശിവനോടുള്ള ഭക്തിയാൽ രാവണൻ തന്റെ പത്തുതലകളും ഒന്നൊന്നായ് അറുത്ത് ശിവന് സമർപ്പിച്ചു എന്നാണ് വിശ്വാസം. ഇതിൽ സംപ്രീതനായ ശിവൻ, ഭൂമിയിലെത്തി പത്ത് ശിരസ്സും നഷ്ടപ്പെട്ട രാവണനെ സുഖപ്പെടുത്തി എന്നാണ് വിശ്വാസം. മുറിവേറ്റ രാവണനെ സുഖപ്പെടുത്തിയതിനാൽ വൈദ്യന്മാരുടെ ദേവൻ എന്നർത്ഥത്തിൽ വൈദ്യനാഥൻ എന്ന് ഭഗവാൻ ശിവൻ അറിയപ്പെടുന്നു.

കാമ , ക്രോധ വികാരങ്ങൾക്ക് അടിമയായ് ദുഃഖത്തിലും , അശാന്തിയിലും കഴിയുന്ന മനുഷ്യാത്മാക്കൾക്ക് ജ്ഞാനാമൃതം കൊടുത്ത് അവരെ നിരോഗിയായും അമരന്മാരായും ഈശ്വരൻ മാറ്റിയതു കൊണ്ട് വൈദ്യനാഥൻ എന്ന പേരിൽ സ്മരിക്കുന്നു .


</doc>
<doc id="315265" url="https://ml.wikipedia.org/wiki?curid=315265" title="കുമ്പസാരം (ചലച്ചിത്രം)">
കുമ്പസാരം (ചലച്ചിത്രം)

അനീഷ് അൻവർ സംവിധാനം ചെയ്ത് ജയസൂര്യ, ഹണി റോസ്, വിനീത്, പ്രിയങ്ക, ഷാനവാസ്, ടിനി ടോം എന്നിവർ അഭിനയിച്ച് 2015-ൽ 
പുറത്തിറങ്ങിയ മലയാള ചലച്ചിത്രമാണ് കുമ്പസാരം. ഫ്രേമ്സ് ഇനെവിറ്റബളിന്റെ ബാനറിൽ നിയാസ് ഇസ്മയിൽ നിർമ്മിച്ച ചിത്രത്തിന്റെ ഗാനരചന വിഷ്ണു മോഹൻ സിതാരയാണ്.


</doc>

<doc id="339200" url="https://ml.wikipedia.org/wiki?curid=339200" title="ചില്ലുകൾ തകർത്ത രാത്രി">
ചില്ലുകൾ തകർത്ത രാത്രി

ചില്ലുകൾ തകർത്ത രാത്രി (Kristallnacht) (; ) അല്ലെങ്കിൽ Reichskristallnacht [], Night of Broken Glass എന്നും അറിയപ്പെടുന്ന, Reichspogromnacht [] അല്ലെങ്കിൽ ചുരുക്കത്തിൽ Pogromnacht , എന്നും Novemberpogrome എന്നുമെല്ലാം അറിയപ്പെടുന്നത് 1938 നവംബർ 9 നും 10 നും ജർമനിയിൽ നാസികളുടെയും നാസി അർദ്ധസൈനികവിഭാഗങ്ങളുടെയും ജർമ്മനിയിലെ ജൂതേതരവിഭാഗങ്ങളുടെയും നേതൃത്വത്തിൽ ജർമ്മനി ആകമാനം ജൂതന്മാർക്കെതിരെ നടന്ന ഒരു പോഗ്രം ആണ്. അതിനെ എതിർക്കുകയോ, തടയുകയോ ചെയ്യാതെ ജർമ്മൻ അധികാരികൾ നോക്കിനിന്നതേ ഉള്ളൂ. ജൂത ഉടമസ്ഥതയിലുള്ള കടകളുടെയും ഭവനങ്ങളുടെയും ആരാധനാലയങ്ങളുടെയും തകർത്ത ചില്ലുകൾ തെരുവുനീളെ ചിതറിത്തെറിച്ചുകിടന്നതിനാലാണ് ഈ പരിപാടിക്ക് ക്രിസ്റ്റൽനാഹ്റ്റ് (Kristallnacht) (ചില്ലുകൾ തകർത്ത രാത്രി) എന്ന പേരു വന്നത്.

അന്നത്തെ ജൂതമരണസംഖ്യയെപ്പറ്റി വിഭിന്ന അഭിപ്രായങ്ങളുണ്ട്. 91 മരണങ്ങൾ എന്നാണ് ആദ്യകണക്കുകൾ എങ്കിലും, ഈ പരിപാടിക്കുശേഷമുള്ള വ്യാപക അറസ്റ്റുകളും പീഡനങ്ങളും ആത്മഹത്യകളും കണക്കിലെടുക്കുമ്പോൾ മരണസംഖ്യ എത്രയോ അധികമാവാനാണ് സാധ്യതെയെന്നു ചരിത്രകാരന്മാർ പറയുന്നുണ്ട്.

കൂടാതെ ഏതാണ്ട് 30000 ആൾക്കാരെ പീഡനക്യാമ്പുകളിലേക്ക് അയയ്ക്കുകയുണ്ടായി. ജൂതന്മാരുടെ ഭവനങ്ങൾ, ആശുപത്രികൾ, വിദ്യാലയങ്ങൾ എന്നിവ വലിയ ചുറ്റികകൾ ഉപയോഗിച്ചാണ് അക്രമകാരികൾ അടിച്ചുതകർത്തത്. വിയന്നയിൽ മാത്രം 95 എണ്ണം ഉൾപ്പടെ ഏതാണ്ട് ആയിരത്തിലേറെ ജൂതപ്പള്ളികളാണ് കത്തിച്ചത് . 7000 -ത്തിലേറെ കച്ചവടസ്ഥാപനങ്ങൾ തകർത്തു. 1933 മുതൽ 1945 വരെ ഒരു ജൂതവിരുദ്ധകലാപങ്ങളും ഇത്രയും വിശദമായി റിപ്പോർട്ട് ചെയ്യപ്പെട്ടിട്ടില്ല. വിദേശങ്ങളിൽ ഇത് വ്യപകപ്രതിഷേധമുണ്ടാക്കി.

ജർമ്മൻ നയതന്ത്രജ്ഞനായ ഏൺസ്റ്റ് ഫോം റാതിനെ, ഹെർഷൽ ഗ്രിൻസ്പാൻ എന്ന ജർമ്മനിയിൽ ജനിച്ച പോളണ്ടുകാരനായ ജൂതൻ കൊലപ്പെടുത്തിയതിൻറെ പശ്ചാത്തലത്തിലാണ് ആക്രമണങ്ങൾ നടന്നത്. അതിനുശേഷം ജൂതർക്കെതിരെ സാമ്പത്തിക-രാഷ്ട്രീയ ഉപരോധങ്ങളും ഉണ്ടായി. ഈ ആക്രമണങ്ങളെല്ലാം ജുതന്മാരെ ഉന്മൂലനം ചെയാനുള്ള നാസിപദ്ധതിയായ ജൂതപ്രശ്നത്തിന്റെ അന്തിമപരിഹാരത്തിന്റെ ഭാഗമായിട്ടായിരുന്നു എന്ന് ചരിത്രകാരന്മാർ കരുതുന്നു.

വളരെ കൃത്യമായ തയ്യാറെടുപ്പുകളോടെ നടപ്പാക്കപ്പെട്ട ഒന്നായിരുന്നു ഈ അക്രമങ്ങൾ. 1930 ൽ മിക്ക ജൂതന്മാരും ജർമ്മൻ സമൂഹത്തിൽ തുല്യതയോടെ എല്ലാമേഖലയിലും പ്രവർത്തിച്ചുവരുന്നവരായിരുന്നു. ഹിറ്റ്‌ലർ അധികാരത്തിലെത്തിയതോടെ സംഗതികൾ പതിയെ മാറി വന്നു. കേവലം ഒരു ശതമാനത്തിൽ താഴെ മാത്രം ജനസംഖ്യയുള്ള ജൂതന്മാരായിരുന്നു ജർമനിയുടെ ഉള്ളിൽത്തന്നെയുള്ള ശത്രുക്കളെന്നും യുദ്ധത്തിൻറെ തോൽവിക്ക് അവരാണ് കാരണക്കാരെന്നും തുടർന്നുണ്ടായ സാമ്പത്തിക പരാധീനതകളുടെ ഉത്തരവാദികൾ ജൂതരാണെന്നും ഹിറ്റ്‌ലർ ആരോപിച്ചു. ജൂതന്മാരുടെ സ്വാതന്ത്യത്തിൽ കുറവു വരുത്തി, സർക്കാർ സർവ്വീസിൽ പ്രവേശനം നൽകാതെ, കച്ചവടങ്ങൾ ബഹിഷ്കരിച്ച്, പൗരത്ത്വം എടുത്തുകളഞ്ഞ് ജൂതരെ സമൂഹത്തിൽ നിന്നും ബഹിഷ്കൃതരാക്കി. 1935 -ലെ ന്യൂറംബർഗ് നിയമങ്ങളോടെ അവരുടെ സർവ്വസ്വാതന്ത്ര്യങ്ങളും എടുത്തുകളയുകയും ജൂതരല്ലാത്തവരുമായുള്ള വിവാഹബന്ധങ്ങൾ നിയമവിരുദ്ധമാക്കുകയും ചെയ്തു.

പതിനായിരക്കണക്കിനു ജൂതന്മാർ നാടുവിട്ടു. അമിതമായ കുടിയേറ്റത്താൽ പലരാജ്യങ്ങൾക്കും കൂടുതൽ ആൾക്കാരെ ഉൾക്കൊള്ളാൻ കഴിയാത്ത അവസ്ഥയായി. ഇനിയും ആരെയും ഉൾക്കൊള്ളാനാവാത്ത അവസ്ഥ വന്നപ്പോൾ ജൂതവിരുദ്ധപദ്ധതികൾക്ക് നാസികൾ പുതിയ പരിപാടികൾ കണ്ടുപിടിച്ചു. എന്തെങ്കിലും ഒരു കാരണത്തിന് കാത്തിരിക്കുകയായിരുന്നു നാസികൾ. ഇതിനുള്ള പദ്ധതികൾ 1937-ലേ തയ്യാറാക്കിക്കഴിഞ്ഞിരുന്നു. ജൂതന്മാരുടെ വസ്തുവകകൾ പിടിച്ചെടുക്കലായിരുന്നു ഇവയുടെ ശരിക്കുമുള്ള ലക്ഷ്യമെന്നും ചില ചരിത്രകാരന്മാർ പറയുന്നുണ്ട്. ജർമനിയിൽ ജനിച്ചതെങ്കിലും വിദേശികളായ 12000 ജൂതന്മാരോട് 1938 ഒക്ടോബർ 28 -ന് ഒറ്റരാത്രികൊണ്ട് നാടുവിട്ടുകൊള്ളണമെന്നു ഹിറ്റ്ലർ ആജ്ഞ നൽകി. ഒരാൾക്ക് ഒരു സ്യൂട്ട്‌കേസിൽ കൊള്ളുന്ന സാധനങ്ങൾ മാത്രം എടുക്കാനേ അനുമതി ഉണ്ടായിരുന്നുള്ളൂ. അങ്ങനെ ജൂതന്മാരെ കൊണ്ടുപോയിക്കഴിഞ്ഞപ്പോൾ ബാക്കിവന്നതെല്ലാം നാസികളും അയൽക്കാരും കൂടി പങ്കിട്ടെടുത്തു. അങ്ങനെ കൊണ്ടുപോയവരെ പോളണ്ട് അതിർത്തിയിൽ ഉപേക്ഷിക്കുകയും പോളണ്ട് അധികൃതർ അവരെ തിരിച്ച് ജർമനിയിലെ പുഴയിലേക്ക് ഓടിക്കുകയും ചെയ്തു. മഴനനഞ്ഞു കൊണ്ട് ഭക്ഷണവും താമസസൗകര്യവും ഇല്ലാതെ അതിർത്തികൾക്ക് ഇടയിൽ അങ്ങോട്ടും ഇങ്ങോട്ടും സഞ്ചരിച്ചുകൊണ്ടിരുന്നു. 4000 ആൾക്കാർക്ക് പോളണ്ടിലേക്ക് പ്രവേശനം നൽകിയെങ്കിലും 8000 ത്തോളം ആൾക്കാർ അതിർത്തിയിൽ കുടുങ്ങി. ക്യാമ്പിലെ അവസ്ഥകളുടെ ദയനീയതയിൽ തിരിച്ചുചെന്നു വെടികൊണ്ട് മരിക്കാൻ പോലും ആൾക്കാർ തയ്യാറായിരുന്നു.

ഈ അവസരത്തിലാണ് ജനിച്ചത് ജർമ്മനിയിലാണെങ്കിലും പോളണ്ട് ജൂതനായ ഹെർഷെൽ, ജർമ്മൻ നയതന്ത്ര ഉദ്യോഗസ്ഥനായ റാതിനെ വെടിവച്ചുകൊല്ലുന്നത്. അടുത്ത ദിവസം തന്നെ ജൂതകുട്ടികളെ ജർമൻ സ്കൂളിൽ നിന്നും വിലക്കി, ജൂതരുടെ സാംസ്കാരികപരിപാടികളെയെല്ലാം അനിശ്ചിതമായി തടഞ്ഞു, അവരുടെ പ്രസിദ്ധീകരണങ്ങൾ നിർത്തിവെയ്പ്പിച്ചു. പൗരന്മാരെന്ന നിലയിലുള്ള അവരുടെ അവകാശങ്ങളെല്ലാം തടയപ്പെട്ടു. റാത്തിൻറെ മരണവാർത്തയറിഞ്ഞ ഹിറ്റ്‌ലർ, 1923 -ൽ തൻറെ നേതൃത്ത്വത്തിൽ നടക്കാതെപോയ സർക്കാരിനെ മറിച്ചിടൽ പരിപാടിയുടെ വാർഷികത്തിൽ സംസാരിക്കാതെ ഇറങ്ങിപ്പോയി. ഹിറ്റ്‌ലറുടെ അഭാവത്തിൽ ഗീബൽസ് ആണ് പ്രസംഗിച്ചത്. "ഇതിനെതിരായി യാതൊരു സംഭവവും പാർട്ടിയായി ഉണ്ടാക്കരുതെന്നും, ഇനി തനിയെ എന്തെങ്കിലുമൊക്കെ സംഭവിച്ചാൽ അതിനെ തടയേണ്ടതില്ലെന്നുമാണ് ഹിറ്റ്‌ലർ തീരുമാനിച്ചിരിക്കുന്നതെന്ന്" അയാൾ പ്രസംഗിച്ചു. എന്താണ് വേണ്ടതെന്ന് ഇതിൽ നിന്നും വ്യക്തമായവരാണ് കലാപം നടത്തിയത്. 1938 നവംബർ 10 -ന് രാവിലെ നാസി തലവൻ റൈൻഹാർഡ് ഹെയ്‌ഡ്രിഹ് അക്രമങ്ങളെ നേരിടേണ്ടതിനെപ്പറ്റി സെക്യൂരിറ്റി പോലീസിന് അയച്ച ടെലിഗ്രാമിൽ ജൂതന്മാരല്ലാത്തവരുടെ വസ്തുവകകൾ സംരക്ഷിക്കണമെന്നും കലാപത്തിൽ ഇടപെടേണ്ടെന്നും ജൂതപ്പള്ളികളിൽ നിന്നും ജൂതരുടെ കാര്യാലയങ്ങളിൽ നിന്നും അവരുടെ സമ്പത്തുകൾ കൊണ്ടുപോകണമെന്നും പിന്നീട് പീഡനക്യാമ്പുകളിലേക്ക് കൊണ്ടുപോകാനായി "വളരെയധികം പ്രായമില്ലാത്ത, ആരോഗ്യമുള്ള ജൂതപുരുഷന്മാരെ" തെരഞ്ഞുപിടിക്കുകയും ചെയ്യണമെന്ന് പറയുന്നു.

റാതിന്റെ മരണവാർത്ത അറിഞ്ഞ് രണ്ടു മണിക്കൂറിനുള്ളിൽ യൂണിഫോം ധരിക്കാത്ത നാസി അർദ്ധസൈനികവിഭാഗങ്ങൾ കാലാപം തുടങ്ങി. വലിയ ചുറ്റികകളും കോടാലികളുമായി ജൂതവസ്തുവകകൾ തല്ലിത്തകർത്ത് തീയിട്ട് നശിപ്പിക്കുക. ജൂതരല്ലാത്തവരുടെ വസ്തുക്കൾ അടുത്തുതന്നെയുണ്ടെങ്കിൽ തീയിടരുത് തല്ലിത്തകർക്കാനേ പാടുള്ളൂ, കൊള്ളയടിക്കരുത്, വിദേശികളെ, ജൂതന്മാരാണെങ്കിൽപ്പോലും ഒന്നും ചെയ്യരുത്, ജൂതപ്പള്ളികളിലെ പഴയവസ്തുക്കൾ സെക്യൂരിറ്റി സർവീസിനെ എൽപ്പിക്കുക, ജയിലുകളിൽ നിറയ്ക്കാൻ പാകത്തിൽ ചെറുപ്പക്കാരായ ജൂതന്മാരെ തടങ്കലിലാക്കുക എന്നിവയെല്ലാമായിരുന്നു കിട്ടിയിരുന്ന നിർദ്ദേശങ്ങൾ. 7500 ഓളം കടകൾ തകർത്തു, ജർമനിയിൽ ആകമാനം ജൂതഭവനങ്ങൾ നശിപ്പിച്ചു. ജൂതപ്പള്ളികൾ തകർത്തു, ജൂതരുടെ ശ്മശാനങ്ങൾ, ഡിപ്പാർട്ട്മെൻറ് സ്റ്റോറുകൾ എന്നിവ തല്ലിത്തകർത്തു. കുറെ ജൂതന്മാരെ അടിച്ചുകൊന്നു, പലരെയും നിർബന്ധമായി കാഴ്ചക്കാരാക്കി. 30000 -ത്തോളം ജൂതന്മാരെ പിടിച്ച് പ്രധാനമായും ഡാക്ഹൗ, ബൂഹെൻവാൾഡ്, സാഹ്സെൻഹോയ്സെൻ എന്നീ പീഡനകേന്ദ്രങ്ങളിലേക്ക് അയച്ചു. ക്യാമ്പുകളിൽ ജൂതന്മാരെ തല്ലിച്ചതച്ചു, ജർമനി വിട്ടോളാം എന്ന നിബന്ധനയിൽ രണ്ടുമൂന്നുമാസത്തിനുള്ളിൽ പലരെയും മോചിപ്പിച്ചു. ഈ പരിപാടിയിൽ മാത്രമായി ക്യാമ്പുകളിൽ 2000-2500 -ത്തോളം കൊലകൾ നടന്നിട്ടുണ്ടാവാം എന്നു കരുതുന്നു. ജൂതന്മാരെന്നും കരുതി അല്ലാത്ത ചിലരെയും കൊന്നിട്ടുണ്ട്.

നൂറ്റാണ്ടുകൾ പഴക്കമുള്ള പള്ളികൾ തകർക്കുക, ശ്മശാനങ്ങളിലെ കല്ലറകളിലെ കല്ലുകൾ ഊരിയെടുക്കുക, തീയിടുക, ആരാധന-വിശുദ്ധപുസ്തകങ്ങൾ കത്തിക്കുക, ജൂതർ വിശുദ്ധമെന്നു കരുതുന്ന കെട്ടിടങ്ങൾ മനസ്സിലാവാത്തത്രയും തല്ലിത്തകർത്ത് വികൃതമാക്കുക ഇങ്ങനെയിങ്ങനെ ആക്രമണങ്ങൾ വളരെയായിരുന്നു. ഇതു കൂടാതെ ജൂതസമൂഹത്തിന് നൂറുകോടി മാർക്ക് പിഴയുമിട്ടു. ആസ്ട്രിയയിൽ തകർക്കൽ പൂർണ്ണമായിരുന്നു. എല്ലാ പള്ളികളും ആരാധാനാലയങ്ങളും അവിടെ തകർത്തു. ആൾക്കാരെ ഏതുവിധേനയും മാനംകെടുത്തി. അയൽക്കാരും സുഹൃത്തുക്കളും പോലുമായിരുന്നവർ ജൂതരെക്കൊണ്ട് നിർബന്ധിതമായി വഴിയോരങ്ങൾ തുടപ്പിച്ചു.

നവംബർ 11 -ന് ഗീബൽസ് നടത്തിയ പ്രസ്താവനയോടെ കലാപം നിന്നു. എന്നാൽ അതേത്തുടർന്നു ക്യാമ്പുകളിലേക്ക് കൊണ്ടുപോയവരുടെ നേർക്ക് അതിക്രൂരമായ പീഡനമായിരുന്നു. നവംബർ 23 -ന് ലണ്ടൻ ക്രോണിക്കളിൽ വന്ന ഒരു റിപ്പോർട്ട് പ്രകാരം ശിക്ഷ ലഭിച്ചുകൊണ്ടിരുന്ന 62 ജൂതന്മാരുടെ കരച്ചിൽ സഹിക്കാനാവാതെ പോലീസുകാർക്ക് പുറംതിരിഞ്ഞു നിൽക്കേണ്ടി വന്നു. വീഴുന്നതുവരെ അവരെ അടിച്ചു, വീണതിനുശേഷം പിന്നെയും അടിച്ചു. അതിന്റെ അവസാനം 62 പേർ കൊല്ലപ്പെട്ടു, അവരുടെ തലയോടുകൾ തല്ലിപ്പൊട്ടിച്ചു. ബാക്കിയുള്ളവർ ബോധം നശിച്ച അവസ്ഥയിൽ ആയിരുന്നു. പലരുടെയും കണ്ണുകൾ അടികൊണ്ട് പുറത്തെത്തിയിരുന്നു, മുഖങ്ങൾ അടികൊണ്ട് പരന്ന് ആകൃതിയില്ലാത്തവണ്ണം ആയിരുന്നു. തടവിലായിരുന്ന 30000 ജൂതമാരെ മൂന്നുമാസത്തിനുള്ളിൽ മോചിപ്പിക്കുമ്പോഴേക്കും 2000 -ലേറെ പേരോളം മരിച്ചിരുന്നു.

കലാപത്തിനുശേഷമുള്ള പരിപാടികളെപ്പറ്റി ചിന്തിക്കാൻ ഹെർമാൻ ഗ്വോറിങ്ങ് വിളിച്ചുചേർത്ത യോഗത്തിൽ പറഞ്ഞതുപ്രകാരം തനിക്ക് ഹിറ്റ്‌ലറിൽ നിന്നും ജൂതപ്രശ്നത്തിനു സ്ഥിരമായപരിഹാരം കണ്ടെത്താനുള്ള വഴികൾ കണ്ടുപിടിക്കണെമെന്ന് നിർദ്ദേശം ലഭിച്ചിട്ടുണ്ടെന്നും, അതു ഏതു വിധേനയായാലും വേണ്ടില്ലെന്നും തങ്ങൾ യോഗം കൂടിയിരിക്കുന്നത് വെറുതെ പ്രശ്നം ചർച്ച ചെയ്യാൻ മാത്രമല്ലെന്നും തീരുമാനങ്ങൾ ഉണ്ടാക്കാൻ തന്നെയാണെന്നും ജർമ്മൻ സാമ്പത്തികകാര്യങ്ങളിൽ നിന്നും ജുതരെ എങ്ങനെ ഇല്ലാതാക്കാമെന്നും ആണെന്നും അതിനുള്ള മാർഗ്ഗങ്ങൾ തനിക്ക് അയച്ചുതരാനും ആവശ്യപ്പെട്ടു.

പോഗ്രാമിനു ശേഷവും ജൂതപീഡനം തുടർന്നു. റാതിന്റെ കൊലപാതകം മൂലമുള്ള നഷ്ടങ്ങൾ നികത്താൻ ജൂതരെല്ലാം കൂടി നൂറുകോടി മാർക്ക് (ഇന്നത്തെ നിരക്കിൽ 550 കോടി അമേരിക്കൻ ഡോളർ) നഷ്ടപരിഹാരം നൽകണമെന്നും അതിനായി ജൂതരുടെ സമ്പത്തിന്റെ അഞ്ചിലൊന്നു നിർബന്ധമായി പിടിച്ചെടുക്കാനും തീരുമാനിച്ചു. കൂടാതെ ജർമ്മനിക്കുണ്ടായ നഷ്ടം നികത്താൻ മറ്റു പണവും നൽകാൻ നിർബന്ധിതമായി.

കുടിയേറി നാടുവിടുന്ന ജൂതന്മാരുടെ എണ്ണം ഒറ്റയടിക്ക് വളരെ കൂടി. നാടുവിടാൻ സാധിച്ചവരൊക്കെ അതു ചെയ്തു. ഈ സംഭവത്തിന് 10 മാസത്തിനുള്ളിൽ 115000 ജൂതന്മാർ ജർമ്മനിയിൽ നിന്നും നാടുവിട്ടു. മിക്കവരും മറ്റു യൂറോപ്യൻ രാജ്യങ്ങളിലേക്കും അമേരിക്കയിലേക്കും പാലസ്തീനിലേക്കുമാണ് പോയത്, ഏതാണ്ട് 14000 ആൾക്കാർ ചൈനയിലെ ഷാങ്‌ഹായിലേക്കും പോയി. സർക്കാർ നയത്തിന് അനുസൃതമായി നാടുവിട്ടവരുടെ വസ്തുക്കൾ, കടകൾ, വീടുകൾ, സ്ഥലങ്ങൾ എന്നിവ നാസികൾ കയ്യേറി. നശിപ്പിക്കപെട്ട ജൂതവസ്തുക്കൾ ബ്രാണ്ടെൻബുർഗിനു സമീപത്ത് കൊണ്ടുപോയിത്തള്ളി. 2008 ഒക്ടോബറിൽ ഒരു അന്വേഷണാത്മക-പത്രപ്രവത്തകനായ യാരോൺ സ്വൊറായി ഈ സ്ഥലം കണ്ടെത്തി. 1938 നവംബർ 9 -ന് കൊള്ളയടിച്ച ജൂതരുടെ വസ്തുക്കളും ആരാധനാസാധനങ്ങളും പള്ളികളുടെ ഭാഗങ്ങളും എല്ലാം ഏതാണ്ട് നാലു ഫുട്‌ബോൾ കളത്തിന്റെ വലിപ്പമുള്ള ഇടത്ത് കൊണ്ടുപോയി കൂട്ടിയിട്ടിരിക്കുകയായിരുന്നു. നേരത്തെ തീരുമാനിച്ച ഈ സ്ഥലത്ത് തീവണ്ടിമാർഗ്ഗമാണ് ഇവ കൊണ്ടുവന്നു തള്ളിയതെന്നു കരുതപ്പെടുന്നു. ദാവീദിന്റെ നക്ഷത്രം ആലേഖനം ചെയ്ത ചില്ലുപാത്രങ്ങൾ, ഹീബ്രൂവിൽ എഴുതിയ വിശുദ്ധവസ്തുക്കൾ, ചായമടിച്ച ജനൽച്ചില്ലുകൾ, ജൂതപ്പള്ളികളിൽ കാണുന്ന ഇനം കസേരകളുടെ കൈകൾ എന്നിവയും ഇവിടെ ഉണ്ടായിരുന്നു.

ജർമ്മനിക്കാർക്കിടയിൽ സമ്മിശ്രപ്രതികരണമായിരുന്നു ഇതേപ്പറ്റി. നവംബർ 11 -ന് ഗീബൽസ് എഴുതിയത് ജർമ്മൻ ജനതയുടെ "ആരോഗ്യപരമായ രീതിയാണ്" ഈ സംഭവത്തിൽ കാണാനാകുന്നത് എന്നാണ്. "ജർമൻ‌കാർ ജൂതവിരുദ്ധരാണെന്നും അവരുടെ അവകാശങ്ങൾ കുറയ്ക്കപ്പെടുന്നതിനോടു താത്പര്യമില്ലാത്തവരാണെന്നും ജൂതവംശജർ എന്ന ഇത്തിൾക്കണ്ണികളിൽനിന്നും മുക്തമായ ഒരു ജീവിതമാണ് അവർ ആഗ്രഹിക്കുന്നതെന്നും" ഗീബൽസ് പറഞ്ഞു. ഈ സംഭവം നടന്നു കേവലം 24 - മണിക്കൂറിനുള്ളിൽ പത്രപ്രവർത്തകർക്കു മുന്നിൽ നടത്തിയ ഒരു മണിക്കൂറോളം നീണ്ട പ്രസംഗത്തിൽ ഇക്കാര്യത്തെപ്പറ്റി ഒരക്ഷരം പോലും ഹിറ്റ്‌ലർ ഉച്ചരിച്ചില്ല. ഇക്കാര്യത്തിൽ തനിക്ക് നേരിട്ട് ഒരു കാര്യവുമില്ല എന്ന് കണിക്കാനാണ് അയാൾ അങ്ങനെ ചെയ്തതെന്ന് യൂജീൻ ഡെവിഡ്‌സൺ അഭിപ്രായപ്പെടുന്നു.

വലിയ ഒരു ശതമാനം ജർമ്മൻകാരും ഇത്തരം പ്രവൃത്തികളെ എതിർത്തിരുന്നവരാണ്. നാസിപ്പാർട്ടി അംഗങ്ങൾക്കിടയിൽ പോലും നടത്തിയ സർവേയിൽ ഇതിനോടുള്ള അനുകൂലനിലപാട് കുറച്ചുപേരേ എടുത്തിരുന്നുള്ളൂ. നാസി ആശയങ്ങൾക്കെതിരെ കത്തോലിൿ സഭ നിലപാടുകൾ എടുത്തിരുന്നു. ഈ സംഭവത്തിൽ കത്തോലിക് സഭ തങ്ങൾക്കെതിരെ കടുത്ത എതിർപ്പ് പ്രകടിപ്പിക്കുമെന്ന് നാസികൾ വിചാരിച്ചിരുന്നു. എന്നാൽ ഇതിനെതിരെ കാര്യമായ പ്രതികരണം നടത്താതെ കിട്ടിയ ഒരു സുവർണ്ണ സന്ദർഭം അവർ കളഞ്ഞുകുളിച്ചു. വ്യക്തികൾ ഒറ്റപ്പെട്ടനിലയിൽ എതിർപ്പ് കാണിക്കുമ്പോഴും സഭ പരസ്യമായി ഒന്നും പറഞ്ഞില്ല. ഒരു പാതിരി ഒരു ജൂത-അർബുദരോഗിയുടെ ചികിൽസയുടെ ബില്ല് അടച്ചതിന് അയാളെ 1941 -ൽ പലമാസങ്ങളോളം ജയിലിൽ ഇടുകയുണ്ടായി. മറ്റൊരു കത്തോലിക്ക സന്യാസിനിയെ ജൂതരെ സഹായിച്ചെന്ന പേരിൽ 1945 -ൽ വധിക്കുകയുണ്ടായി. എതിർപ്പു പ്രകടിപ്പിച്ച ഒരു പ്രൊട്ടസ്റ്റന്റ് പാതിരിയെ 1943 -ൽ ഡാക്ഹൗ ക്യാമ്പിലേക്ക് അയയ്ക്കുകയും അയാൾ ഏതാനും ദിവസങ്ങൾക്കുശേഷം മരണമടയുകയും ചെയ്തു.

വാർത്തപുറത്തുവന്നതും ലോകമെങ്ങും രാഷ്ട്രങ്ങൾ ഗൗരവമായിത്തന്നെ പ്രതികരിച്ചു. യൂറോപ്പിലും അമേരിക്കയിലും നാസി അനുകൂലനടപടികളെ തള്ളിപ്പറയുകയും പതിയെ അവർക്ക് ലഭിക്കുന്ന പിന്തുണ ഇല്ലാതാവുകയും ചെയ്തു. അമേരിക്ക അംബാസഡറെ തിരികെ വിളിച്ചു. ബ്രിട്ടീഷ് സർക്കാർ കുറെ അനാഥജൂതക്കുട്ടികളെ ബ്രിട്ടനിലേക്ക് കൊണ്ടുവരാൻ അനുമതി നൽകി. നാസി ജർമനിയും ലോകരാജ്യങ്ങളും തമ്മിലുള്ള ബന്ധം വഷളാവാൻ ഈ സംഭവം ഒരു കാരണമായി. ജൂതവിരുദ്ധതയുടെ തീവ്രത കാരണം പല രാജ്യങ്ങളിലും യുദ്ധം നടത്താനുള്ള മുറവിളി പോലുമുണ്ടായി.

സാമ്പത്തികവും രാഷ്ട്രിയവും സാമൂഹികവുമായ ഉപരോധങ്ങളിൽ നിന്നും മർദ്ദനങ്ങളിലേക്കും തടവിലാക്കലിലേക്കും കൊലപാതകങ്ങളിലേക്കും കാര്യങ്ങൾ നീങ്ങുവാൻ ഇടയാക്കിയ ഒരു സംഭവമെന്ന നിലയിൽ ജൂതവിരോധം എന്നതിൽ പ്രകടമായ ഒരു മാറ്റം വരുത്തിയ സംഭവമായി ഇതിനെ കരുതാം. പലരും ഹോളോകോസ്റ്റിന്റെ തുടക്കമായി ചില്ലുകൾ തകർത്ത രാത്രിയെ കണ്ടുവരുന്നു. അന്തിമപരിഹാരത്തിന്റെ ഭാഗമായുള്ള വംശഹത്യയുടെ തുടക്കമായി ഇതിനെ കണക്കാക്കാം. ഒരു എസ് എസ് പത്രം, "നശീകരണത്തിനായി വാളുകളും പന്തങ്ങളും ഉപയോഗിക്കാൻ" ആഹ്വാനം ചെയ്തു. പോഗ്രോമിന്റെ അടുത്ത ദിവസം നടത്തിയ കോൺഫറൻസിൽ ഹെർമാൻ ഗ്വോറിങ്ങ് പറഞ്ഞത്: "എന്നു നമ്മൾ ഒരു യുദ്ധത്തിലേക്ക് വലിച്ചിഴയ്ക്കപ്പെടുന്നുവോ, അത് ഉടനെ തന്നെയുണ്ടാവും, നമ്മൾ ജൂതപ്രശ്നത്തിന് അന്തിമപരിഹാരം കാണും- അപ്പോൾ നമ്മൾ ജൂതന്മാരുമായുള്ള അന്തിമ ഇടപാടുകൾ നടത്തിയിരിക്കും".

ഈ സംഭവത്തോടെ ഹോളോകോസ്റ്റ് നടപ്പാക്കാനുള്ള പിന്നാമ്പുറപദ്ധതികളൊക്കെ ഒരുക്കാൻ നാസികൾക്കായി. ജൂതരുടെ സമ്പാദ്യങ്ങൾ കൊള്ളയടിക്കുകവഴി യുദ്ധത്തിനാവശ്യമായ സൈനികസന്നാഹങ്ങൾ ഒരുക്കാനുള്ള പണം സ്വരുക്കൂട്ടി. ജൂതരെ വേർതിരിച്ച് ഒറ്റപ്പെടുത്തുവാനായി. വെറും ജൂതവിരോധം എന്നതിൽ നിന്നും മാറി അന്നുരാത്രി തുടങ്ങിയ ശാരീരികദ്രോഹപരിപാടികൾ 1945 -ൽ യുദ്ധം തീരുന്നതുവരെ തുടർന്നു. ജനപിന്തുണ ഇല്ലാതിരുന്നിട്ടുകൂടി ഒരു ഫാസിസ്റ്റ് ഭരണകൂടത്തിന് തങ്ങളുടെ അജണ്ടകൾ നടപ്പിലാക്കാൻ കഴിഞ്ഞതിന്റെ ഉദാഹരണം കൂടിയാണിത്.

1989 നവംബർ 9 -നാണ് ബെർളിൻ മതിൽ തകർന്നത്. എന്നാലും ആ തിയതി ചില്ലുകൾ തകർത്ത രാത്രിയെ ഓർമ്മിപ്പിക്കുന്നതിനാൽ പുതിയ ജർമ്മനിയുടെ ദേശീയ അവധിദിനമായി ഒക്ടോബർ 1990 ആണ് തെരഞ്ഞെടുത്തത്. 






</doc>
<doc id="339207" url="https://ml.wikipedia.org/wiki?curid=339207" title="ഡെർമറ്റോളജി">
ഡെർമറ്റോളജി

ത്വക്ക്, നഖങ്ങൾ, മുടി, അവയുടെ രോഗങ്ങൾ എന്നിവയുമായി ബന്ധപ്പെട്ട വൈദ്യശസ്ത്രത്തിൻറെ ശാഖയാണ് ഡെർമറ്റോളജി അഥവാ ചർമ്മരോഗശാസ്ത്രം (ത്വക്കുരോഗശാസ്ത്രം). മെഡിക്കൽ സർജിക്കൽ വിഭാഗങ്ങൾ ഇതിലുണ്ട്.

1819-ൽ ഗ്രീക്ക് പദങ്ങളായ ഡേർമറ്റോസും ലോജിയയും ചേർന്നാണ് ഇംഗ്ലീഷ് പദമായ ഡെർമറ്റോളജി വന്നത്. (itself from δέρω "dero", "to flay"

മനുഷ്യചരിത്രത്തിൻറെ തുടക്കം മുതൽ തന്നെ ചർമത്തിൽ കാണത്തക്ക വിധത്തിലുള്ള അടയാളങ്ങൾ കാണപ്പെട്ടിട്ടുണ്ട്, അവയിൽ ചിലത് ചികിത്സിച്ചു, ചിലത് ചികിത്സിച്ചില്ല. 1801-ൽ ആദ്യത്തെ ഗ്രേറ്റ് സ്കൂൾ ഓഫ് ഡെർമറ്റോളജി പാരിസിലെ പ്രശസ്തമായ സെന്റ്‌-ലൂയിസ് ആശുപത്രിയിൽ യാഥാർഥ്യമായി, മാത്രമല്ല ആദ്യ ടെക്സ്റ്റ് പുസ്തകങ്ങളും അറ്റ്ലസുകളും വന്നതും ഈ കാലഘട്ടത്തിലാണ്.

കോസ്മറ്റിക് ഡെർമറ്റോളജി: ഡെർമറ്റോളജിസ്റ്റുകൾ കോസ്മറ്റിക് സർജറി രംഗത്തെ ലീഡർമാരാണ്. ചില ഡെർമറ്റോളജിസ്റ്റുകൾ സർജിക്കൽ ഡെർമറ്റോളജിയിലാണ് ഫെല്ലോഷിപ്പ് പൂർത്തിയാക്കുന്നത്. 
ഡെർമറ്റോപതോളജി: ഒരു ഡെർമറ്റോപതോളജിസ്റ്റ് എന്നാൽ ത്വക്കിൻറെ പതോളജിൽ ശ്രദ്ധ കേന്ദ്രീകരിക്കുന്ന ഒരു പാതോളജിസ്റ്റ് അല്ലെങ്കിൽ ഡെർമറ്റോളജിസ്റ്റ് ആണ്. ഡെർമറ്റോളജിസ്റ്റുകളും പാതോളജിസ്റ്റുകളും ഈ രംഗം പങ്കുവയ്ക്കുന്നു. സാധാരണയായി ഒരു പാതോളജിസ്റ്റ് അല്ലെങ്കിൽ ഡെർമറ്റോളജിസ്റ്റ് ഒരു വർഷംകൊണ്ടാണ് ഡെർമറ്റോപതോളജി ഫെല്ലോഷിപ്പ് പൂർത്തിയാക്കുന്നത്. ഇതിൽ ആറു മാസത്തെ ജനറൽ പാതോളജിയും 6 മാസത്തെ ഡെർമറ്റോപതോളജിയും ഉൾപ്പെടുന്നു.

ഇമ്മ്യൂണോഡെർമറ്റോളജി, മോഹ്സ് സർജറി, പീഡിയാട്രിക് ഡെർമറ്റോളജി, ടെലിഡെർമറ്റോളജി, ഡെർമറ്റോഎപിഡെമിയോളജി എന്നിങ്ങനെ വേറെയും ഡെർമറ്റോളജി ഫെല്ലോഷിപ്പുകൾ ഉണ്ട്. 

ഡെർമറ്റോളജിസ്റ്റുകൾ നൽകുന്ന തെറാപ്പികളിൽ ഇവയും ഉൾപ്പെടുന്നു:



</doc>
<doc id="339218" url="https://ml.wikipedia.org/wiki?curid=339218" title="കന്നാബേസീ">
കന്നാബേസീ

സപുഷ്പികളിൽപ്പെടുന്ന ഒരു ചെറിയ സസ്യകുടുംബമാണ് കന്നാബേസീ (Cannabaceae). ഏകദേശം 11 ജീനസ്സുകളിലായി 170 ഓളം സ്പീഷിസുകളാണ് ഈ സസ്യകുടുംബത്തിലുള്ളത്. 100 ഓളം സ്പീഷിസുകൾ ഉൾക്കൊള്ളുന്ന Celtis ആണ് വലിയ ജനുസ്.

ചെറിയസസ്യകുടുംബമാണെങ്കിലും വൈവിധ്യങ്ങളാർന്ന സസ്യങ്ങളടങ്ങുന്ന കുടുംബമാണിത്. ഇതിൽ ആരോഹികളും, ഓഷധികളും ചെടികളും മരങ്ങളും ഉൾപ്പെടുന്നു. വടക്കേ അർദ്ധഗോളത്തിലെ മിതശീതോഷ്‌ണമേഖലകളിലാണ് ഇവ സാധാരണയായി വളരുന്നത്. മിക്ക സസ്യങ്ങളും ഔഷധ ആവശ്യത്തിനായും ഭക്ഷ്യ ആവശ്യത്തിനായും ഉപയോഗിക്കാറുണ്ട്. 
കഞ്ചാവ്, തൊണ്ടുപൊളിയൻ, കുയ്യമരം, ഭൂതക്കാളി തുടങ്ങിയവ ഈ കുടുംബത്തിലെ അംഗങ്ങളാണ്.

ഇവയുടെ ഇലകൾ ഹസ്തകപത്രങ്ങങ്ങളോടു കൂടിയവയോ ഹസ്തകബഹുപത്രങ്ങങ്ങളോടുകൂടിയവയോ ആണ്. ഇലകൾ ഏകാന്തരന്യാസത്തിൽ (alternate) ക്രമീകരിക്കപ്പെട്ടതും, സിരാവിന്യാസം ജാലികാസിരാവിന്യാസത്തോടു കൂടിയവയും ആണ്. ഇവയുടെ പത്രവൃന്തത്തിന്റെ അടിയിലായി ഉപപർണ്ണങ്ങൾ കാണപ്പെടുന്നു. ചില സസ്യങ്ങളിൽ അടിഞ്ഞുകൂടിയ കാൽസ്യം കാർബണേറ്റുകൾ കാണപ്പെടാറുണ്ട്. മരക്കറകളോടു കൂടിയതാണ് മിക്ക സസ്യങ്ങളും. 

ഇവയുടെ പൂക്കൾ ഏകലിംഗ സ്വഭാവത്തോടു കൂടിയവയും 


</doc>
<doc id="339220" url="https://ml.wikipedia.org/wiki?curid=339220" title="രേഖീയ സാന്ദ്രത">
രേഖീയ സാന്ദ്രത

രേഖീയ സാന്ദ്രത എന്നത് യൂണിറ്റ് നീളത്തിലുള്ള പരിമാണത്തിന്റെ നൈസർഗ്ഗികമായ മൂല്യത്തെ അളവുകോലാണ്. ലീനിയർ മാസ് ഡെൻസിറ്റി, ലീനിയർ ചാർജ്ജ് ഡെൻസിറ്റി എന്നിവയാണ് ശാസ്ത്രത്തിലും എഞ്ചിനീയറിങ്ങിലും ഉപയോഗിക്കുന്നവയുടെ ഏതാനും ഉദാഹരണങ്ങൾ.

രേഖീയസാന്ദ്രത എന്ന പദമുപയോഗിക്കുന്നത് ഏകമാനവസ്തുക്കളുടെ സ്വഭാവങ്ങൽ വിവരിക്കാനാണ്. എങ്കിലും ഒരു പ്രത്യേക മാനത്തിലുള്ള ത്രിമാനഅളവുകളുടെ സാന്ദ്രതയെപ്പറ്റി വിവരിക്കാൻ ഉപയോഗിക്കാറുണ്ട്. 

ചാർജ്ജ് formula_1 ഉം നീളം formula_2 ഉം ഉള്ള കട്ടികുറഞ്ഞ വയറിനെ കണക്കിലെടുക്കുക. ഈ ഏകമാനവസ്തുവിന്റെ ശരാശരി രേഖീയ ചാർജ്ജ് സാന്ദ്രത formula_3 കണക്കുകൂട്ടാൻ നമുക്ക് ലളിതമായി ആകെ ചാർജ്ജ് formula_1 വിനെ ആകെ നീളം formula_2 കൊണ്ട് ഹരിച്ചാൽ മതി.
മാറിക്കൊണ്ടിരിക്കുന്ന ചാർജ്ജുള്ള വയറിനെപ്പറ്റി വിവരിക്കുമ്പോൾ നമുക്കിങ്ങനെ എഴുതാം:
ചാർജ്ജിന്റെ അതിസൂക്ഷ്മമായ ഏകകമായ formula_8, രേഖീയചാർജ്ജ്സാന്ദ്രതയുടേയും formula_9 നീളത്തിന്റെ അതിസൂക്ഷ്മമായ ഏകകമായ formula_10 ഗുണനഫലത്തിന് തുല്യമാണ്. 
രേഖീയചാർജ്ജ്സാന്ദ്രതയെ വയറിന്റെ ഏകമാനത്തോടു ബന്ധപ്പെട്ട ചാർജ്ജിന്റെ ഡെറിവേറ്റീവായി മനസ്സിലാക്കാം. 

രേഖീയചാർജ്ജ്സാന്ദ്രതയുടെ എസ്.ഐ ഏകകം കൂളംബ് പെർ മീറ്റർ (C/m) ആണ്. 

വരയ്ക്കുന്നതിലും പ്രിന്റ് ചെയ്യുന്നതിലും രേഖീയസാന്ദ്രത എന്നതുകൊണ്ടുദ്ദേശിക്കുന്നത് വരയ്ക്കുന്ന രേഖ എത്ര സാന്ദ്രവും കട്ടിയുള്ളതുമാണ് എന്നുമാണ്.

പൊതുവായ ഏകകങ്ങൾ:



</doc>
<doc id="339221" url="https://ml.wikipedia.org/wiki?curid=339221" title="വാൻ ഡി ഗ്രാഫ്ജനറേറ്റർ">
വാൻ ഡി ഗ്രാഫ്ജനറേറ്റർ

വാൻ ഡി ഗ്രാഫ്ജനറേറ്റർ എന്നത് ഒരു ഇലക്ട്രോസ്റ്റാറ്റിക്ക് ജനറേറ്റർ ആണ്. കുചാലകമായ കോളത്തിന്റെ മുകളിലായുള്ള ശുന്യമായ ലോഹഗ്ലോബിനു മുകളിൽ വൈദ്യുതചാർജ്ജ് സംഭരിക്കാൻ വേണ്ടി ഒരു ചലിക്കുന്ന ബെൽറ്റ് ഇത് ഉപയോഗിക്കുന്നു. ഇതു വളരെ ഉയർന്ന വൈദ്യുതപൊട്ടൻഷ്യൽ സൃഷ്ടിക്കുന്നു. ഇത് വളരെ താഴ്ന്ന് കറണ്ട് നിലകളിൽ വളരെ ഉയർന്ന വോൾട്ടതയിലുള്ള ഡയറക്റ്റ് കറണ്ട് (DC) ഉൽപ്പാദിപ്പിക്കുന്നു. 1929 ൽ അമേരിക്കൻ ഭൗതികശാസ്ത്രജ്ഞനായ റോബർട്ട് ജെ. വാൻ ഡി ഗ്രാഫ് ആണ് കണ്ടെത്തിയത്. ആധുനിക വാൻ ഡി ഗ്രാഫ് ജനറേറ്ററുകളിൽ 5 മെഗാവോൾട്ടതകൾ വരെ പൊട്ടൻഷ്യൽ വ്യത്യാസം കൈവരിക്കാൻ കഴിയും മേശയിൽക്കൊള്ളുന്ന വകഭേദത്തിന് 100,000 വോൾട്ടതകൾ ഉൽപ്പാദിപ്പിച്ച് കാണാൻ സാധിക്കുന്ന സ്ഫുരണങ്ങൾ ഉൽപ്പാദിപ്പിക്കാൻ ആവശ്യമായ ഊർജ്ജം ശേഖരിക്കാൻ കഴിയും. ചെറിയ വാൻ ഡി ഗ്രാഫ് യന്ത്രങ്ങൾ ഉണ്ടാക്കുന്നത് വിനോദത്തിനും ഭൗതികശാസ്ത്രവിദ്യാഭ്യാസത്തിൽ ഇലക്ട്രോസ്റ്റാറ്റിക്സ് പഠിപ്പിക്കാനും ആണ്. വലിയവ ശാസ്ത്രമ്യൂസിയങ്ങളിൽ പ്രദർശിപ്പിക്കുന്നു.

വാൻ ഡി ഗ്രാഫ് ജനറേറ്റർ വികസിപ്പിച്ചത് ഭൗതികശാസ്ത്രഗവേഷണത്തിലെ പാർട്ടിക്കിൽ ആക്സിലേറ്റർ ആയാണ്. ഇതിന്റെ ഉയർന്ന പൊട്ടൻഷ്യൽ ശൂന്യമായ കുഴലുകളിൽ സബ്അറ്റോമിക്ക് പാർട്ടിക്കിളുകളെ ഉയർന്ന വേഗതകളിൽ ത്വരിതപ്പെടുത്താൻ ഉപയോഗിക്കുന്നു. സൈക്ലോൺ വികസിപ്പിക്കുന്നത് വരെ 1930 കളിൽ വരെ ഏറ്റവും ശക്തമായ ത്വരിതമായിരുന്നു ഇത്. ഊർജ്ജിതമാക്കിയ പാർട്ടിക്കിളുകളും ന്യൂക്ലിയർ മെഡിസിൻ പോലെയുള്ള മേഖലകളിൽ ഉപയോഗിക്കുന്ന എക്സ്-റേ ബീമുകളും ഉൽപ്പാദിപ്പിക്കുന്ന ത്വരിതമായി ഇത് ഇപ്പോഴും ഉപയോഗിക്കുന്നു. വോൾട്ടത് ഇരട്ടിയാക്കാൻ രണ്ട് ജനറേറ്ററുകൾ സാധാരണയായി ഒന്നിച്ചുപയോഗിക്കുന്നു. ഒന്ന് പോസിറ്റീവും മറ്റേത് നെഗറ്റീവും പൊട്ടൻഷ്യലുകൾ ഉൽപ്പാദിപ്പിക്കുന്നു. ഇതിന് ടാൻഡം വാൻ ഡി ഗ്രാഫ് ത്വരിതം എന്നാണ് പറയുന്നത്. ഉദാഹരണത്തിന് Brookhaven National Laboratory യിലെ ടാൻഡം വാൻ ഡി ഗ്രാഫ് ത്വരിതം ഏകദേശം 30 മില്ല്യൺ വോൾട്ട് പൊട്ടൻഷ്യൽ വ്യത്യാസങ്ങൾ കൈവരിക്കാൻ കഴിയും.

തുറന്നിരിക്കുന്ന വാൻ ഡി ഗ്രാഫ് യന്ത്രങ്ങളിലെ വോൾട്ടത നിയന്ത്രിക്കുന്നത് ഏകദേശം 5 മെഗാവോൾട്ടിനെ arcing, corona discharge എന്നിവ ചെയ്താണ്. ഭൂരിഭാഗം ആധുനിക വ്യവസായ യന്ത്രങ്ങൾ സൂക്ഷിച്ചിരിക്കുന്നത് കുചാലക വാതകങ്ങളുള്ള മർദ്ദീകരിച്ച ടാങ്കിലാണ്. ഇവയ്ക്ക് ഏകദേശം 25 മെഗാവോൾട്ടുകൾക്കു മുകളിൽ പൊട്ടൻഷ്യലുകൾ കൈവരിക്കാ കഴിയും. 



</doc>
<doc id="339225" url="https://ml.wikipedia.org/wiki?curid=339225" title="തളങ്കര">
തളങ്കര

കാസർഗോഡ് നഗരസഭയിൽ ഉൾപ്പെടുന്ന ഒരു പ്രദേശമാണ് തളങ്കര. ഇന്ത്യയിലെ ആദ്യകാല മുസ്ലീം പള്ളികളിലൊന്ന് സ്ഥിതിചെയ്യുന്ന സ്ഥലം എന്ന നിലയിൽ പ്രസിദ്ധമാണ് ഈ പ്രദേശം. ഇവിടെയുള്ള ഭൂരിഭാഗം പേരും മിഡിൽ ഈസ്റ്റിലെ ഗൾഫ് രാജ്യങ്ങളെ ആശ്രയിച്ചു കഴിയുന്നു. പടിഞ്ഞാർ , പടിഞ്ഞാർ കുന്നിൽ, കടവത്ത്, ഖാസിലേൻ, ജദീദ് റോഡ്, ബാങ്കോട്, ദീനാർ നഗർ, മുപ്പതാം മൈൽ എന്നീ മൊഹല്ലകൾ അടങ്ങിയതാണ് തളങ്കര. ഓരോ മൊഹല്ലകൾക്കും പ്രത്യേകം മസ്ജിദുകളും മദ്രസകളുമുണ്ട്.


</doc>
<doc id="339269" url="https://ml.wikipedia.org/wiki?curid=339269" title="പേരാക് ലാസ്കർ">
പേരാക് ലാസ്കർ

വടക്ക് കിഴക്കൻ ഭാരതത്തിൽ കണ്ടുവരുന്ന ഒരിനം ചിത്രശലഭം ആണ് പേരാക് ലാസ്കർ .
Pantoporia paraka എന്ന ശാസ്ത്രനാമത്തിൽ അറിയപ്പെടുന്ന ഇവയ്ക്ക് നരിവരയനുമായി നല്ല സാദൃശ്യം കാണാം

ഭാരതത്തിൽ ഇവയെ അസം,മേഘാലയ,പശ്ചിമ ബംഗാൾ എന്നിവിടങ്ങളിൽ നിന്നും കണ്ടെത്തിയിട്ടുണ്ട്. മേയ്,നവംബർ മാസങ്ങളിലാണ് ഇവയെ കൂടുതലായി
കണ്ടുവരുന്നത് 


</doc>
<doc id="339274" url="https://ml.wikipedia.org/wiki?curid=339274" title="റുഡോൾഫ് ഹെസ്">
റുഡോൾഫ് ഹെസ്

നാസി ജർമനിയിലെ അതിപ്രധാനിയായ ഒരു രാഷ്ട്രീയക്കാരനായിരുന്നു റുഡോൾഫ് ഹെസ് (Rudolf Walter Richard Heß), Hess എന്നും പറയും (26 ഏപ്രിൽ 1894 – 17 ആഗസ്ത് 1987). 1933 -ൽ തന്റെ അസ്സിസ്റ്റന്റായി ഹിറ്റ്‌ലർ നിയമിച്ച ഇയാൾ 1941 വരെ ആ സ്ഥാനത്ത് തുടർന്നു. ആ സമയം രണ്ടാം ലോകമഹായുദ്ധകാലത്ത് ഒറ്റയ്ക്ക് വിമാനം പറത്തി അയാൾ സ്കോട്‌ലാന്റിലേക്ക് ബ്രിട്ടനുമായി സമാധാനചർച്ചകൾക്ക് പോയിരുന്നു. യുദ്ധാനന്തരം പിടിക്കപ്പെട്ട ഇയാളെ സമാധാനത്തിനെതിരായ കുറ്റങ്ങൾക്ക് വിചാരണ ചെയ്ത് ജീവപര്യന്തം ജയിലിലടച്ചു.

ഒന്നാം ലോകമഹായുദ്ധത്തിൽ പങ്കെടുത്തിട്ടുള്ള ഹെസ് യുദ്ധാനന്തരം മ്യൂണിക് സർവ്വകലാശാലയിൽ "ജീവിക്കാനുള്ള ഇടം" എന്ന തത്ത്വത്തിൽ വിശ്വസിക്കുന്ന കാൾ ഹോഷോഫറിന്റെ കീഴിൽ പഠനം നടത്തി. ഈ കാര്യമാണ് പിന്നീട് നാസിപ്പാർട്ടിയുടെ മുഖ്യ ആശയമായി മാറിയത്. 1920 ജൂലൈ 1-ന് നാസിപ്പാർട്ടിയിൽ ചേർന്ന ഹെസ്, ബാവേറിയയിലെ സർക്കാരിനെ അട്ടിമറിക്കാനായി നടത്തിയ, നാസികളുടെ പരാജയപ്പെട്ട ബീർ ഹാൾ പുഷിൽ ഹിറ്റ്‌ലറോടൊപ്പം ഉണ്ടായിരുന്നു. ഇക്കാര്യത്തിനു ജയിലിൽ കഴിയുമ്പോൾ നാസികളുടെ ആരാധനാഗ്രന്ഥമായ, ഹിറ്റ്‌ലറുടെ ആത്മകഥ മെയിൻ കാംഫ് എഴുതാൻ ഇയാൾ ഹിറ്റ്‌ലറെ സഹായിച്ചു. 

1933 -ൽ നാസികൾ അധികാരം പിടിച്ചശേഷം, ഹിറ്റ്‌ലറുടെ മന്ത്രിസഭയിൽ ഇയാൾ അംഗമായിരുന്നു. ഹിറ്റ്‌ലറിനും ഗോറിങ്ങിനും ശേഷം നാസി ശ്രേണിയിൽ ഏറ്റവും അധികാരമുള്ളയാൾ ഹെസ് ആയിരുന്നു. ഹിറ്റ്‌ലർക്കുവേണ്ടി പരിപാടികളിലും റാലികളിലും പ്രസംഗിക്കുന്നതുകൂടാതെ ജൂതന്മാരുടെ അവകാശങ്ങൾ മുഴുവൻ കവർന്നെടുത്ത ന്യൂറംബർഗ് നിയമങ്ങൾ അടക്കം പല നിയമങ്ങളും ഉണ്ടാക്കുകവഴി ഹോളോകോസ്റ്റിനു വഴിമരുന്നിട്ടതിൽ പ്രധാനിയാണ് ഹെസ്.

ഒരു വൈമാനികനായ ഇയാൾ പുതുതരം വിമാനങ്ങൾ വരുമ്പോൾ അവ പറത്തിനോക്കി പരീക്ഷിച്ചിരുന്നു. ബ്രിട്ടീഷ് സർക്കാർ വിരോധിയാണെന്ന് ഹെസ്സ് ധരിച്ച ഹാമിൽട്ടൺ ഡ്യൂക്കുമായി സമാധാനചർച്ചനടത്താനായി 1941 മെയ് 10-ന് ഒറ്റയ്ക്ക് ഒരു വിമാനം പറത്തി സ്കോട്‌ലാന്റിലേക്ക് ചെന്ന ഹെസ്സിനെ എത്തിയപ്പോൾത്തന്നെ പിടിച്ച് യുദ്ധം തീരുന്നതുവരെ ബ്രിട്ടീഷുകാർ തടവിലിട്ടു. യുദ്ധം തീർന്നപ്പോൾ 1946 -ൽ പ്രധാനയുദ്ധക്കുറ്റവാളികളെ വിചാരണ ചെയ്ത ന്യൂറംബർഗ് വിചാരണയിൽ ഹെസ് തനിക്ക് അമ്നീഷ്യയാണെന്ന് വാദിക്കുകയുണ്ടായി. അയാൾ തന്നെ പിന്നീട് അത് നുണയാണെന്ന് സമ്മതിച്ചു. മറ്റു ജർമൻ നേതാക്കളുമൊത്ത് സമാധാനത്തിനെതിരെ നടന്ന കുറ്റങ്ങൾക്കും ഗൂഢാലോചനകൾക്കും യുദ്ധക്കുറ്റങ്ങൾക്കും വിചാരണ ചെയ്ത് 1947 -ൽ സ്പാൻഡൗ ജയിലിൽ അടയ്ക്കപ്പെട്ടു. ജീവപര്യന്തം തടവിനു ശിക്ഷിക്കപ്പെട്ട ഇയാളെ പുറത്തിറക്കാനുള്ള ബന്ധുക്കളുടെയും പ്രമുഖരാഷ്ട്രീയക്കാരുടെയും എല്ലാ ശ്രമങ്ങളെയും സോവിയറ്റ് യൂണിയൻ തടഞ്ഞു. ജയിലിൽ ആയിരിക്കുമ്പോൾത്തന്നെ 1987 -ൽ തന്റെ 93 -ആം വയസ്സിൽ ഇയാൾ ആത്മഹത്യ ചെയ്തു. പുതുനാസികൾ ഈ സ്ഥലം തങ്ങളുടെ അരാധനാസ്ഥലം ആക്കി മാറ്റാതിരിക്കാൻ ഹെസിന്റെ മരണത്തിനുശേഷം ഈ ജയിൽ തകർത്തുകളഞ്ഞു.


</doc>
<doc id="339276" url="https://ml.wikipedia.org/wiki?curid=339276" title="നരഭോജി മരം">
നരഭോജി മരം

നരഭോജി മരം എന്നത് വിവിധ സങ്കൽപ്പിക-കീടഭോജി സസ്യങ്ങളെ സൂചിപ്പിക്കാൻ ഉപയോഗിക്കുന്ന പദമാണ്.  കണ്ടുപിടിച്ചിരിക്കുന്നതിൽ വെച്ച് ഏറ്റവും വലിയ കീടഭോജി സസ്യം "നിപെന്തിസ് റാജ"-യാണ്.

"ന്യൂ യോർക്ക്‌ വേൾഡ്"-ൽ പ്രസിദ്ധീകരിക്കപ്പെട്ട എഡ്മണ്ട് സ്പെൻസറിന്റെ സാഹിത്യസ്പർശമുള്ള ഒരു രചനയിലൂടെയാണ് നരഭോജി മരം എന്ന ആശയം ഉരുത്തിരിഞ്ഞത്. സ്പെൻസറിന്റെ ലേഖനം 26 ഏപ്രിൽ 1874-ലാണ് ന്യൂ യോർക്ക്‌ വേൾഡിൽ ആദ്യമായി പ്രത്യക്ഷപ്പെട്ടത്. പിന്നീട് രണ്ടു ദിവസങ്ങൾക്ക് ശേഷം വീണ്ടും പ്രസിദ്ധീകരിക്കപ്പെട്ടു. ലേഖനത്തിൽ ജെർമ്മൻ പര്യവേഷകനായ കാൾ ലീച്ചിന്റെ കത്ത് പ്രസിദ്ധീകരിക്കപ്പെട്ടു. മഡഗാസ്കറിലെ മ്കോഡോ ഗോത്രവർഗ്ഗക്കാരുടെ നരബലിയെക്കുറിച്ച് ഇതിൽ പരാമർശമുണ്ടായിരുന്നു. പിന്നീട് ഇത് മറ്റു പത്രങ്ങളിലും പ്രസിദ്ധീകരിക്കപ്പെട്ടു. 

ചെയിസ് ഓസ്ബോണിന്റെ "മഡഗാസ്കർ, നരഭോജി മരത്തിന്റെ നാട്" എന്ന പുസ്തകം പ്രസിദ്ധീകരിച്ചതോടെ ഇതിനു കൂടുതൽ പ്രചാരണം ലഭിച്ചു. മഡഗാസ്കറിലെ ഗോത്രവർഗ്ഗക്കർക്കും മിഷണറിമാർക്കും ഈ ഭയാനകവൃക്ഷത്തെക്കുറിച്ച് അറിവുണ്ടായിരുന്നെന്നു സമർത്ഥിക്കുന്നു.  

എന്നാൽ 1955-ൽ "അരണകളും മറ്റ് അത്ഭുതങ്ങളും" എന്ന തന്റെ പുസ്തകത്തിൽ വില്ലി ലേ ഇവയെല്ലാം കെട്ടുകഥകളാണെന്നു പറയുന്നു.


</doc>
<doc id="339277" url="https://ml.wikipedia.org/wiki?curid=339277" title="പ്രോട്ടോപ്റ്റിറസ്">
പ്രോട്ടോപ്റ്റിറസ്

പ്രോട്ടോപ്റ്റിറിഡേ മത്സ്യകുടുംബത്തിലെ ഏക ജീനസ്സാണ് പ്രോട്ടോപ്റ്റിറസ് (Protopterus). ആഫ്രിക്കയിൽ കണ്ടുവരുന്ന നാല് ശ്വാസകോശമത്സ്യങ്ങളാണ് ഈ ജീനസ്സിലുൾപ്പെടുന്നത്. വെള്ളമില്ലാതെ മാസങ്ങളോളം ജീവിക്കാൻ സാധിക്കുന്നു എന്നതിവയുടെ പ്രത്യേകതയാണ്. വെള്ളമില്ലാത്ത കാലങ്ങളിൽ ഇത്തരം മത്സ്യങ്ങൾ ഗ്രീഷ്മനിദ്രയിൽ (aestivation) ഏർപ്പെടാറുണ്ട്.
പ്രോട്ടോപ്റ്റിറസ് ജീനസ്സിൽ വരുന്ന മത്സ്യങ്ങൾ ആരലിനെപ്പോലെ നീളമുള്ള ശരീരത്തോടുകൂടിയതാണ്. ഇവയുടെ ചെകിളകൾക്കു പിറകിലായുള്ള മീൻചിറകുകളും  ഉദരത്തോടു ചേർന്നു കിടക്കുന്ന മീൻചിറകുകളും നൂലുപോലെയാണ്. മുതുകിനോടൊട്ടിയ മീൻചിറകുകളും വാലിനോടു ചേർന്നുള്ള മീൻചിറകുകളും കൂടിചേർന്നരൂപത്തിലാണ്. ഇത്തരം മത്സ്യങ്ങൾക്ക് വെള്ളത്തിലൂടെ നീന്താനും അവയുടെ നൂലുപോലുള്ള മീന്ചിറകുകളുപയോഗിച്ച് വെള്ളത്തിനു താഴെ മണ്ണിലുടെ ഇഴഞ്ഞു നീങ്ങാനും സാധിക്കും.ഏറ്റവും നീളമുള്ള സ്പീഷിസിന് 200 സെന്റീമീറ്റർ  (6.6 ft) വരെ നീളവെക്കാറുണ്ട്.

പ്രധാനമായും അന്തരീക്ഷവായു ശ്വസിക്കുന്ന ഇവയെ പൊതുവെ ചളിക്കുണ്ടുകൾ, ചതുപ്പുപ്രദേശങ്ങൾ എന്നിങ്ങനെയുള്ള ആഴം കുറഞ്ഞ ജലാശയങ്ങളിലാണ് കാണുന്നത്. എന്നാൽ വിക്ടോറിയ തടാകംപോലെയുള്ള വലിയ തടാകങ്ങളിലും ഇവയെ കണ്ടെത്തിയിട്ടുണ്ട്. മാംസഭുക്കുകളായ ഇവർ ക്രസ്റ്റേഷ്യൻ, വെള്ളത്തിലെ പ്രാണികൾ, പുഴു, തവള മുതലായവയാണ് ഭക്ഷിക്കുന്നത്. വെള്ളമില്ലാതെ മാസങ്ങളോളം ജീവിക്കാൻ സാധിക്കുന്ന ഇത്തരം മത്സ്യങ്ങൾ വേനൽക്കാലത്ത് ജലാശയങ്ങൾ വരണ്ടുതുടങ്ങുമ്പോൾ മണ്ണിൽ മാളമുണ്ടാക്കി അതിലേക്ക് പോകുന്നു. 
ജലത്തിലെ ഓക്സിജന്റെ അളവുകുറയുന്നതിനാലും വെള്ളം ഇല്ലാതാകുമ്പോഴും പ്രോട്ടോപ്റ്റിറസ് മത്സ്യങ്ങൾ നിശ്ചിതസമയങ്ങളിൽ അന്തരീക്ഷത്തിലെ വായു ഉൾക്കൊള്ളുന്നു. ഇത്തരം സാഹചര്യങ്ങളുമായി പൂർണ്ണമായും ഇണങ്ങിചേരുന്നതിനായി ഇവയ്ക്ക് സവിശേഷമായ രൂപമാറ്റംവന്ന ശ്വാസകോശങ്ങളുള്ളത്. ഇവയുടെ ശ്വാസകോശത്തിൽ കട്ടികുറഞ്ഞ ഭിത്തിയോടുകൂടിയ ധാരാളം രക്തധമനികൾ ഉള്ളതുകൊണ്ട്, ധമനികളിലൂടെ ഒഴുകുന്ന രക്തം ശ്വാസകോശത്തിലേക്കെത്തുന്ന വായുവിലെ ഓക്സിജനെ സ്വീകരിച്ച് രക്തശുദ്ധീകരണ പ്രക്രിയ നടക്കുന്നു. ചെറിയ 
സിരാ-ധമനീവ്യൂഹങ്ങളിലേക്കുള്ള രക്തപ്രവാഹത്തെ ഭാഗീകമായി വേർത്തിരിക്കുന്നതിനുള്ള അനുരൂപം സംഭവിച്ചതാണ് ഇവയുടെ ഹൃദയം.ഇവയുടെ ഹൃദയത്തിലെ ഭാഗീകമായി വിഭജിക്കപ്പെട്ടിരിക്കുന്ന അറയായ ആട്രിയ (atrium) ത്തിന്റെ ഇടതു ഭാഗത്ത് ശുദ്ധരക്തവും വലതു ഭാഗത്ത് അശുദ്ധരക്തവും സ്വീകരിക്കപ്പെടുന്നു. <br>
ഇവയുടെ പ്രജനന-കാലം വർഷക്കാലത്തിന്റെ തുടക്കത്തിലാണ്. ചെളിയിൽ മാളങ്ങളുണ്ടാക്കി അതിൽ മുട്ടയിടുന്ന ഇവർ ഇരപിടിയന്മാരിൽ നിന്നും മുട്ടകളെ സംരക്ഷിക്കാൻ കാവൽ നിൽക്കുകയും ചെയ്യുന്നു. മുട്ടകൾ വിരിഞ്ഞുണ്ടാകുന്ന കുഞ്ഞുങ്ങൾ വാൽമാക്രികളോടു സാമ്യമുള്ളവയും പ്രകടമായ ചെകിളപ്പൂക്കളോടുകൂടിയവയും ആണ്. പിന്നീടാണ് ഇവയുടെ ശ്വാസകോശം രൂപപ്പെടുന്നതും വായു ശ്വസിക്കാൻ തുടങ്ങുന്നതും.
ഗ്രീഷ്മനിദ്രയിൽ കഴിയുന്ന ശ്വാസകോശമത്സ്യങ്ങളെ ആഫ്രിക്കകാർ അവയുടെ മാളത്തോടുകൂടി കൂടി കുഴിച്ചെടുക്കുന്നു. മണ്ണോടുകൂടി ഇവയെ ജീവനോടെ ഏറെനാൾ സൂക്ഷിക്കുകയും ആവശ്യത്തിനുയോപയോഗിക്കുകയും ചെയ്യും.

പ്രോട്ടോപ്റ്റിറിഡേ മത്സ്യകുടുംബത്തിൽ നാല് സ്പീഷിസുകളാണുള്ളത്. 


</doc>
<doc id="339292" url="https://ml.wikipedia.org/wiki?curid=339292" title="ഐക്യകേരളത്തിലെ പ്രധാന സംഭവങ്ങളുടെ പട്ടിക">
ഐക്യകേരളത്തിലെ പ്രധാന സംഭവങ്ങളുടെ പട്ടിക




</doc>
<doc id="339314" url="https://ml.wikipedia.org/wiki?curid=339314" title="ഹാൻ കാങ്">
ഹാൻ കാങ്

ഒരു ദക്ഷിണ കൊറിയൻ എഴുത്തുകാരിയാണ് ഹാൻ കാങ് (; born November 27, 1970). കാങിന്റെ ദ വെജിറ്റേറിയൻ എന്ന നോവൽ 2016 ലെ മാൻ ബുക്കർ പുരസ്‌കാരത്തിന് അർഹമായി. മാംസാഹാരം കഴിയ്ക്കുന്നത് നിറുത്തിയ ഒരു സ്ത്രീയുടെ അവസ്ഥാന്തരം ആണ് ഈ നോവലിന്റെ പ്രതിപാദ്യം. ഇംഗ്ലീഷിലേയ്ക്ക് തർജമ ചെയ്യപ്പെട്ട ഇവരുടെ ആദ്യ പുസ്തകമാണിത്.
ഹാൻ സ്യൂങ്-വോൻ എന്ന കൊറിയൻ നോവലിസ്റ്റിന്റെ മകളാണ് ഇവർ. ദക്ഷിണകൊറിയയിലെ ഗ്വാൻഗ്ജു എന്ന നഗരത്തിലാണ് ഇവർ ജനിച്ചത്. പത്തു വയസ്സായപ്പോഴേയ്ക്കും സുയുരി എന്ന നഗരത്തിലേയ്ക്ക് മാറി. യോൻസെയ് സർവകലാശാലയിൽ കൊറിയൻ സാഹിത്യം പഠിച്ചു. അവരുടെ സഹോദരനായ ഹാൻ ഡോങ് റിം'ഉം ഒരു എഴുത്തുകാരനാണ്‌. ലിറ്റെറേചർ ആൻഡ്‌ സൊസൈറ്റി എന്ന മാസികയിൽ തന്റെ ഒരു കവിത പ്രസിദ്ധീകരിച്ചു കണ്ടതോടെയാണ് അവർ എഴുത്ത് ഗൌരവമായി എടുത്തുതുടങ്ങിയത്. അടുത്ത വർഷം അവരുടെ ദി സ്കാർലെറ്റ് ആങ്കർ എന്ന ചെറുകഥ സിയൂൾ ആസ്ഥാനമായ ഷിൻമുൻ ദിനപത്രത്തിന്റെ എഴുത്തുമത്സരത്തിൽ ഒന്നാം സമ്മാനം നേടി. തുടർന്ൻ 2005 ൽ യി സാങ് സമ്മാനവും അതിനുശേഷം ടുഡേ'സ് യങ് ആർടിസ്റ്റ്, കൊറിയൻ ലിറ്റെറേചർ നോവൽ അവാർഡ്‌ എന്നിവയും നേടി. ഇപ്പോൾ(2018 ൽ) അവർ സീയൂൾ ഇൻസ്റ്റിറ്റ്യൂട്ട് ഓഫ് ആർട്സ്സ്'ൽ ക്രിയേറ്റിവ് റൈറ്റിങ്ങ്'ന്റെ പ്രൊഫസർ ആയി ജോലി നോക്കുന്നു. 

തനിയ്ക്ക് ഇടയ്ക്കിടയ്ക്ക് അനുഭവപ്പെടാറുള്ള ചെന്നിക്കുത്ത് തന്റെ സാഹിത്യജീവിതത്തിൽ നല്ലൊരു സ്വാധീനം ചെലുത്തിയിട്ടുണ്ട് എന്നാണ് ഇവരുടെ അഭിപ്രായം. യഥാർത്ഥത്തിൽ താൻ ഒരു നോവലിസ്റ്റ്‌ ആകാൻ കാരണം ഇടയ്ക്കിടയ്ക്കുള്ള ഈ ചെന്നിക്കുത്ത് ആണെന്നാണ്‌ അവർ പറയുന്നത്.
ഹാൻ കാങ്ങ്'ന്റെആദ്യകൃതി എ ലവ് ഓഫ് യീസു 1995 ൽ പ്രസിധീകരിയ്ക്കപ്പെട്ടു. സൂക്ഷ്മതയും കയ്യടക്കവുമുള്ള ആഖ്യാനം ഈ കൃതി ശ്രദ്ധിയ്ക്കപ്പെടാൻ ഇടയാക്കി. അമിതമായി കീബോർഡിൽ ടൈപ്പ് ചെയ്ത് കൈകൾക്ക് പരിക്ക് പറ്റിയതുമൂലം "ദി വെജിറ്റേറിയൻ", അതിനോട് ബന്ധപ്പെട്ട "മംഗോളിയൻ മാർക്ക്‌" എന്നീ പുസ്തകങ്ങൾ അവർ കൈ കൊണ്ട് എഴുതുകയായിരുന്നു.

അവരുടെ കോളേജ് ജീവിതത്തിനിടയ്ക്ക് കൊറിയൻ കവിയായ യി സാങ്'ന്റെ ഒരു വരിയിൽ അവർ അത്യധികം ആകൃഷ്ടയായിരുന്നു എന്നു പറയപ്പെടുന്നു. "മനുഷ്യർ വൃക്ഷങ്ങൾ ആകെണ്ടിയിരിയ്ക്കുന്നു എന്നാണെനിയ്ക്കു തോന്നുന്നത്" എന്നതായിരുന്നു ഈ വരി. കൊളോണിയൽ കാലഘട്ടത്തിലെ ആക്രമങ്ങൾക്കെതിരെയുള്ള ഒരു ചെരുത്തുനിൽപ്പായാണ് അവർ ഈ വരികളെ കണ്ടിരുന്നത്. "ദി വെജിറ്റേറിയൻ" എന്ന പുസ്തകം ഇതിൽ നിന്നും പ്രചോദനം ഉൾക്കൊണ്ട് എഴുതിയതാണ്. ഇംഗ്ലീഷിലേയ്ക്ക് തർജമ ചെയ്യപ്പെട്ട അവരുടെ ആദ്യപുസ്തകം ഇതാണെങ്കിലും ഡെബോറ സ്മിത്ത് ഈ പുസ്തകം തർജമ ചെയ്യുമ്പോഴേയ്ക്കും ഇവർ കൊറിയയ്ക്ക് പുറത്തും പ്രശസ്തയായി തുടങ്ങിയിരുന്നു. തർജമയിൽ പല തെറ്റുകളും കണ്ടതിനെ തുടർന്ൻ ചില വിവാദങ്ങൾ ഉണ്ടായി. സ്മിത്ത് ചില സംഭാഷണങ്ങൾ തെറ്റായ കഥാപാത്രങ്ങളുടെ പേരിൽ ആണ് എഴുതിയതെന്നു പറയപ്പെടുന്നു. എന്തായാലും തർജമ ചെയ്ത പുസ്തകത്തിന് രണ്ടു പേർക്കും സംയുക്തമായി 2016 ലെ മാൻ ബുക്കർ സമ്മാനം ലഭിച്ചു. 
കൊറിയയിൽ പ്രസിദ്ധീകരിയ്ക്കപ്പെട്ട അവരുടെ പ്രധാന രചനകൾ "ഫ്രൂട്സ് ഓഫ് മൈ വുമൻ" (2000), "ഫയർ സലമാണ്ടെർ" (2012), "ദി ബ്ലാക്ക്‌ ഡീർ" (1998), "യുവർ കോൾഡ്‌ ഹാൻഡ്‌" (2002), "ദി വെജിറ്റേറിയൻ" (2007), "ബ്രീത്ത്‌ ഫൈറ്റിങ്" (2010), "ഗ്രീക്ക് ലെസ്സൻസ്" (2011), "ഹുമൻ ആക്ട്‌സ്" (2014), "വൈറ്റ് ബുക്ക്‌" (2016) എന്നിവയാണ്.

അവർ സംഗീത'രചനയിലും തൻറെ കഴിവ് തെളിയിച്ചിട്ടുണ്ട്. അതോടൊപ്പം ചിത്രകലയിലും താല്പര്യമുണ്ട്. ഈ താല്പര്യം അവരുടെ പല പുസ്തകങ്ങളിലും പ്രതിഫലിയ്ക്കുന്നുണ്ട്.

ഹാൻ'ന്റെ "ബേബി ബുദ്ധ" എന്ന ലഘുനോവെലിനാണ് 1999 ലെ കൊറിയൻ നോവൽ അവാർഡ്‌ ലഭിച്ചത്. 2000 ലെ ടുഡേ'സ് യങ് ആർടിസ്റ്റ് അവാർഡും 2005 ലെ യീ സാങ് ലിറെറററി അവാർഡും അവർക്ക് ലഭിച്ചു. "ബേബി ബുദ്ധ", "ദി വെജിറ്റേറിയൻ" എന്നീ പുസ്തകങ്ങൾ ചലച്ചിത്രങ്ങളാക്കി മാറ്റിയിട്ടുണ്ട്. ബുസാൻ അന്താരാഷ്‌ട്ര ചലച്ചിത്രോത്സവത്തിൽ ഇത് നിരൂപകശ്രദ്ധ നേടി. 

"മംഗോളിയൻ മാർക്ക്‌" എന്ന കൃതിയ്ക്ക് 2005 ലെ യീ സാങ് അവാർഡ്‌ ലഭിച്ചു. എന്നാൽ ഇതിന്റെ ബാക്കി ഭാഗങ്ങളായി ഉദ്ദേശിച്ചിരുന്ന "ദി വെജിറ്റേറിയൻ", "ഫയർ ട്രീ" എന്നിവ പ്രസാധകരുമായുള്ള തർക്കങ്ങൾ മൂലം പുറത്തിറങ്ങാൻ വൈകി. ഹാൻ കാങ്'ന്റെ ഏറ്റവും അടുത്തിറങ്ങിയ "ദി വൈറ്റ് ബുക്ക്‌" എന്ന പുസ്തകം ആത്മകഥാപരമാണ്. ഇത് പ്രധാനമായും ജനിച്ചു രണ്ടു മണിക്കൂറിനുള്ളിൽ തന്നെ മരിച്ചു പോയ അവരുടെ മൂത്ത സഹോദരിയെപ്പറ്റിയാണ്‌.


English
Non-English

"The Vegetarian" (채식주의자)
"Human Acts" (소년이 온다)
"The White Book" (흰)
"Greek Lessons" (희랍어 시간)


</doc>
<doc id="339316" url="https://ml.wikipedia.org/wiki?curid=339316" title="ദ വെജിറ്റേറിയൻ">
ദ വെജിറ്റേറിയൻ

2016 ലെ മാൻ ബുക്കർ പുരസ്‌കാരത്തിന് അർഹമായ കൊറിയൻ നോവലാണ് ദ വെജിറ്റേറിയൻ.

മാംസാഹാരിയായ സ്ത്രീ അതിൽ നിന്ന് മാറി ചിന്തിക്കുന്നതാണ് നോവലിന്റെ ഇതിവൃത്തം. "പരമ്പരാഗത ശീലങ്ങളിൽ നിന്ന് മാറാൻ തയാറായ സ്ത്രീയുടെ ജീവിതം നോവൽ മനോഹരമായി ചിത്രീകരിക്കുന്നെന്ന് മാൻ ബുക്കർ പുരസ്കാര സമിതി വിലയിരുത്തി. 


</doc>
<doc id="339328" url="https://ml.wikipedia.org/wiki?curid=339328" title="പീർ അലി ഖാൻ">
പീർ അലി ഖാൻ

1857 ലെ ഒന്നാം ഇന്ത്യൻ സ്വാതന്ത്ര്യ സമരത്തിൽ പങ്കാളിയായ സ്വാതന്ത്ര്യസമര സേനാനി.ബീഹാറിൽ ജനിച്ചു.1857 ജൂലായ് 7 ന് പാറ്റ്ന കമ്മീഷണർ വില്യം ടെയ്ലർ അധ്യക്ഷനായ കോടതി വിചാരണ കൂടാതെ വധ ശിക്ഷ വിധിച്ച് മറ്റു 13 പേർക്കൊപ്പം തൂക്കിലേറ്റി.ബീഹാർ സ്ർക്കാർ ഇദ്ദേഹത്തിന്റെ ഓർമ്മക്കായി പാറ്റ്നയിൽ ഷഹീദ് പീർ അലി ഖാൻ പാർക്ക് എന്ന പേരിൽ കുട്ടികൾക്കായി ഒരു ഉദ്യാനം നിർമ്മിച്ചിട്ടുണ്ട്.


</doc>
<doc id="339334" url="https://ml.wikipedia.org/wiki?curid=339334" title="തിരുപ്പൂർ കുമരൻ">
തിരുപ്പൂർ കുമരൻ

തിരുപ്പൂർ കുമരൻ(4 ഒക്റ്റോബർ 1904 -1 നവംബർ 1932).ഇന്ത്യൻ സ്വാതന്ത്ര്യ സമരത്തിൽ പങ്കെടുത്ത് രക്തസാക്ഷിയായ ഒരു സ്വാതന്ത്ര്യ സമര സേനാനിയായിരുന്നു തിരുപ്പൂർ കുമരൻ.ബ്രിട്ടീഷ് ഇന്ത്യയിലെ മദ്രാസ് സംസ്ഥാനത്തിൽ ചെന്നിമല എന്ന ഗ്രാമത്തിലാണ് (ഇന്നത്തെ ഈറോഡ് ജില്ലയിൽ) കുമരൻ ജനിച്ചത്.ദേശബന്ധു യൂത്ത് അസോസിയേഷൻ എന്ന സംഘടന സ്ഥാപിച്ച് അദ്ദേഹം ബ്രിട്ടീഷ് ഭരണത്തിനെതിരെ പ്രതിഷേധ സമരങ്ങൾ സംഘടിപ്പിച്ചു.1932 ജനുവരി 11 ന് തിരുപ്പൂരിലെ നൊയ്യൽ നദിക്കരയിൽ ഒരു പ്രതിഷേധ സമരത്തിനിടെ ഉണ്ടായ പോലീസ് മർദ്ദനത്തിൽ കൊല്ലപ്പെട്ടു.കൊടി കാത്ത കുമരൻ എന്ന് അദ്ദേഹം വിശേഷിപ്പിക്കപ്പെടുന്നു. 2004 ഒക്ടോബറിൽ 100 ആം ജന്മവാർഷികത്തിൽ അദ്ദേഹത്തെ ആദരിച്ചു കൊണ്ട് ഭാരതീയ തപാൽ വകുപ്പ് ഒരു സ്റ്റാമ്പ് പുറത്തിറക്കിയിട്ടുണ്ട്.


</doc>
<doc id="339341" url="https://ml.wikipedia.org/wiki?curid=339341" title="വാൻസീ കോൺഫറൻസ്">
വാൻസീ കോൺഫറൻസ്

1942 ജനുവരി 20 -ന് നാസി ജർമനിയിലെ മുതിർന്ന നാസി നേതാക്കൾ ബെർളിനിലെ നഗരപ്രാന്തമായ വാൻസീയിൽ നടത്തിയ ഒരു യോഗത്തിനെയാണ് വാൻസീ കോൺഫറൻസ് (The Wannsee Conference) () എന്നു വിളിക്കുന്നത്.

നാസി ജർമനിയിലെ മുഖ്യ സുരക്ഷാ കാര്യാലയത്തിറ്റെ (RSHA) നേതാവായ റീൻഹാർഡ് ഹെയ്‌ൻഡ്രിക് വിളിച്ചുചേർത്ത ഈ യോഗത്തിന്റെ മുഖ്യലക്ഷ്യം ജൂതപ്രശ്നത്തിന്റെ അന്തിമപരിഹാരത്തിന്റെ നടത്തിപ്പിനായി എല്ലാ സർക്കാർ വകുപ്പുകളുടെയും ഭരണപരമായ സഹകരണവും ഏകോപനവും ഉറപ്പിക്കലായിരുന്നു. ജർമനിയുടെ നിയന്ത്രണത്തിലുള്ള യൂറോപ്പിലെ ജൂതന്മാരെ മുഴുവൻ പോളണ്ടിലേക്ക് നാടുകടത്തിയശേഷം കൂട്ടക്കുരുതി നടത്തലായിരുന്നു ഇതിന്റെ ലക്ഷ്യം. പല സർക്കാർ സ്ഥാപനങ്ങളുടെ മേധാവികൾ, വിദേശകാര്യമന്ത്രാലയത്തിൽ നിന്നും സെക്രട്ടറിമാർ, നിയമ, ആഭ്യന്തര, നീതിന്യായവകുപ്പുകൾ എന്നിവിടങ്ങളിൽ നിന്നെല്ലാം ഉയർന്ന ഉദ്യോഗസ്ഥർ ഷുട്സ്റ്റാഫൽ പ്രതിനിധികൾ എന്നിവരെല്ലാം ഈ യോഗത്തിൽ പങ്കെടുത്തു. ഈ യോഗത്തിലാണ് യൂറോപ്പിലെ ജൂതന്മാരെ എങ്ങനെയാണ് പടിഞ്ഞാറ് നിന്നും കിഴക്കോട്ട് തെളിച്ചുകൊണ്ടുവന്ന് പോളണ്ടിൽ കടന്നുകയറിയ കയറിയ ജനറൽ ഗവണ്മെന്റ് എന്നു പറയുന്ന സ്ഥലത്തേക്ക് കൊണ്ടുപോയി നിർമ്മാർജ്ജന ക്യാമ്പുകളിൽ വച്ച് കൂട്ടക്കൊല നടത്തേണ്ടതെന്ന് ഹെയ്‌ൻഡ്രിക് വിശദമാക്കിയത്. 

നാസികൾ ഭരണം പിടിച്ചെടുത്ത 1933 ജനുവരി 30 മുതൽ തന്നെ ജൂതന്മാരോടുള്ള വിവേചനം നിയമപരമാക്കിത്തുടങ്ങിയിരുന്നു. അക്രമവും സാമ്പത്തികസമ്മർദ്ദങ്ങളും ഉപയോഗിച്ച് സ്വമനസാലേ രാജ്യം വിട്ടുപോകാൻ പലതരത്തിലും ഇത് ജൂതരെ നിർബന്ധിതരാക്കി. 1939 -ലെ പോളണ്ട് അധിനിവേശത്തിനുശേഷം, യൂറോപ്പിലെ ജൂതന്മാരെ കൊന്നുതീർക്കാൻ തുടങ്ങുകയും 1941 ജൂണിൽ സോവിയറ്റ് യൂണിയനിൽ കടന്നുകയറിയതോടെ അതിന്റെ രൂക്ഷത വർദ്ധിപ്പിക്കുകയും ചെയ്തു. 1941 ജൂലൈ 31 -ന് ഗോറിങ്ങ് ഹെയ്‌ഡ്രിക്കിനോട് ജർമൻ നിയന്ത്രണത്തിലുള്ള സ്ഥലങ്ങളിലെ ജൂതപ്രശ്നത്തിന്റെ അന്തിമപരിഹാരത്തിന്റെ നടത്തിപ്പിനായി ഒരു പദ്ധതി തയ്യാറാക്കാനും അതിന് എല്ലാ സർക്കാർ വകുപ്പുകളുടെ ഏകോപനവും സഹകരണവും ഉറപ്പിക്കാൻ വേണ്ടത് ചെയ്യാനും രേഖാമൂലം തന്നെ ആവശ്യപ്പെട്ടു. ഒരിക്കൽ ജൂതരെയെല്ലാം ഒരുമിച്ച് എത്തിക്കുന്ന പരിപാടികൾ പൂർത്തിയായിക്കഴിഞ്ഞാൽ, അവരെ തീർക്കുന്ന പണികൾ ഷുട്സ്റ്റാഫലിന്റെ നിയന്ത്രണത്തിലുള്ള ഒരു ആഭ്യന്തരകാര്യം മാത്രമാണെന്ന് ഹെയ്‌ഡ്രിക് ഊന്നിപ്പറയുകയുണ്ടായി. യോഗത്തിന്റെ രണ്ടാമത്തെ ലക്ഷ്യം ആരെയെല്ലാമാണ് ജൂതന്മാരായി പരിഗണിക്കേണ്ടതെന്നും അങ്ങനെ കൂട്ടക്കുരുതിയുടെ വ്യാപ്തി എത്രത്തോളം ആയിരിക്കണമെന്നതുമായിരുന്നു. 

വാൻസീ കോൺഫറൻസിൽന്റെ മിനുറ്റ്‌സിന്റെ ഒരു കോപ്പി യുദ്ധത്തെ അതിജീവിച്ചത് ന്യൂറംബർഗ് വിചാരണയിലെ അമേരിക്കൻ വാദിഭാഗം അഭിഭാഷകനായ റോബർട്ട് കെമ്പ്‌നർ ജർമനിയുടെ വിദേശകാര്യ ഓഫീസിൽ നിന്നും പിടിച്ചെടുക്കുകയുണ്ടായി. യോഗം നടന്ന സ്ഥലം ഇന്ന് ഹോളോകോസ്റ്റ് സ്മാരകവും മ്യൂസിയവും ആണ്.

ജൂതവിരോധം, വംശവിശുദ്ധി, യൂജെനിക്സ് എന്നിവയോടൊപ്പം ജർമൻവൽക്കരണവും ജർമൻ ജനതയ്ക്ക് ജീവിക്കാനുള്ള ഇടത്തിന്റെ വ്യാപ്തി വർദ്ധിപ്പിക്കാനുള്ള ലക്ഷ്യത്തോടെ മറ്റു രാജ്യങ്ങളെ ആക്രമിച്ചു കീഴ്‌പ്പെടുത്താനുള്ള ആശയങ്ങളെല്ലാം കൂടിച്ചേർന്നുണ്ടായ നാസിസം, ഇവയെ എല്ലാം ഒരു കുടക്കീഴിൽ കൊണ്ടുവന്നു. ഇങ്ങനെ വ്യാപ്തി വർദ്ധിപ്പിക്കാനായി പോളണ്ടിനെയും സോവിയറ്റ് യൂണിയനെയും ആക്രമിക്കുകയും അവിടെയെല്ലാമുള്ള "താഴ്‌ന്ന" വംശജരായ ജൂതരെ നാടുകടത്തുകയോ കൊന്നുതീർക്കുകയോ ചെയ്യാനായിരുന്നു പദ്ധതി. ജൂതരോടുള്ള വിവേചനം വളരെക്കാലമായി നിലനിന്നിരുന്നത് ആണെങ്കിലും യൂറോപ്പിലെല്ലാം അതു നിയമവിരുദ്ധമായിരുന്നു. അതിനെയെല്ലാം നിയമത്തിന്റെ വലയത്തിൽ കൊണ്ടുവരാനുള്ള പ്രവൃത്തികൾ 1933 ജനുവരി 30 -ന് ജർമനിയിൽ നാസികൾ അധികാരം പിടിച്ചത് മുതൽ തുടങ്ങിയിരുന്നു. ഏപ്രിൽ 7 -ന് കൊണ്ടുവന്ന നിയമപ്രകാരം ഭരണത്തിലും നിയമവൃത്തിയിലും നിന്ന് ജൂതന്മാരെ പുറത്താക്കിയിരുന്നു. ഉടൻതന്നെ പിന്നീടുവന്ന നിയമങ്ങൾ ജൂതന്മാരെ മറ്റു പലതരം ജോലികളിൽ നിന്നും വിലക്കി. അക്രമവും സാമ്പത്തികസമ്മർദ്ദങ്ങളും ഉണ്ടാക്കി നാടുവിടാൻ നാസികൾ ജൂതരെ നിർബന്ധിതരാക്കി. ജൂതരുടെ കച്ചവടങ്ങൾക്ക് മാർക്കറ്റിൽ സ്ഥാനം നൽകാതിരിക്കൽ, അവയെപ്പറ്റി പത്രങ്ങളിൽ പരസ്യം നൽകുന്നതു തടയൽ, സർക്കാർ കൊണ്ട്രാക്‌ടുകൾ നൽകാതിരിക്കൽ എന്നിങ്ങനെയെല്ലാം ജൂതരെ പരമാവധി ദ്രോഹിക്കുന്ന നടപടികൾ കൊണ്ടുവന്നു. അവരുടെ കച്ചവടങ്ങൾ ബഹിഷ്കരിക്കലും പൗരന്മാരെ ഉപദ്രവിക്കലും ആക്രമണങ്ങൾ അഴിച്ചുവിടലും കൂടി ആയപ്പോൾ നാസിജർമ്മനിയിലെ ജൂതന്മാരുടെ ജീവിതം ദുസ്സഹമായിത്തീർന്നു.

1935 സെപ്തംബറിൽ ന്യൂറംബർഗ് നിയമങ്ങൾ ഉണ്ടാക്കപ്പെട്ടതോടെ ജൂതന്മാരും മറ്റുജർമൻവംശജരുമായുള്ള വിവാഹവും ജൂതരുമായുള്ള ലൈംഗികബന്ധവും ജൂതഭവനങ്ങളിൽ 45 വയസ്സിനുതാഴെയുള്ള ജൂതരല്ലാത്ത സ്ത്രീകളെ ജോലിക്കുനിർത്തുന്നതുമെല്ലാം നിയമവിരുദ്ധമാക്കി. ഈ നിയമപ്രകാരം ജൂതരുടെയും മറ്റു ന്യൂനപക്ഷങ്ങളുടെയും പൗരത്വം എടുത്തുകളഞ്ഞു. കൂടെ ഉണ്ടായ ഒരു നിയമപ്രകാരം മൂന്നു മുത്തച്ഛനും മുത്തശ്ശിയും ജൂതന്മാരായവരെ ജൂതന്മാരായി കണക്കാക്കി. 1939 -ൽ രണ്ടാം ലോകമഹായുദ്ധം ആരംഭിക്കുമ്പോഴേക്കും ജർമ്മനിയിൽ ഉണ്ടായിരുന്ന 437000 ജൂതന്മാരിൽ 250000 ആൾക്കാർ അമേരിക്കയിലേക്കും പാലസ്തീനിലേക്കും ബ്രിട്ടനിലേക്കും മറ്റു രാജ്യങ്ങളിലേക്കും കുടിയേറിക്കഴിഞ്ഞിരുന്നു. 

1939 സെപ്തംബറിൽ പോളണ്ടിലേക്കുള്ള കടന്നുകയറ്റത്തിനു ശേഷം അവരുടെ നേതാക്കളെയും ബുദ്ധിജീവികളെയും ഇല്ലായ്മ ചെയ്യാൻ ഹിറ്റ്‌ലർ ഉത്തരവിട്ടു. പോളണ്ടിൽ കൊല്ലേണ്ട ആൾക്കാരുടെ പട്ടിക 1939 മെയ് മാസത്തിൽത്തന്നെ എസ് എസ്സ് ഉണ്ടാക്കിയിരുന്നു. പോളണ്ടിൽ താമസിക്കുന്ന ജർമൻകാരുടെ സഹായത്തോടെ എസ് എസ്സിന്റെ കൂട്ടക്കൊലസംഘങ്ങൾ ആണ് കൂട്ടക്കൊലകൾ നടത്തിയിരുന്നത്. പോളണ്ടിലേക്കുള്ള കടന്നുകയറ്റത്തിൽ എസ് എസ്സും ജർമനിയിലെ സായുധപോലീസും പോളണ്ടിലെ സാധാരണക്കാരെ കൂട്ടക്കൊല ചെയ്തിരുന്നു. 1939 അവസാനമായപ്പോഴേക്കും ഏകദേശം 65000 ആൾക്കാരെ കൊന്നുകഴിഞ്ഞിരുന്നു. പോളണ്ടിലെ നേതാക്കളെക്കൂടാതെ ജൂതന്മാരെയും വേശ്യകളെയും ജിപ്സികളെയും മാനസികരോഗമുള്ളവരെയുമെല്ലാം ഇവർ കൊലപ്പെടുത്തിയിരുന്നു.

1941 ജൂലൈ 31 -ന് എസ് എസ്സിന്റെ നേതാവായ റീൻഹാർഡ് ഹെയ്‌ഡ്രിക്കിനോട് ജർമനിയുടെ നിയന്ത്രണമേഖലയിലുള്ള ജൂതപ്രശ്നത്തിന്റെ അന്തിമപരിഹാരത്തിനായി നാസിജർമനിയിലെ ഭരണകേന്ദ്രങ്ങളെയും സർക്കാർ യന്ത്രങ്ങളെയുമെല്ലാം ഏകോപിപ്പിക്കുവാനും സഹകരിപ്പിക്കുവാനും വേണ്ട മാർഗ്ഗനിർദ്ദേശങ്ങൾ നൽകാനുള്ള ഒരു പദ്ധതി തയ്യാറാക്കാൻ ഹെർമൻ ഗോറിങ്ങ് ആവശ്യപ്പെട്ടു. ഇതുപ്രകാരം മധ്യ-കിഴക്കൻ യൂറോപ്പിനെ കോളനിയാക്കാനുള്ള പദ്ധതിപ്രകാരം കിഴക്കൻ യൂറോപ്പിലെയും സോവിയറ്റ് യൂണിയനിലെയും ആൾക്കാരെ സൈബീരിയയിൽ അടിമപ്പണി ചെയ്യിക്കുകയോ അല്ലെങ്കിൽ കൊന്നുകളയുകയോ ആയിരുന്നു പദ്ധതി. വാൻസീ കോൺഫറൻസിലെ മിനുട്സിൽ കാണിച്ച കണക്കുകൾ പ്രകാരം സോവിയറ്റ് യൂണിയനിൽ 50 ലക്ഷം ജൂതന്മാരും അതുകൂടാതെ ഉക്രെയിനിൽ 30 ലക്ഷം ജൂതന്മാരുമായിരുന്നു ഉണ്ടായിരുന്നത്.

ജൂതന്മാരെ ഇല്ലായ്മ ചെയ്യുന്നതിനുപരിയായി തങ്ങൾ കീഴടക്കിയ പ്രദേശങ്ങളിലെ ജനങ്ങൾക്ക് വിശപ്പു പദ്ധതിയിലൂടെ ഭക്ഷണം നിഷേധിച്ച് മൂന്നു കോടിയോളം എണ്ണം കുറയ്ക്കുവാനും നാസികൾ പദ്ധതിയിട്ടിരുന്നു. ഭക്ഷ്യവസ്തുക്കൾ ജർമൻകാർക്കും ജർമൻ പടയ്ക്കുമായി വഴിതിരിച്ചുവിടാനുമായിരുന്നു പരിപാടി. നഗരങ്ങൾ ഇടിച്ചുനിരത്താനും അവിടെ സ്വാഭാവികമായി വനമായി മാറാനോ അല്ലെങ്കിൽ ജർമൻകാരെ അധിവസിപ്പിക്കാനോ ആയിരുന്നു തീരുമാനം. നിർബന്ധിതമായി ഭക്ഷ്യവസ്തുക്കൾ ജർമൻകാർക്കും ജർമൻ സേനയ്ക്കും തിരിച്ചുവിട്ട് ജർമൻ അധിനിവേശപ്രദേശത്തെ ജനങ്ങളെ കൂട്ടത്തോടെ പട്ടിണിക്കിട്ട് കൊല്ലാനായിരുന്നു തീരുമാനം. ഈ പരിപാടിയിൽ 42 ലക്ഷത്തോളം സോവിയറ്റ് ജനത (കൂടുതലും റഷ്യക്കാരും, ബെലോറൂസുകാരും യുക്രെയിൻകാരും) 1941 -44 കാലത്ത് ഭക്ഷണമില്ലാതെ നരകിച്ചു എന്ന് ചരിത്രകാരനായ തിമോതി സ്നൈഡർ പറയുന്നു.

1940 -41 കാലത്ത് വിളവെടുപ്പ് കുറവായിരുന്നതിനാൽ ജർമനിയിൽ ഭക്ഷ്യക്ഷാമം അനുഭവപ്പെട്ടിരുന്നു. ഇതിന്റെ പ്രധാനകാരണം വളരെയധികം ആൾക്കാരെ ജർമനിയിലെ ആയുധനിർമ്മാണ ആവശ്യങ്ങൾക്ക് നിർബന്ധിതമായി ജോലി ചെയ്യിക്കാൻ കൊണ്ടുവന്നതായിരുന്നു. ഈ ജോലിക്കാർക്കും മറ്റു ജർമൻ ജനതയ്ക്കും വേണ്ടത്ര ഭക്ഷണം ലഭിക്കണമെങ്കിൽ ധാരാളം "ഉപയോഗശൂന്യമായ ആൾക്കാരെ" ഇല്ലായ്മ ചെയ്യേണ്ടതുണ്ടായിരുന്നു. നാസി ഭരണത്തിനു കീഴിൽ ഇങ്ങനെ ഇല്ലായ്മ ചെയ്യേണ്ടവരിൽ ഏറ്റവും മുന്നിൽ ജൂതന്മാരായിരുന്നു.

വാൻസീ കോൺഫറൻസ് നടക്കുന്ന അവസരത്തിൽത്തന്നെ ഏതാനും മാസങ്ങളായി സോവിയറ്റു യൂണിയനിൽ ജൂതന്മാരെ കൊന്നുകൊണ്ടിരിക്കുകയായിരുന്നു. സോവിയറ്റു യൂണിയനിലേക്കുള്ള കടന്നുകയറ്റത്തിന്റെ തുടക്കം മുതൽ തന്നെ നാസി കൂട്ടക്കൊല സംഘങ്ങൾ സൈന്യത്തിന്റെ പിന്നാലെ കയ്യേറിയ ഇടങ്ങളിലേക്ക് കടന്നു ചെന്ന് ജൂതരെ തെരഞ്ഞുപിടിച്ച് കൊല്ലാൻ തുടങ്ങിയിരുന്നു. 1941 ജൂലൈ 2 -ന് ഹെയ്‌ഡ്രിക് എസ് എസ്സിനും പോലീസ് മേധാവികൾക്കും എഴുതിയ കത്തിൽ കമ്മ്യൂണിസ്റ്റ് ഇന്റർനാഷണലിന്റെയും കമ്മ്യൂണിസ്റ്റ് പാർട്ടിയുടെയും നേതക്കളെയും അംഗങ്ങളെയും ജൂതന്മാരെയും കൊല്ലണമെന്ന് നാസി കൂട്ടക്കൊല സംഘങ്ങൾക്ക് നിർദ്ദേശം നൽകി. ഭീഷണി എന്നു തോന്നുന്ന ആരെയും ബാക്കി വയ്കേണ്ടതില്ലെന്ന പൂർണ്ണ സ്വാതന്ത്ര്യമാണ് ഇവർക്ക് നൽകിയത്. കൂടാതെ അധിനിവേശപ്രദേശങ്ങളിലെ എല്ലാ ജൂതന്മാരും എതിരാളികളാണെന്നും 15 -നും 45 -നും മധ്യേ പ്രായമുള്ള ജൂതന്മാരിലെ പുരുഷന്മാരെയെല്ലാം വെടിവച്ചുകൊല്ലാനും നിർദ്ദേശം നൽകി. ആഗസ്തോടെ പ്രായമായവരെയും, സ്ത്രീകളെയും, കുട്ടികളെയും ഈ ഗണത്തിൽപ്പെടുത്തി-എല്ലാ ജൂതരെയും കൊന്നുകളയാൻ ആയിരുന്നു ഉത്തരവ്. വാൻസീ കോൺഫറൻസിനുള്ള തയ്യാറെടുപ്പുകൾ നടക്കുമ്പോൾത്തന്നെ പോളണ്ടിലെയും സെർബിയയിലെയും റഷ്യയിലെയും ആയിരക്കണക്കിനു ജൂതന്മാർ കൊല്ലപ്പെട്ടുകഴിഞ്ഞിരുന്നു. ആദ്യപദ്ധതി സോവിയറ്റുയൂണിയൻ കീഴടക്കിയതിനുശേഷം കോളനിവൽക്കരണപരിപാടി നടപ്പാക്കാൻ ആയിരുന്നു. യൂറോപ്പിലുള്ള ജൂതന്മാരെ റഷ്യയുടെ കയ്യേറിയ ഭാഗങ്ങളിലേക്ക് കൊണ്ടുപോയി കൊല്ലപ്പെടുന്നതുവരെ റോഡുനിർമ്മാണപണികൾ ചെയ്യിക്കുകയായിരുന്നു ഇതുപ്രകാരം പദ്ധതിയിട്ടത്.

1941 നവംബർ 29 -ന് ഹെയ്‌ഡ്രിക് ഒരു മന്ത്രിതല യോഗം ഡിസംബർ 9 -ന് വാൻസിയിലെ ഇന്റർപോൾ കാര്യാലയത്തിൽ വച്ച് നടത്തുന്നുണ്ടെന്നുള്ള സന്ദേശം ആഭ്യന്തര, നീതികാര്യ, ചതുർവർഷ പദ്ധതി, പ്രൊപഗണ്ട, അധിനിവേശകാര്യം എന്നീ മന്ത്രാലയങ്ങൾക്ക് അയച്ചു. ഡിസംബർ 4 -ന് ഈ യോഗത്തിന്റെ സ്ഥലം അയാൾ മാറ്റുകയുണ്ടായി. ജൂതപ്രശ്നത്തിന് അന്തിമപരിഹാരം കാണുവാനുള്ള ഒരു പദ്ധതി തയ്യാറാക്കിക്കൊണ്ട് ഗോറിങ്ങ് തനിക്കയച്ച ജൂലൈ 31 -തിയതിവച്ച ഒരു കത്തിന്റെ പകർപ്പും ഇതോടൊപ്പം ഹെയ്‌ഡ്രിക് എല്ലാവർക്കും അയച്ചുകൊടുത്തു.

ആദ്യം യോഗം നടത്താൻ വിചാരിച്ച ഡിസംബർ 9 -നും യോഗത്തിലേക്കുള്ള ക്ഷണങ്ങൾ പോയ നവംബർ 29 -നും ഇടയിൽ ചരിത്രത്തിൽ ധാരാളം കാര്യങ്ങൾ മാറിമറിഞ്ഞിരുന്നു. ഡിസംബർ 5 -ന് സോവിയറ്റ് സേന മോസ്കോയിൽ തിരിച്ചടി തുടങ്ങുകയും പെട്ടെന്നു തന്നെ സോവിയറ്റ് യൂണിയനെ കീഴടക്കാം എന്ന നാസികളുടെ പ്രതീക്ഷ മങ്ങുകയും ചെയ്തു. ഡിസംബർ 7 -ന് ജപ്പാൻ സേന അമേരിക്കയെ പേൾ ഹാർബറിൽ ആക്രമിക്കുകയും പിറ്റേന്നു തന്നെ അമേരിക്ക ജപ്പാനെതിരെ യുദ്ധം പ്രഖ്യാപിക്കുകയും ചെയ്തു. ഡിസംബർ 11 -ന് നാസി ജർമനി അമേരിക്കയ്ക്കെതിരെ യുദ്ധപ്രഖ്യാപനം നടത്തി. യോഗത്തിനു ക്ഷണിക്കപ്പെട്ട പലരും ഈ കാര്യങ്ങളുടെ തയ്യാറെടുപ്പുകളുടെ തിരക്കിലായതിനാൽ ഹെയ്‌ഡ്രിക് യോഗം മാറ്റിവച്ചു. യുദ്ധത്തിന്റെ സമീപഭാവിയിൽ എങ്ങും അവസാനം ഉണ്ടാവാൻ സാധ്യതയില്ലെന്നു മനസ്സിലാക്കിയ ഹിറ്റ്‌ലർ, യുദ്ധശേഷം ജൂതരെ കൂട്ടക്കൊല ചെയ്യാം എന്നുള്ള മുൻതീരുമാനത്തിൽ നിന്നും മാറി യൂറോപ്പിലെ ജൂതന്മാരെ ഉടൻതന്നെ കൊന്നുതീർക്കാൻ ഉത്തരവിട്ടു. 1941 ഡിസംബർ 12 -ന് നടന്ന ഉന്നതതല യോഗത്തിൽ തന്റെ ഉദ്ദ്യേശങ്ങൾ ഹിറ്റ്‌ലർ വ്യക്തമാക്കിയിരുന്നു. യുദ്ധം നടന്നുകൊണ്ടിരിക്കുന്നതിനാൽ കൂട്ടത്തോടെ ആൾക്കാരെ യുദ്ധമേഖലയിൽക്കൂടി മറ്റൊരിടത്തേക്ക് കൊണ്ടുപോകുന്നത് അസാധ്യമായതിനാൽ ആ സമയത്ത് ജനറൽ ഗവൺമെന്റ് മേഖലയിൽ ഉള്ളവരെ, യൂറോപ്പിന്റെ മറ്റുഭാഗത്തുള്ള ജൂതന്മാരെപ്പോലെതന്നെ, അധിനിവേശ പോളണ്ടിൽത്തന്നെയുള്ള കൂട്ടക്കൊല കേന്ദ്രങ്ങളിൽ കൊണ്ടുപോയി കൊന്നുകളയാൻ ഹെയ്‌ഡ്രിക് തീരുമാനിച്ചു.

1942 ജനുവരി 20 -നു പുതിക്കിയ യോഗം നടക്കുമെന്നുള്ള അറിയിപ്പുകൾ ഹെയ്‌ഡ്രിക് ജനുവരി 8 -ന് എല്ലാവർക്കും അയച്ചുകൊടുത്തു. സുരക്ഷാസേന യോഗങ്ങൾ നടത്താനായി 1940 -ൽ ഫെഡറിക് മിനോക്‌സിൽ നിന്നും വാങ്ങിയതായിരുന്നു ഈ വില്ല.

പല സർക്കാർ വകുപ്പ് തലവന്മാരെയും, വിദേശകാര്യ, നീതിന്യായ, ആഭ്യന്തര വകുപ്പ് മന്ത്രിതലത്തിലുള്ളവരെയും എസ് എസ്സിന്റെ പ്രതിനിധികളെയും യോഗത്തിലെക്ക് ഹെയ്‌ഡ്രിക് ക്ഷണിച്ചിരുന്നു. യോഗം നടക്കുന്ന കാലമാവുമ്പൊഴേക്കും ജൂതന്മാരുടെ വിധിയെപ്പറ്റിയുള്ള വിവരങ്ങൾ ഇവർക്കെല്ലാം കിട്ടിത്തുടങ്ങിയിരുന്നു. പങ്കെടുത്ത 15 പേരിൽ 8 പേർ ഡോക്ടറേറ്റ് ബിരുദം ഉള്ളവർ ആയിരുന്നു.
യോഗത്തിനുള്ള തയ്യാറെടുപ്പിന്റെ ഭാഗമായി യൂറോപ്പിലുള്ള ജൂതന്മാരുടെ രാജ്യം തിരിച്ചുള്ള പട്ടിക എയ്‌ക്‌മാൻ തയ്യാറാക്കിയിരുന്നു. ഗ്രൂപ് "എ" എന്നും ഗ്രൂപ് "ബി" എന്നും രണ്ടു ഭാഗങ്ങളായിട്ടായിരുന്നു പട്ടിക. ഗ്രൂപ്പ് എ-യിൽ അപ്പോൾ ജർമനിയുടെ കീഴിലോ അല്ലെങ്കിൽ നിയന്ത്രണത്തിലോ ഉള്ള പ്രദേശങ്ങളായിരുന്നു. ഗ്രൂപ് ബി-യിൽ ജർമനിയുമായി ഐക്യത്തിലുള്ള രാജ്യങ്ങളോ, ഒരു കക്ഷിയിലും ചേരാത്ത രാജ്യങ്ങളോ, ജർമനിയുമായി യുദ്ധത്തിലുള്ള രാജ്യങ്ങളോ ആയിരുന്നു. എസ്തോണിയയ്ക്ക് നേരേ "ജൂതരില്ലാത്ത ഇടം" എന്നു രേഖപ്പെടുത്തിയിട്ടുണ്ട്, അതായത്, ജർമനി എസ്തോണിയയെ കീഴടക്കുമ്പോൾ അവിടെയുണ്ടായിരുന്ന 4500 ജൂതരെ 1941 അവസാനമായപ്പൊഴേക്കും കൊന്നുതീർത്തിരുന്നു. മൂന്നായി വിഭജിക്കപ്പെട്ട പോളണ്ട് പട്ടികയിൽ ഉണ്ടായിരുന്നില്ല.

1933 -ൽ നാസികൾ ജർമനിയിൽ അധികാരത്തിൽ വന്നതിനുശേഷമുള്ള ജൂതവിരുദ്ധ നടപടികളെപ്പറ്റി പറഞ്ഞുകൊണ്ടാണ് ഹെയ്‌ഡ്രിക് സമ്മേളനം തുടങ്ങിയത്. 1933 മുതൽ 1941 ഒക്ടോബർ വരെ 537000 ജർമൻ, ആസ്ട്രിയൻ, ചെക് ജൂതന്മാർ കുടിയേറിയതായി ഹെയ്‌ഡ്രിക് പറഞ്ഞു. തലേ ആഴ്ച എയ്‌ക്‌മാൻ തയാറാക്കിയ റിപ്പോർട്ടിൽ നിന്നുമാണ് ഹെയ്‌ഡ്രിക് ഈ വിവരം പങ്കുവച്ചത്. ഏതാണ്ട് ഒരു കോടി പത്തുലക്ഷം ജൂതന്മാർ യൂറോപ്പിൽ ഉള്ളതിൽ പകുതിയോളം ആൾക്കാർ ജർമനിയുടെ നിയന്ത്രണത്തിൽ അല്ലാത്ത സ്ഥലത്താണുള്ളതെന്നും കൂടുതൽ കുടിയേറ്റം ഹിംലർ തടഞ്ഞിട്ടുള്ളതിനാൽ കുടിയേറ്റത്തിനു പകരം ജൂതരെ "കിഴക്കോട്ട് ഒഴിപ്പിക്കണമെന്നും" അയാൾ വിശദീകരിച്ചു. ജൂതപ്രശ്നത്തിന്റെ അന്തിമ പരിഹാരത്തിന് ഇടയിലുള്ള ഒരു താൽക്കാലിക പരിപാടി മാത്രമാണ് ഇതെന്നും അയാൾ കൂട്ടിച്ചേർത്തു.
ഈ പ്രമേയത്തിൽ ഉപയോഗിച്ചിരിക്കുന്ന വാക്കുകളെപ്പറ്റി ജർമൻ ചരിത്രകാരനായ പീറ്റർ ലോംഗറിക് പറയുന്നതുപ്രകാരം നാസികൾക്ക് ഇതിൽ ഒളിപ്പിച്ചിരിക്കുന്നവയുടെ അർത്ഥം കൃത്യമായി മനസ്സിലാകുമായിരുന്നു എന്നാണ്, പ്രത്യേകിച്ചും ഈ പ്രവൃത്തികൾ ചെയ്യാൻ ഏൽപ്പിച്ചവർക്ക്. "കഠിനമായിരിക്കണം", "ദൃഢമായിരിക്കണം" എന്നതെപ്പറ്റിയെല്ലാം പഠിപ്പിച്ചിരുന്നു. എല്ലാജൂതന്മാരും ശത്രുക്കളാണെന്നും യാത്രൊരു ദാക്ഷിണ്യവും അരുതെന്ന് കൃത്യമായി മനസ്സിലാക്കിക്കൊടുത്തിരുന്നു. "കിഴക്കോട്ട് ഒഴിപ്പിക്കുക (evacuation east)" എന്ന് ഈ സമ്മേളനത്തിൽ വിതരണം ചെയ്ത മിനിട്‌സിൽ പറഞ്ഞിരിക്കുന്നത് മരണത്തെപ്പറ്റിത്തന്നെയാണ്.

പ്രായോഗികമായി ജൂതപ്രശ്നത്തിനു പരിഹാരം കാണുന്നവേളയിൽ യൂറോപ്പിൽ അങ്ങേയറ്റം മുതൽ ഇങ്ങേയറ്റം വരെയും പ്രത്യേകമായി ജർമനിയിലും ആസ്ട്രിയയിലും ജർമൻ ഭരണാത്തിൽ ഉള്ളയിടങ്ങളിലും ജൂതരെ തെരഞ്ഞുപിടിക്കണാമെന്നും ഹെയ്‌ഡ്രിക് പറയുകയുണ്ടായി. സഖ്യകക്ഷികളുടെ ആക്രമണങ്ങളിൽ വീടുനഷ്ടപ്പെട്ടവരെ പുനരധിവസിപ്പിക്കാനും കൂടുതൽ കീഴടക്കിയ നാടുകളിൽ നിന്നുമുള്ള അന്യദേശക്കാരായ തൊഴിലാളികളെ പാർപ്പിക്കുന്നതിനും സ്ഥലം കണ്ടെത്തുന്നതിന് ജൂതരെ ഇല്ലായ്മ ചെയ്യണമെന്നുള്ള സമ്മർദ്ദം ഓരോ നാട്ടിലുമുള്ള നാസിനേതാക്കളിൽ നിന്നുമുണ്ടായി. ഇങ്ങനെ ഒഴിപ്പിക്കപെടുന്ന ജൂതന്മാരെ ആദ്യം ജനറൽ ഗവണ്മെന്റിലെ ഇടത്താവളങ്ങളായ ഘെറ്റോകളിലും പിന്നീട് അവരെ "കിഴക്കോട്ടും"കൊണ്ടുപോകാനായിരുന്നു പരിപാടി. ഒഴിപ്പിക്കുന്ന സമയത്ത് നിയമപരവും രാഷ്ട്രീയവുമായ കാരണങ്ങളാൽ ആരൊക്കെയാണ് ജൂതർ എന്നതിനെ വ്യക്തമായി നിർവ്വചിക്കേണ്ടതുണ്ടെന്ന് ഹെയ്‌ഡ്രിക് പറഞ്ഞു. കൊല്ലേണ്ടതില്ലാത്തവരിൽ 65 കഴിഞ്ഞ വൃദ്ധരെയും ഒന്നാം ലോകമഹായുദ്ധത്തിൽ പങ്കെടുത്ത് കഠിനമായി മുറിവുപറ്റിയവരെയും അയൺ ക്രോസ് ബഹുമതി ലഭിച്ചവരെയും കൊല്ലുന്നതിനു പകരം പീഡനകേന്ദ്രങ്ങളിലേക്ക് അയയ്ക്കാമെന്നായിരുന്നു ഹെയ്‌ഡ്രിക്കിന്റെ നിർദ്ദേശം.
പകുതിജൂതനും കാൽഭാഗം ജൂതനും ജൂതനെ വിവാഹം കഴിച്ചവനും എന്നിങ്ങനെയുള്ള പ്രശ്നങ്ങൾ കാരണം1935 -ലെ ന്യൂറംബർഗ് നിയമങ്ങളിൽ അറിഞ്ഞുകൊണ്ടുതന്നെ അവ്യക്തമായി പ്രസ്താവിച്ച കാര്യങ്ങൾ കാരണം ആരെയെല്ലാം കൊല്ലണമെന്നും ആരെയെല്ലാം വന്ധ്യംകരിക്കണമെന്നും അതിനു വിസമ്മതിക്കുന്നവരെ പീഡനക്യാമ്പുകളിലേക്ക് അയയ്ക്കണമെന്നും എല്ലാം ഹെയ്‌ഡ്രിക്ക് നിയമങ്ങൾ ഉണ്ടാക്കി. ഇതിനെ മറികടക്കാൻ നാസികളുടെ ഏറ്റവും ഉന്നതമായ അധികാരികൾക്കേ അവകാശമുണ്ടായിരുന്നുള്ളൂ. "പുറംകാഴ്ചയിൽ ജൂതനെപ്പോലെയിരിക്കുന്നവരും ജൂതന്മാരുടെ പോലെ പെരുമാറുന്നവരും" എല്ലാം ജൂതരായി എണ്ണപ്പെട്ടു. ഇവർ ജൂതരല്ലാത്തവരെ വിവാഹം കഴിച്ചാൽപ്പോലും കൊന്നുകളയണം. ഇങ്ങനെ നാരിഴ കീറിയുള്ള നിയമവ്യാഖ്യാനങ്ങളിലൂടെ ഹെയ്‌ഡ്രിക്ക് ജൂതരുടെ ജീവിതം നരകതുല്യമാക്കി.

"കയ്യേറിയ ഫ്രാൻസിലെ ജൂതന്മാരെ ഒഴിപ്പിക്കാനുള്ള നടപടികൾ വലിയ ബുദ്ധിമുട്ടില്ലാതെ നടക്കുമെന്ന്" ഹെയ്‌ഡ്രിക് പറയുകയുണ്ടായി. എന്നാൽ ഫ്രാൻസിൽ തന്നെ ജനിച്ച ജൂതരിൽ ബഹുഭൂരിപക്ഷവും കൂട്ടക്കൊലയെ അതിജീവിച്ചു. തങ്ങളുടെ സഖ്യകക്ഷികളായ റൊമേനിയയിൽ നിന്നും ഹംഗറിയിൽ നിന്നും ജൂതരെ ഒഴിപ്പിക്കാൻ ആവും കൂടുതൽ ബുദ്ധിമുട്ടെന്ന് ഹെയ്‌ഡ്രിക് മനസ്സിലാക്കിയിരുന്നു. ജൂതകാര്യങ്ങൾ നോക്കാൻ റൊമേനിയ സർക്കാർ ഒരാളെ നിയമിച്ചിട്ടും ജൂതവിരോധം അവിടെ വളരെക്കൂടുതൽ ഉണ്ടെങ്കിലും ഒഴിപ്പിക്കൽ വിചാരിച്ച വേഗത്തിൽ നടന്നില്ല. ഹംഗറിയിലെ ജൂതപ്രശ്നം അവസാനിപ്പിക്കാൻ ഒരു ഉന്നത ഉദ്യോഗസ്ഥനെ ഹംഗറിയിലെ ഉപദേഷ്ടാവായി നിയമിക്കാനും ഹെയ്‌ഡ്രിക് പദ്ധതിയിട്ടു. എന്നാൽ 1944 -ൽ ജർമനി ഹംഗറിയിൽ കടന്നുകയറുന്നതുവരെ അവിടത്തെ ജൂതപ്രശ്നത്തിൽ ജർമൻകാർ ഇടപെടുന്നതിനെ മിക്ലോസ് ഹോർതി എതിർത്തു. എന്നാൽ കടന്നുകയറ്റത്തിനുശേഷം ഉടൻതന്നെ ഹംഗറിയിലേയും സമീപത്തുള്ള ചെക്കോസ്ലോവാക്യയിലെയും റൊമേനിയയിലെയും 600000 -ത്തോളം ജൂതന്മാരെ ഹംഗറിയുടെ ഭരണാധികാരികളുടെ സഹായത്തോടെ എയ്‌ക്‌മാൻ കൂട്ടക്കൊലചെയ്യാൻ അയച്ചു.

ഒരു മണിക്കൂറോളം ഹെയ്‌ഡ്രിക് പ്രസംഗിച്ചു. പിന്നീട് അരമണിക്കൂറോളം ചോദ്യോത്തരങ്ങളും ചർച്ചകളും അനൗദ്യോഗിക സംഭാഷണങ്ങളും ആയിരുന്നു. ഓട്ടോ ഹോഫ്‌മാനും വില്ല്യം സ്റ്റക്കാർട്ടും ജൂതരും ജൂതരല്ലാത്താരും തമ്മിലുണ്ടായ വിവാഹങ്ങളെ വേർപെടുത്തുകയോ അല്ലെങ്കിൽ അവരെ വന്ധ്യംകരിക്കുകയോ ചെയ്യേണ്ടതിന്റെ നിയമ-ഭരണ ബുദ്ധിമുട്ടുകളെപ്പറ്റി സൂചിപ്പിച്ചു. വ്യവസായങ്ങളിൽ ജോലിചെയ്യുന്നവരെയും മറ്റാൾക്കാരെക്കൊണ്ട് ജോലിചെയ്യിക്കാൻ പാറ്റാത്ത ഇടങ്ങളിലും ജോലിചെയ്യുന്ന ജൂതരെ കൊല്ലുന്നതിൽ നിന്നും ഒഴിവാക്കണമെന്ന് എറിക് ന്യൂമാൻ ആവശ്യപ്പെട്ടു. അത്തരക്കാരെ കൊല്ലേണ്ടതില്ലെന്ന നിയമം അപ്പോൾത്തന്നെ നിലനിൽക്കുന്നുണ്ടെന്നു ഹെയ്‌ഡ്രിക് പറയുകയുണ്ടായി. ഈ പരിപാടിയെ പിന്തുണച്ച ജനറൽ ഗവണ്മെന്റിലെ സ്റ്റേറ്റ് സെക്രട്ടറി ജോസഫ് ബുഹ്‌ളർ തന്റെ പിന്തുണ പ്രഖ്യാപിക്കുകയും കൂട്ടക്കൊല ഉടൻതന്നെ ആരംഭിക്കണമെന്ന് ആവശ്യപ്പെടുകയും ചെയ്തു. യോഗത്തിന്റെ അവസാനത്തോടെ മദ്യം വിളമ്പുകയും യോഗം ഗൗരവം കുറഞ്ഞതാവുകയും ചെയ്തു. പിന്നീട് മിനുട്‌സ് ഉണ്ടാക്കുമ്പോൾ താൻ ഉപയോഗിച്ച ഔദ്യോഗികഭാഷയിൽ നിന്നും വ്യത്യസ്തമായി ഈ സമയം യോഗത്തിൽ കൂട്ടക്കൊലയെപ്പറ്റിയുള്ള കാര്യങ്ങൾ തുറന്ന് ചർച്ച ചെയ്യുകയുണ്ടായി എന്ന് തന്റെ വിചാരണ വേളയിൽ എയ്‌ക്‌മാൻ വെളിപ്പെടുത്തുകയുണ്ടായി. ഈ സമയം കൂട്ടക്കൊല നടപ്പാക്കണ്ട രീതികളെപ്പറ്റിയും ജൂതരെ ഇല്ലായ്മ ചെയ്യേണ്ടതിനെപ്പറ്റിയുമെല്ലാം യാതൊരു മറയും കൂടാതെ എല്ലാവരും ചർച്ച ചെയ്യുകയുണ്ടായെന്നും എയ്‌ക്‌മാൻ പിന്നീടു പറഞ്ഞു. യോഗത്തിന്റെ വിജയത്തെപ്പറ്റി ഹെയ്‌ഡ്രിക് വളരെ സന്തോഷവാനായിരുന്നെന്നും പല എതിർപ്പുകളും അയാൾ പ്രതീക്ഷിച്ചിരുന്നെന്നും എന്നാൽ താൻ വിചാരിച്ചതിലേറെ പിന്തുണ ഹെയ്‌ഡ്രിക്കിനു കിട്ടിയിരുന്നെന്നും എയ്‌ക്‌മാൻ പറയുകയുണ്ടായി.

കോൺഫറൻസിനുശേഷം മിനുട്സിൽ എന്തു വരണം എന്തു വരരുത് എന്ന് കൃത്യമായ നിർദ്ദേശങ്ങൾ ഹെയ്‌ഡ്രിക് എയ്‌ക്‌മാന് നൽകി. കാര്യങ്ങൾ ഗോപ്യമായ രീതിയിലേ വരാവൂ എന്നുള്ള നിർദ്ദേശങ്ങൾ പാലിച്ചു കൊണ്ട് ഒന്നും അവശ്യത്തിലധികം ചേർക്കാതെയാണ് എയ്‌ക്‌മാൻ മിനുട്‌സ് തയ്യാറാക്കിയത്. "ഞാനത് എങ്ങനെയാണ് പറയേണ്ടത്, സാധാരണപോലെ തമ്മിൽത്തമ്മിലുള്ള സംഭാഷണങ്ങളിൽ നിന്നും ആംഗ്യങ്ങളിൽ നിന്നും ലഭിച്ച വിവരങ്ങളെ ഔദ്യോഗികമായ വാക്കുകളിൽ ആക്കുകയായിരുന്നു ഞാൻ ചെയ്യേണ്ടിയിരുന്നത്" എന്ന് തന്റെ വിചാരണയിൽ എയ്‌ക്‌മാൻ പറയുകയുണ്ടായി. യോഗത്തിലെ വിവരങ്ങൾ ചുരുക്കി അതിന്റെ ഉദ്ദ്യേശങ്ങളും ലക്ഷ്യങ്ങളും ഇക്കാര്യത്തിൽ നാസിഭരണകൂടത്തിന്റെ ഭാവിപദ്ധതികളും എയ്‌ക്‌മാൻ രേഖപ്പെടുത്തി. തന്റെ മിനുറ്റ്‌സ് വേണ്ടുംവണ്ണം തിരുത്തി, തന്റെ സന്ദേശം യോഗത്തിൽ പങ്കെടുത്തവർക്ക് കൊണ്ടുപോകാനായിട്ടാണ് ഹെയ്‌ഡ്രിക്ക് അങ്ങനെ ചെയ്തതെന്ന് തന്റെ വിചാരണയിൽ എയ്‌ക്‌മാൻ പറഞ്ഞു. യോഗത്തിനുശേഷം "വാൻസീ പ്രോട്ടോകോൾ" എന്ന് അറിയപ്പെടുന്ന ഈ മിനുറ്റ്‌സിന്റെ പകർപ്പുകൾ എയ്‌ക്‌മാൻ യോഗത്തിൽ പങ്കെടുത്ത എല്ലാവർക്കും അയച്ചുകൊടുത്തു. തങ്ങളുടെ പ്രവൃത്തികൾ മറയ്ക്കാനായി ഈ പകർപ്പുകൾ എല്ലാം തന്നെ യുദ്ധാവസാനത്തോടെ അവരെല്ലാം നശിപ്പിക്കുകയുണ്ടായി. ആകെ ഉണ്ടാക്കിയ 30 കോപ്പികളിൽ പതിനാറാമത്തേതായ ലൂതറിന്റെ കൈവശമുണ്ടായിരുന്ന പകർപ്പ് ജർമനിയുടെ വിദേശകാര്യമന്ത്രാലയത്തിൽ നിന്നും അമേരിക്കക്കാരനായ ന്യായാധിപൻ റോബർട് കെമ്പ്‌നർ 1947 -ൽ കണ്ടുപിടിക്കുന്നതുവരെ വാൻസീ കോൺഫറൻസിനെപ്പറ്റിയോ അതിലെ കാര്യങ്ങളെപ്പറ്റിയോ സഖ്യശക്തികൾക്ക് അറിവുണ്ടായിരുന്നില്ല.

കോൺഫറൻസ് ആകെ 90 മിനുട്ടേ നീണ്ടുനിന്നുള്ളൂ. അന്ന് അവിടെ ചേർന്ന ആർക്കും തന്നെ യുദ്ധനാന്തരം ഈ കോൺഫറൻസിനു പിൽക്കാല ചരിത്രകാരന്മാർ നൽകിയ പ്രാധാന്യം ഉൾക്കൊള്ളാൻ ആയിട്ടില്ലായിരുന്നു. ജൂതപ്രശ്നത്തിനു എന്തെങ്കിലും പ്രാഥമികമായ മാറ്റങ്ങൾ ഉണ്ടാക്കാനായിരുന്നില്ല ഹെയ്‌ഡ്രിക് ഈ യോഗം വിളിച്ചുചേർത്തത്. കീഴടക്കിയ സോവിയറ്റ് യൂണിയനിലും പോളണ്ടിലും ജൂതന്മാരെ കൂട്ടക്കൊല ചെയ്യുന്നത് ഈ കോൺഫറൻസിന്റെ കാലത്തുതന്നെ നടക്കുന്നുണ്ടായിരുന്നു. കൂടാതെ പുതിയ കൂട്ടക്കൊലകേന്ദ്രങ്ങൾ ഇക്കാലത്തും ഉണ്ടാക്കിക്കൊണ്ടും ഇരിക്കുന്നുണ്ടായിരുന്നു. ജൂതന്മാരെ കൊന്നുതീർക്കാനുള്ള തീരുമാനം മുന്നേ തന്നെ എടുത്തിരുന്നു. ഹിംലറിന്റെ പ്രതിനിധിയായ ഹെയ്‌ഡ്രിക് മറ്റുപല സർക്കാർ വകുപ്പുകളുടെയും പൂർണ്ണമായ പിന്തുണ ജൂതന്മാരെ കൂട്ടക്കൊലയ്ക്കുള്ള കേന്ദ്രങ്ങളിലേക്ക് എത്തിക്കുന്നതിൽ ഉറപ്പുവരുത്താനാണ് ഈ യോഗം വിളിച്ചത്. ഒരിക്കൽ അവിടെ എത്തിച്ചുകഴിഞ്ഞാൽ ജൂതരെ ഇല്ലായ്മ ചെയ്യുന്ന പ്രവൃത്തി മറ്റൊരു വകുപ്പുകളുടെയും സഹായ ആവശ്യമില്ലാതെ എസ് എസ്സിന്റെ ആഭ്യന്തരകാര്യം മാത്രമാക്കാനായിരുന്നു പദ്ധതി. യോഗത്തിന്റെ രണ്ടാമത്തെ ലക്ഷ്യം ആരെല്ലാമാണ് ജൂതന്മാരെന്നും, എത്രത്തോളം ജൂതരക്തമുള്ളവരെ കൊല്ലാം എന്നെല്ലാം തീരുമാനം എടുക്കൽ ആയിരുന്നു. ജൂതന്മാരെ കൊണ്ടുപോകുന്നതിൽ തങ്ങൾക്ക് യാതൊരു എതിർപ്പുമില്ലെന്ന് വിവിധവകുപ്പുകൾ പറയുകയുണ്ടായി. യോഗത്തിന്റെ ഏറ്റവും വലിയ ഫലം ഇതായിരുന്നു, അതിനായിട്ടാണ് യോഗത്തിന്റെ വിശദമായ മിനുട്‌സ് ഹെയ്ഡ്രിക് എല്ലാവർക്കും അയച്ചുകൊടുത്തതും. ഇതെല്ലാമായിരുന്നു വാൻസീ കോൺഫറൻസിന്റെ പ്രാധാന്യം. നടന്നുകൊണ്ടിരിക്കുന്നതും നടക്കാൻ പോകുന്നതുമായ കൂട്ടക്കൊലകളുടെ ഉത്തരവാദിത്തങ്ങളും അവയെപ്പറ്റിയുള്ള അറിവുകളും എല്ലാവർക്കും ഉണ്ടായിരിക്കണമെന്നും അവയുടെ ഉത്തരവാദിത്തം എല്ലാർക്കും വീതിച്ചു നൽകലുമായിരുന്നു യോഗത്തിന്റെ ലക്ഷ്യം.

എയ്ക്‌മാന്റെ ജീവചരിത്രമെഴുതിയ സെസരനിയുടെ അഭിപ്രായപ്രകാരം ജൂതവിഷയങ്ങളിലും തീരുമാനങ്ങളിലും തന്റെ മേൽക്കോയ് മറ്റധികാരികളെക്കൊണ്ട് അംഗീകരിപ്പിക്കാനും മുൻപ് നടന്ന കൂട്ടക്കൊലകളിലും മറ്റുമുണ്ടായ അഭിപ്രായവ്യത്യാസങ്ങൾ ഇല്ലായ്മ ചെയ്യാനുമാണ് ഹെയ്‌ഡ്രിക് ഈ യോഗം വിളിച്ചതെന്നാണ്. കൂട്ടക്കൊല നടപ്പാക്കുന്നതിൽ ഒരു തടസ്സവുമുണ്ടാവാതിരിക്കാൻ ഏറ്റവും എളുപ്പമുള്ള വഴി തന്റെ അധീശത്തം മറ്റുള്ളവരെക്കൊണ്ട് അംഗീകരിപ്പിക്കലാണെന്നുള്ള ഹെയ്‌ഡ്രിക്കിന്റെ നീക്കമാണ് ഈ യോഗത്തിനുള്ള കാരണം.

1965 -ൽ ചരിത്രകാരനായ ജോസഫ് വൂൾഫ് കോൺഫറൻസ് നടന്ന കെട്ടിടം ഒരു ഹോളോകോസ്റ്റ് സ്മരണയ്ക്കുള്ള മ്യൂസിയം ആക്കണമെന്ന് ആവശ്യപ്പെടുകയുണ്ടായി. എന്നാൽ അന്നത്തെ പശ്ചിമജർമനിയുടെ സർക്കാരിന് അതിൽ താത്‌പര്യമില്ലായിരുന്നു. ആവശ്യത്തിനു പണമില്ലാത്തതും അന്നതൊരു വിദ്യാലയമായി പ്രവർത്തിക്കുന്നതുമായിരുന്നു കാരണം. നാസി ഭീകരരെ പിടികൂടുന്നതിലും ശിക്ഷിക്കുന്നതിലും പശ്ചിമജർമനിയുടെ സർക്കാരിനു താത്‌പര്യമില്ലെന്ന് ആരോപിച്ച് വൂൾഫ് 1974 -ൽ ആത്മഹത്യ ചെയ്തു.

1992 ജനുവരി 20 -ന് കോൺഫറൻസിന്റെ 50 -ആം വാർഷികത്തിൽ ഈ കെട്ടിടം ഒരുഹോളോകോസ്റ്റ് മ്യൂസിയമായി മാറ്റി. ഹോളോകോസ്റ്റിനെക്കുറിച്ചും അതിന്റെ തയ്യാറെടുപ്പുകളെപ്പറ്റിയുമെല്ലാമുള്ള വാർത്തകളും ചിത്രങ്ങളും ഇവിടെ പ്രദർശിപ്പിച്ചിരിക്കുന്നു. ജോസഫ് വൂൾഫിന്റെ പേരിൽ നാമകരണം ചെയ്ത രണ്ടാം നിലയിൽ നാസികാലത്തെപ്പറ്റിയുള്ള പുസ്തകങ്ങളും മറ്റും ഉൾക്കൊള്ളിച്ചിരിക്കുന്നു.





</doc>
<doc id="339343" url="https://ml.wikipedia.org/wiki?curid=339343" title="നിതിൻ മുകേഷ്">
നിതിൻ മുകേഷ്

നിതിൻ മുകേഷ്.ഇന്ത്യക്കാരനായ ഒരു ഗായകനാണ് നിതിൻ മുകേഷ്.മുഴുവൻ പേർ നിതിൻ മുകേഷ് ചാന്ദ് മാഥുർ(ജനനം 27 ജൂൺ 1950).ഹിന്ദി ചലച്ചിത്രങ്ങൾക്കായി പാടിയ പിന്നണി ഗാനങ്ങളും ഭജനുകളുമാണ് അദ്ദേഹത്തെ പ്രശസ്തനാക്കിയത്.പ്രശസ്ത പിന്നണി ഗായകനായിരുന്ന മുകേഷിന്റെ മകനാണ് നിതിൻ മുകേഷ്.


</doc>
<doc id="339345" url="https://ml.wikipedia.org/wiki?curid=339345" title="സർക്ക്യൂട്ട് രൂപകൽപ്പന">
സർക്ക്യൂട്ട് രൂപകൽപ്പന

സർക്ക്യൂട്ട് രൂപകൽപ്പന എന്ന പ്രക്രിയ, ഒരു ഇന്റഗ്രേറ്റഡ് സർക്യൂട്ടിലെ വേറിട്ടുനിൽക്കുന്ന ട്രാൻസിസ്റ്ററുകളിൽ മുതൽ സങ്കീർണ്ണമായ ഇലക്ട്രോണിക് സംവിധാനത്തിൽ വരെ നടത്തുന്നു. 

ലളിതമായ സർക്യൂട്ടുകളിൽ ഇത്തരം രൂപകൽപ്പനാപ്രക്രിയ ആസൂത്രിതമോ ഘടനാപരമായോ ആയ പ്രക്രിയ ഇല്ലാതെ ഒരു വ്യക്തിക്കുമാത്രം ചെയ്യാവുന്നതാണ്. എന്നാൽ കൂടുതൽ സങ്കീർണ്ണമായ രൂപകൽപ്പനകൾക്ക് ഒരു സംഘം രൂപകൽപ്പനാവിദഗ്ദ്ധർ ബുദ്ധിപൂർവ്വമായി നയിക്കപ്പെടുന്ന കമ്പ്യൂട്ടർ സിമുലേഷനോടു കൂടിയുള്ള ക്രമാനുഗതമായ സമീപനം പിന്തുടരുന്നത് കൂടുതൽ സാർവത്രികമാകുകയാണ്. 

ഇന്റഗ്രേഷൻ സർക്യൂട്ട് ഡിസൈൻ ഓട്ടോമേഷനിൽ, സർക്യൂട്ട് ഡിസൈൻ എന്നത്, മിക്കപ്പോഴും രൂപകൽപ്പനാ ചക്രത്തിന്റെ വിവിധ ഘട്ടങ്ങൾ ഇന്റഗ്രേറ്റഡ് സർക്യൂട്ടിന്റെ പദ്ധതിരൂപരേഖയുടെ ഫലം തരുന്നു. പ്രത്യേകിച്ച്, ഇതാണ് ലോജിക് രൂപകൽപ്പനയ്ക്കും ഭൗതിക രൂപ്കൽപ്പനയ്ക്കും ഇടയ്ക്കുള്ള ഘട്ടം. 

ഔപചാരികമായ സർക്ക്യൂട്ട് രൂപകൽപ്പന താഴെപ്പറയുന്ന ഘട്ടങ്ങൾ അടങ്ങിയതാണ് : 




</doc>
<doc id="339350" url="https://ml.wikipedia.org/wiki?curid=339350" title="ട്രൈക്കോനിംഫ">
ട്രൈക്കോനിംഫ

ട്രൈക്കോനിംഫ.ഒരു കൂട്ടം ഏക കോശ ജീവികൾ അംഗങ്ങളായ ഒരു ജീനസ്സാണ് ട്രൈക്കോനിംഫ.കോശശരീരത്തിൽ ഫ്ലജല്ലങ്ങളുള്ള പ്രോട്ടിസ്റ്റുകളാണ് ഇവയെല്ലാം.വിവിധയിനം ചിതലുകളുടെ ചെറുകുടലുകളിലാണ് ഇവ വസിക്കുന്നത്.ചിതലുകളുമായി ട്രൈക്കോനിംഫകൾ സഹജീവന ബന്ധം പുലർത്തുന്നു.ചിതലുകൾ ട്രൈക്കോനിംഫകളെ തങ്ങളുടെ കുടലുകളിൽ സംരക്ഷിക്കുന്നു.പകരം ട്രൈക്കോനിംഫകൾ ചിതലുകൾ ഭക്ഷിക്കുന്ന മരം,കടലാസ് എന്നിവയിലെ സെല്ലുലോസിനെ വിഘടിപ്പിച്ച് ദഹന യോഗ്യമാക്കുന്നു.സൂക്ഷ്മദർശിനിയിൽ ട്രൈക്കോനിംഫകൾ കണ്ണുനീർത്തുള്ളി പോലെയോ പിയർ പഴം പോലെയോ കുടമണി പോലെയോ കാണപ്പെടുന്നു.ഇവയ്ക്ക് നല്ല ചലന ശേഷിയുണ്ട്.കോശശരീരത്തിന്റെ വീതി കൂടിയ അഗ്രത്തിലാണ് വായ.അതിലൂടെ ഫാഗോസൈറ്റോസിസ് വഴി സസ്യ നാരുകൾ അകത്താക്കുന്നു.


</doc>
<doc id="339352" url="https://ml.wikipedia.org/wiki?curid=339352" title="യൂറോപ്പിലെ കോട്ടകളുടെ പട്ടിക">
യൂറോപ്പിലെ കോട്ടകളുടെ പട്ടിക

യൂറോപ്പിലെ കോട്ടകളുടെ പട്ടിക താഴെക്കൊടുക്കുന്നു.




</doc>
<doc id="339357" url="https://ml.wikipedia.org/wiki?curid=339357" title="ഹെന്രി ഫയോൾ">
ഹെന്രി ഫയോൾ

ഫ്രഞ്ച് എ‍ഞ്ചിനീയറും ഖനനമേഖലയിലെ കാര്യനിർവ്വാഹകനുമായിരുന്നു ഹെന്രി ഫയോൾ. എഴുത്തിലും വ്യാപാരത്തിലും പ്രാഗൽഭനായിരുന്ന ഇദ്ദേഹം ഫയോളിസം എന്ന പേരിൽ ഒരു വ്യാപാരനിർവ്വഹണ സിദ്ധാന്തം രൂപപെടുത്തിയിട്ടുണ്ട്. 
1841 ൽ ഇസ്താംബുളിന്റെ ഒരു പ്രാന്തപ്രദേശത്താണ് ഫയോൾ ജനിച്ചത്. 1860 ൽ École Nationale Supérieure des Mines ൽ നിന്നും ബിരുദധാരിയായ ഫയോൾ "Compagnie de Commentry-Fourchambault-Decazeville" എന്ന ഖനിയിൽ എ‍ഞ്ചിനീയറായി പ്രവർത്തനമാരംഭിച്ചു. പിന്നീട് 1888 ൽ അദ്ദേഹത്തെ ഖനിയുടെ മേധാവിയായി നിയമിച്ചു. ഒരു വ്യവസായത്തിന്റെ വിജയത്തിന് നേതൃപാടവം (managerial ability) അത്യന്താപേക്ഷിതമാണെന്ന ഫയോൾ കണക്കാക്കുകയും അത് സ്കൂളുകളിൽ പഠിപ്പിക്കേണ്ടതിന്റെ ആവശ്യകതയും അദ്ദേഹം മനസ്സിലാക്കി. തന്റെ അനുഭവങ്ങളുടെ വെളിച്ചത്തിൽ അദ്ദേഹം എഴുതിയ “Administration Industrielle et Generale” ൽ നേതൃപാടവത്തിന്റെ ഘടകങ്ങളെക്കുറിച്ച് വ്യക്തമാക്കി 1916 ൽ പ്രസിദ്ധീകരിച്ചു. 
1918 ൽ ഫയോൾ കമ്പനിയിൽ നിന്നും വിരമിച്ചപ്പോഴേക്കും യൂറോപ്പിലെ സാമ്പത്തിക മുന്നിട്ടുനിൽക്കുന്ന കമ്പനികളിലൊന്നായി അത് മാറിക്കഴിഞ്ഞിരുന്നു.
ഹെന്രി ഫയോൾ നിർദ്ദേശിച്ച ഭരണസമിതിയുടെ ധർമ്മങ്ങൾ താഴെ കൊടുക്കുന്നു.



</doc>
<doc id="339359" url="https://ml.wikipedia.org/wiki?curid=339359" title="സ്പെയിനിലെ കോട്ടകളുടെ പട്ടിക">
സ്പെയിനിലെ കോട്ടകളുടെ പട്ടിക

സ്പെയിനിലെ കോട്ടകളുടെ പട്ടികവളരെ വിപുലമായതാണ്. കോട്ടകളും കൊട്ടാരങ്ങളുമായി ആയിരക്കണക്കിനുണ്ട് സ്പെയിനിൽ. അവയിൽ അനേകം എണ്ണം അവിടം ഭരിച്ച മുസ്ലിം മൂർ സുൽത്താന്മാർ പണിതതാണ്. 
ഇന്ന് 2500 കോട്ടകളെങ്കിലുമുണ്ട്.

ഇത് സ്പെയിനിലെ കോട്ടകളുടെ പട്ടിക ആകുന്നു. 


















































In the following table, are related the various Spanish provinces, ordered according to the number of existing fortifications, both castles themselves as towers, watchtowers, bunkers, walls and castros

It attached the references to some of the relevant statements of Cultural Assets of the different Councils of Culture of the Autonomous Communities:



</doc>
<doc id="339362" url="https://ml.wikipedia.org/wiki?curid=339362" title="അൽബെൻഡസോൾ">
അൽബെൻഡസോൾ

അൽബെൻഡസോൾ(Albendazole). ഔഷധമായി ഉപയോഗിക്കുന്ന ഒരു കാർബണിക സംയുക്തമാണ് അൽബെൻഡസോൾ.വിവിധയിനം വിരബാധകൾക്കുള്ള പ്രത്യൗഷധമായി ഉപയോഗിക്കുന്നു.ഉരുളൻ വിരബാധ(Ascariasis),മന്തു വിരബാധ (filariasis),കൃമി ബാധ(pinworm infection),നാട വിരബാധ( neurocysticercosis),ചാട്ട വിരബാധ(whipworm infection) എന്നീ രോഗാവസ്ഥകളിലെല്ലാം അൽബെൻഡസോൾ വളരെ ഫലപ്രദമാണ്.ഈ മരുന്ന് വായിലൂടെയാണ് കഴിക്കുന്നത്.
അൽബെൻഡസോൾ വിരയുടെ കുടലിലെ കോശങ്ങളെയാണ് ആക്രമിക്കുന്നത്.ട്യൂബുലിൻ എന്ന പ്രോട്ടീൻ തന്മാത്രയുമായി ചേരുന്ന അൽബെൻഡസോൾ മൈക്രോട്യൂബ്യൂളുകളുടെ രൂപീകരണം തടയുന്നു.വിരകൾക്ക് ഗ്ലൂക്കോസ് ഉപയോഗിക്കാനുള്ള കഴിവ് നഷ്ടമാകുന്നു.ഇത് അവയുടെ കോശങ്ങളെ നശിപ്പിക്കുന്നു.
തലവേദന,വയറുവേദന,മനം പുരട്ടൽ എന്നിവയാണ് സാധാരണ പാർശ്വഫലങ്ങൾ.അസ്ഥിമജ്ജയുടെ പ്രവർത്തനത്തെ മന്ദീഭവിപ്പിക്കുന്നത് ഗൗരവമുള്ള പാർശ്വഫലമാണെങ്കിലും മരുന്നിന്റെ ഉപയോഗം നിർത്തിയാൽ ഇതവസാനിക്കും.ഗർഭിണികൾക്ക് അൽബെൻഡസോൾ നിഷിദ്ധമാണ്.
1975 ൽ റോബർട്.ജെ.ഗ്യുറിക്,വാസ്സിലിയോസ്.ജെ.തിയോഡോറിഡെസ് എന്നീ ശാസ്ത്രജ്ഞന്മാരാണ് സ്മിത്ത് ലൈൻ കോർപ്പറേഷനു വേണ്ടി ഈ മരുന്ന് വികസിപ്പിച്ചെടുത്തത്.ലോകാരോഗ്യ സംഘടനയുടെ അവശ്യമരുന്നുകളുടെ പട്ടികയിൽ ഉൾപ്പെട്ടിട്ടുള്ള അൽബെൻഡസോൾ സമൂഹത്തിന്റെ അടിസ്ഥാന ആരോഗ്യം നിലനിർത്താൻ ലോകത്തെവിടേയും അത്യാവശ്യമായ ഔഷധമാണ്.


</doc>
<doc id="339363" url="https://ml.wikipedia.org/wiki?curid=339363" title="യൂറോപ്പിലെ നദികളുടെ പട്ടിക">
യൂറോപ്പിലെ നദികളുടെ പട്ടിക

യൂറോപ്പിലെ നദികളുടെ പട്ടിക
യൂറോപ്പിലെ പ്രധാന നദികളുടെ പട്ടികയാണിത്. 
These are the main rivers in Europe (ecologically, the extreme west of the Palearctic ecozone - which includes Russia in the east). See each article for their tributaries, drainage areas, etc. For clarity, only rivers longer than 100 kilometres (or very significant in another way) are shown in this list. Shorter rivers can be found in the lists by country.

200കി. മീ. മുകളിൽ നീളമുള്ളവ:

In the list below, the European rivers are grouped by the sea or ocean into which they flow. They are sorted along the coastline of the seas and oceans. Rivers that flow into other rivers are sorted in orographic order, i.e., by the proximity of their points of confluence to the sea.

The rivers in this section are sorted east (Novaya Zemlya) to west (North Cape, Norway).

In Russia:

In Norway:


In Norway:

In Northern Ireland:

In the Republic of Ireland (including Celtic Sea):

The Bristol Channel:

The rivers in this section are sorted north (Brest) to south (Tarifa).

In France:

In Spain:

In Portugal:

In Spain:

The rivers in this section are sorted clockwise, starting from Helsingborg (south Sweden).












The rivers in this section are sorted west (Istanbul) to east (Sochi).





The rivers in this section are sorted west to north-east.



The rivers in this section are sorted west (Lizard Point, Cornwall) to east (Ramsgate).

In Britain:


The rivers in this section are sorted east (Calais) to west (Brest).

In France:

The rivers in this section are sorted clockwise, starting from the (Mull of Kintyre).

In Britain:

In Ireland:


This section includes the Ligurian Sea and the Tyrrhenian Sea. The rivers are sorted from west (Tarifa) to east (Reggio Calabria).

In Spain:


In France:

In Italy:

The rivers in this section are sorted clockwise, from Otranto, southern Italy, to Vlorë in southern Albania.

In Italy:


In Croatia:

In Bosnia and Herzegovina:

In Montenegro:


In Albania:

West coast

The rivers in this section are sorted south-west to north-east from Reggio Calabria to Otranto.

In Italy:

East coast

The rivers in this section are sorted north-west to south-east from Vlorë to Cape Malea.


The rivers in this section are sorted west (Cape Malea) to east (Istanbul).

In Turkey:

The rivers in this section are given clockwise along the North Sea coast, starting from Bergen, Norway.












http://web.archive.org/web/20060721130302/http://www.smhi.se/sgn0102/n0204/vdragreg.pdf


</doc>
<doc id="339366" url="https://ml.wikipedia.org/wiki?curid=339366" title="കോറോ(മനോരോഗം)">
കോറോ(മനോരോഗം)

ചില പ്രത്യേക സംസ്കാരങ്ങളിൽ/ജന വിഭാഗങ്ങളിൽ കൂടുതലായി കാണപ്പെടുന്ന ഒരു മനോരോഗമാണ് കോറോ(Koro).രോഗിക്ക് തന്റെ ബാഹ്യ ലൈംഗികാവയവങ്ങൾ ചുരുങ്ങിപ്പോകുന്നതായി ഒരു തീവ്രമായ വിശ്വാസം ജനിക്കുന്നതാണ് പ്രാഥമിക രോഗ ലക്ഷണം.ലൈംഗികാവയവങ്ങൾ ഉൾവലിഞ്ഞ് അപ്രത്യക്ഷമാകുമെന്നും അതോടെ മരണം സംഭവിക്കുമെന്നും രോഗി ഭയക്കുന്നു.എന്നാൽ പരിശോധനയിൽ ബാഹ്യ ലൈംഗികാവയവങ്ങൾക്ക് ആകൃതിയിലോ വലിപ്പത്തിലോ ഒരു വ്യത്യാസവും കാണുകയില്ല.ചുരുങ്ങുന്ന ലിംഗം(shrinking penis) എന്നും ഈ രോഗം അറിയപ്പെടുന്നു.ചൈന,മലേഷ്യ,ജപ്പാൻ,ഇന്ത്യ തുടങ്ങിയ തെക്ക് കിഴക്കൻ ഏഷ്യൻ രാജ്യങ്ങളിലെ മംഗോളിയൻ വംശജരിലാണ് ഈ രോഗം കൂടുതലായി കണ്ടുവരുന്നത്.എന്നാൽ അമേരിക്കയിലും യൂറോപ്പിലും ആഫ്രിക്കയിലുമെല്ലാം ഈ രോഗം മറ്റു വംശജരിലും രേഖപ്പെടുത്തിയിട്ടുണ്ട്. പുരുഷന്മാരിലും സ്ത്രീകളിലും രോഗം കാണപ്പെടുന്നുണ്ട്.
മലായ് ഭാഷയിലെ 'ആമയുടെ തല' എന്നർത്ഥമുള്ള 'കുറാ' എന്ന പദത്തിൽ നിന്നോ ചുരുങ്ങുക എന്നർത്ഥമുള്ള 'കെറുക്' എന്ന പദത്തിൽ നിന്നോ ആണ് കോറോ എന്ന പദത്തിന്റെ ഉത്പത്തി എന്ന് കരുതപ്പെടുന്നു.
ലൈംഗിക വളർച്ചാ സമയത്ത്(puberty) ശരീരത്തിൽ ഉണ്ടാകുന്ന മാറ്റങ്ങളെക്കുറിച്ചുള്ള അജ്ഞത,വ്യക്തിത്വ രൂപീകരണത്തിലെ പ്രശ്നങ്ങൾ,പാരമ്പര്യ വിശ്വാസങ്ങൾ,കുറ്റബോധം എന്നിവയെല്ലാം കാരണമാകുന്നുണ്ട്.
മാനസിക പരിശോധനയും ശാരീരിക പരിശോധനയും നടത്തുന്നു.
രോഗിയെ ആശ്വസിപ്പിക്കുക,ധൈര്യപ്പെടുത്തുക,ലൈംഗികാവയവങ്ങളുടെ ഘടനയും ധർമ്മവും വിശദീകരിച്ചു കൊടുക്കുക എന്നിവയെല്ലാം ചികിത്സയുടെ ഭാഗമാണ്.


</doc>
<doc id="339386" url="https://ml.wikipedia.org/wiki?curid=339386" title="പതിനാലാം കേരളനിയമസഭ">
പതിനാലാം കേരളനിയമസഭ

കേരള സംസ്ഥാനം ഔദ്യോഗികമായി രൂപം കൊണ്ടതിനു ശേഷം നടന്ന പതിനാലാമത്തെ നിയമസഭാ പൊതു തിരഞ്ഞെടുപ്പിൽ (2016) തിരഞ്ഞെടുക്കപ്പെട്ട അംഗങ്ങളായിരുന്നു പതിനാലാം കേരളനിയമസഭയെ പ്രതിനിധീകരിച്ചത്.

പതിനാലാം കേരളനിയമസഭയിലേക്കുള്ള അംഗങ്ങളെ തെരഞ്ഞെടുക്കുന്നതിനായി 2016 മേയ് 16-നു നടന്ന പൊതുതിരഞ്ഞെടുപ്പിൽ ആകെയുള്ള 140 മണ്ഡലങ്ങളിൽ 85 എണ്ണത്തിലും എൽ.ഡി.എഫ്. വിജയിച്ചു. ആറു സ്വതന്ത്രർ കൂടി പിന്തുണ നൽകിയതോടെ 91 സീറ്റുകൾ നേടിക്കൊണ്ട് എൽ.ഡി.എഫ്. അധികാരത്തിലെത്തി. 2011 മുതൽ അധികാരത്തിലിരുന്ന യു.ഡി.എഫിന് ഈ തിരഞ്ഞെടുപ്പിൽ 47 സീറ്റുകൾ മാത്രമാണ് നേടാൻ കഴിഞ്ഞത്.


പതിനാലാം കേരള നിയമസഭയിലെ എം.എൽ.എ-മാരുടെ പട്ടിക (വടക്ക് നിന്ന് തെക്കോട്ടുള്ള മണ്ഡലങ്ങളുടെ ക്രമത്തിൽ) ചുവടെ ചേർക്കുന്നു.

തിരഞ്ഞെടുപ്പിലെ വിജയത്തിനുശേഷം ഇടതുപക്ഷ ജനാധിപത്യ മുന്നണിയുടെ നേതൃത്വത്തിലുള്ള മന്ത്രിസഭ രൂപീകരിക്കപ്പെട്ടു. പിണറായി വിജയൻ മുഖ്യമന്ത്രിയായുള്ള 19 അംഗ മന്ത്രിസഭ 2016 മേയ് 25-ന് സത്യപ്രതിജ്ഞ ചെയ്ത് അധികാരമേറ്റു. കേരളത്തിന്റെ മുഖ്യമന്ത്രിയാകുന്ന പന്ത്രണ്ടാമത്തെ വ്യക്തിയാണ് പിണറായി വിജയൻ. സി.പി.എം. നേതൃത്വത്തിലുള്ള ആറാമത് മന്ത്രിസഭയാണിത്. തിരുവനന്തപുരത്തെ സെക്രട്ടറിയേറ്റിനു സമീപമുള്ള സെൻട്രൽ സ്റ്റേഡിയത്തിൽ വച്ചു നടന്ന ചടങ്ങിൽ ഗവർണർ പി.സദാശിവമാണ് സത്യവാചകം ചൊല്ലിക്കൊടുത്തത്. പുതിയ മന്ത്രിസഭയുടെ ആദ്യ യോഗവും അന്ന് നടന്നു.



</doc>
<doc id="339393" url="https://ml.wikipedia.org/wiki?curid=339393" title="റോജി എം. ജോൺ">
റോജി എം. ജോൺ

ഒരു ഇന്ത്യൻ നാഷണൽ കോൺഗ്രസ് രാഷ്ടീയ പ്രവർത്തകനാണ് റോജി.എം.ജോൺ . കോൺഗ്രസ്സിന്റെ വിദ്യാർത്ഥി വിഭാഗമായ എൻ.എസ്.യു.ഐ വിന്റെ മുൻ ദേശീയ അദ്ധ്യക്ഷനായ ഇദ്ദേഹം 2016- മുതൽ അങ്കമാലി നിയോജകമണ്ഡലത്തിൽ നിന്നുള്ള സാമാജികനാണ്. .


</doc>
<doc id="339394" url="https://ml.wikipedia.org/wiki?curid=339394" title="പി.ടി. തോമസ്‌">
പി.ടി. തോമസ്‌

ഒരു ഇന്ത്യൻ രാഷ്ട്രീയക്കാരനാണ് പി.ടി.തോമസ് ഇന്ത്യൻ നാഷണൽ കോൺഗ്രസ്ന്റെ പ്രവർത്തകനായ ഇദ്ദേഹം ഇടുക്കിയിൽ നിന്നുള്ള മുൻ എം.പി ആയിരുന്നു. നിലവിൽ ഇദ്ദേഹം തൃക്കാക്കരയിൽനിന്നുള്ള നിയമ സാമാജികനാണ്. നേരത്തെ തൊടുപുഴ നിയമസഭാ മണ്ഡലത്തെ പ്രതിനിധീകരിച്ചിരുന്നു. ഹരിത കേരളത്തിനായി അക്ഷീണം പ്രയത്നിക്കുന്ന അപൂർവ്വം രാഷ്ട്രീയക്കാരിൽ ഒരാളാണു പി.ടി.തോമസ്‌.


</doc>
<doc id="339395" url="https://ml.wikipedia.org/wiki?curid=339395" title="യു. പ്രതിഭാ ഹരി">
യു. പ്രതിഭാ ഹരി

കേരളത്തിലെ പ്രമുഖ സി.പി.ഐ.(എം) നേതാവും കായംകുളം നിയമസഭാ മണ്ഡലത്തിൽ നിന്നുള്ള നിയമസഭാ സമാജികയുമാണ് അഡ്വ.യു.പ്രതിഭാ ഹരി.
സിപിഐ(എം) തകഴി ഏരിയാകമ്മിറ്റി അംഗം, ജനാതിപത്യ മഹിളാ അസോസിയേഷൻ സംസ്ഥാന കമ്മിറ്റി അംഗം, തകഴി ഗ്രാമപഞ്ചായത്ത് പ്രസിഡന്റ്, ആലപ്പുഴ ജില്ലാപഞ്ചായത്ത്‌ പ്രസിഡന്റ് എന്നീ നിലകളിൽ പ്രവർത്തിച്ചിട്ടുള്ള പ്രതിഭ അഭിഭാഷക കൂടിയാണ്.


</doc>
<doc id="339398" url="https://ml.wikipedia.org/wiki?curid=339398" title="എം. രാജഗോപലൻ">
എം. രാജഗോപലൻ

പ്രമുഖ സി.പി.ഐ.(എം) നേതാവും പതിനാലാം കേരളനിയമസഭയിൽ തൃക്കരിപ്പൂർ മണ്ഡലത്തിൽ നിന്നുള്ള നിയമസഭാ സമാജികനുമാണ് എം. രാജഗോപലൻ.


</doc>
<doc id="339400" url="https://ml.wikipedia.org/wiki?curid=339400" title="ഒ.ആർ. കേളു">
ഒ.ആർ. കേളു

പ്രമുഖ സി.പി.ഐ.(എം) നേതാവും മാനന്തവാടി നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് ഒ.ആർ. കേളു


</doc>
<doc id="339402" url="https://ml.wikipedia.org/wiki?curid=339402" title="പാറക്കൽ അബ്ദുള്ള">
പാറക്കൽ അബ്ദുള്ള

പ്രമുഖ മുസ്‌ലിംലീഗ് നേതാവും കുറ്റ്യാടി നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് പാറക്കൽ അബ്ദുള്ള.


</doc>
<doc id="339403" url="https://ml.wikipedia.org/wiki?curid=339403" title="ടി.പി. രാമകൃഷ്ണൻ">
ടി.പി. രാമകൃഷ്ണൻ

കേരളത്തിലെ തൊഴിൽ, എക്സൈസ് വകുപ്പ് മന്ത്രിയാണ് സി.പി.ഐ.(എം) നേതാവായ ടി.പി. രാമകൃഷ്ണൻ. പതിനാലാം കേരള നിയമസഭയിൽ പേരാമ്പ്ര നിയമസഭാ മണ്ഡലത്തെ അദ്ദേഹം പ്രതിനിധീകരിക്കുന്നു. സി.പി.ഐ.(എം) സംസ്ഥാന സെക്രട്ടേറിയേറ്റ് അംഗം കൂടിയാണ് അദ്ദേഹം.ഇടതു സർക്കാരിന്റെ ഒന്നാം വർഷം തന്നെ സംസ്ഥാന മിനിമം വേതന ഉപദേശക സമിതി പുന:സംഘടിപ്പിക്കുകയും വിവിധ മേഖലകളിൽ മിനിമം വേതനം പുതുക്കി നിശ്ചയിക്കുന്നതിനുമുള്ള നടപടികൾ വേഗത്തിലാക്കാനും കഴിഞ്ഞു.
1970 കളിൽ സി.പി.ഐ.എം ന്റെ നമ്പ്രത്തുകര ബ്രാഞ്ച് കമ്മറ്റിയംഗമായി പ്രവർത്തിച്ചുകൊണ്ടാണ് ടി.പി. രാമകൃഷ്ണൻ പൊതു പ്രവർത്തനം ആരംഭിച്ചത്. കീഴരിയൂർ ലോക്കൽ കമ്മറ്റിയംഗവും ചങ്ങരോത്ത് ലോക്കൽ കമ്മറ്റി സെക്രട്ടറിയുമായി പ്രവർത്തിച്ച ടി.പി. രാമകൃഷ്ണൻ പാർട്ടി പേരാമ്പ്ര, ബാലുശ്ശേരി എന്നീ ഏരിയാ കമ്മറ്റികളുടെ സെക്രട്ടറിയായി. ഇക്കാലയളവിൽ തന്നെ പ്ലാന്റേഷൻ കോർപ്പറേഷന്റെ പേരാമ്പ്ര എസ്റ്റേറ്റിൽ സി.ഐ. ടി. യു. യൂണിയൻ കെട്ടിപ്പടുക്കുന്നതിൽ നിർണ്ണായക പങ്ക് വഹിച്ചു. കൊയിലാണ്ടി താലൂക്കിൽ ചെത്തു തൊഴിലാളിയൂണിയനും മദ്യവ്യവസായ തൊഴിലാളി യൂണിയനും സംഘടിപ്പിക്കുന്നത് നേതൃത്വം നൽകിയത് ഇദ്ദേഹമാണ്. സി.പി.ഐ.എം ജില്ലാ കമ്മിറ്റി മെമ്പർ, ജില്ലാ സെക്രട്ടറിയേറ്റംഗം,ജില്ലാ സെക്രട്ടറി എന്നീ നിലകളിൽ തിളങ്ങിയ അദ്ദേഹം ഇപ്പോൾ പാർട്ടിയുടെ സംസ്ഥാന സെക്രട്ടേറിയറ്റംഗമാണ്.


</doc>
<doc id="339404" url="https://ml.wikipedia.org/wiki?curid=339404" title="വി.കെ.സി മമ്മദ് കോയ">
വി.കെ.സി മമ്മദ് കോയ

പ്രമുഖ സി.പി.ഐ.(എം) നേതാവും ബേപ്പൂർ നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണവി.കെ.സി മമ്മദ്.


</doc>
<doc id="339405" url="https://ml.wikipedia.org/wiki?curid=339405" title="മുഹമ്മദ്‌ മുഹ്സിൻ">
മുഹമ്മദ്‌ മുഹ്സിൻ

പ്രമുഖ വിദ്യാർത്ഥിനേതാവും ജെ.എൻ.യു വിദ്യാർത്ഥി പ്രക്ഷോഭത്തിലെ ഉപനായകനും നേതാവും പട്ടാമ്പി നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് മുഹമ്മദ്‌ മുഹ്സിൻ. സി.പി.ഐ. പാർട്ടിയുടെ സ്ഥാനാർത്ഥിയായി നിന്ന അദ്ദേഹം സി. പി. മുഹമ്മദിനെയാണ്കോൺഗ്രസ് (ഐ.)യു.ഡി.എഫ്.തോൽപ്പിച്ചത്. ഭൂരിപക്ഷം: 7404. സഭയിലെ ഏറ്റവും പ്രായം കുറഞ്ഞ അംഗവുമാണ് മുഹമ്മദ്‌ മുഹ്സിൻ

ജെ.എൻ.യു. പ്രക്ഷോഭത്തിൽ കനയ്യകുമാറിന്റെയും മറ്റും സഹപ്രക്ഷോഭകാരിയായിരുന്നു. സി.പി.ഐ.യുടെ വിദ്യാർത്ഥി സംഘടനയായ എ.ഐ.എസ്.എഫ്.ന്റെ നേതാവാണ്. ഇപ്പോൾ എ.ഐ.എസ്.എഫ്.ന്റെ ജെ.എൻ.യു.വിലെ വൈസ് പ്രസിഡന്റും ആയി പ്രവർത്തിക്കുന്നു. 
ഓങ്ങല്ലൂർ പഞ്ചായത്തിലെ കാരക്കാട് പുത്തൻ പീടിയക്കൽ അബൂബക്കർ ഹാജിയുടെയും, ജമീല ബീഗത്തിന്റെയും ഏഴ് മക്കളിൽ രണ്ടാമനാണ് മുപ്പതുകാരനായ മുഹമ്മദ് മുഹ്‌സിൻ. ഇസ്‌ലാംമതപണ്ഡിതനായ കെ ടി മാനുമുസല്യാരുടെ പൗത്രനുമാണ്. കേരള സർവകലാശാലയിൽ നിന്ന് ബിഎസ്‌സി ഇലക്ട്രോണിക്‌സും എംഎസ്ഡബ്ല്യുവും പൂർത്തിയാക്കിയാണ് മുഹ്‌സിൻ ജെ.എൻ.യുവിൽ എത്തുന്നത്. ജവഹർലാൽ നെഹ്രു സർവ്വകലാശാലയിലെ ഗവേഷണ വിദ്യാർത്ഥിയായ മുഹമ്മദ്‌ മുഹ്സിൻ, മുതിർന്നവരുടെ വിദ്യാഭ്യാസം എന്ന വിഷയത്തിൽ ആണ് ഗവേഷണം നടത്തുന്നത്

ഒരു കാലത്ത് പട്ടാമ്പിയിൽ സി. പി. ഐയുടെ പ്രമുഖ നേതാക്കന്മാരായ ഇ എം എസ്, ഇ. പി. ഗോപാലൻ തുടങ്ങിയവർ മത്സരിച്ചു ജയിച്ച മണ്ഡലമാണ്. 2001ലെയും 2006ലെയും ഇലക്ഷനിൽ സി.പി.ഐ. നേരിയ വോട്ടിനാണ് തോറ്റത്. പക്ഷെ, 2011ലെ തിരഞ്ഞെടുപ്പിൽ സി. പി. മുഹമ്മദ് 12000 വോട്ടിനു വിജയിച്ചിരുന്നു. ഈ തിരഞ്ഞെടുപ്പിൽ മുഹമ്മദ്‌ മുഹ്സിൻ 7404 വോട്ടിനാണ് സി. പി. മുഹമ്മദിനെ തോൽപ്പിച്ചത്. 


</doc>
<doc id="339406" url="https://ml.wikipedia.org/wiki?curid=339406" title="കാരാട്ട് റസാക്ക്">
കാരാട്ട് റസാക്ക്

പ്രമുഖ ഇടതുപക്ഷ സഹയാത്രികനും കൊടുവള്ളി നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് കാരാട്ട് റസാക്ക്.


</doc>
<doc id="339407" url="https://ml.wikipedia.org/wiki?curid=339407" title="പി.കെ. ബഷീർ">
പി.കെ. ബഷീർ

പ്രമുഖ മുസ്‌ലിംലീഗ് നേതാവും ഏറനാട് നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് പി.കെ. ബഷീർ.


</doc>
<doc id="339408" url="https://ml.wikipedia.org/wiki?curid=339408" title="എം. ഉമ്മർ">
എം. ഉമ്മർ

പ്രമുഖ മുസ്‌ലിം ലീഗ് നേതാവും പതിനാലാം കേരളനിയമസഭയിൽ മഞ്ചേരി മണ്ഡലത്തിൽ നിന്നുള്ള നിയമസഭാ സമാജികനുമാണ് എം. ഉമ്മർ.


</doc>
<doc id="339409" url="https://ml.wikipedia.org/wiki?curid=339409" title="ടി.വി. ഇബ്രാഹിം">
ടി.വി. ഇബ്രാഹിം

പ്രമുഖ മുസ്‌ലിംലീഗ് നേതാവും കൊണ്ടോട്ടി നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് ടി.വി. ഇബ്രാഹിം
=ജീവിത രേഖ=
വള്ളുവമ്പ്രം അത്താണിക്കൽ താഴത്തുവീട്ടിൽ ടി.വി മുഹമ്മദ് ഹാജി ഇത്തിക്കുട്ടി ദമ്പതികളുടെ മകനായ ടി.വി ഇബ്രാഹീം എം എസ് എഫിലൂടെയാണ് രാഷ്ട്രീയത്തിലെത്തുന്നത്.
അത്താണിക്കൽ ഗവ:മാപ്പിള എൽ പി സ്‌കൂളിൽ നിന്നും പ്രാഥമിക വിദ്യാഭ്യാസം നേടി.ഗവ.എച്ച്.എസ് പൂക്കോട്ടൂർ, ഗവ.കോ ളജ് മലപ്പുറം, പി.എസ്.എം.ഒ കോളജ് തിരൂരങ്ങാടി എന്നിവിടങ്ങളിൽ തുടർ പഠനം.തിരുവല്ല ടൈറ്റസ് ബി.എഡ് കോളജിൽ നിന്ന് ബി എഡ് നേടിയ ഇദ്ദേഹം 1994 മുതൽ കൊണ്ടോട്ടി ഇം.എം.ഇ.എ ഹയർസെക്കൻഡറി സ്‌കൂളിൽ പൊളിറ്റിക്കൽ സയൻസ് അധ്യാപകനായി ജോലി ചെയ്തു വരുന്നു.

=രാഷ്ട്രീയ രംഗത്ത്=
=പുറത്തേകുള്ള കണ്ണികൾ=
=അവലംബം=


</doc>
<doc id="339410" url="https://ml.wikipedia.org/wiki?curid=339410" title="പി.വി. അൻവർ">
പി.വി. അൻവർ

വ്യവസായിയും, ഇടതുപക്ഷ സഹയാത്രികനും നിലമ്പൂർ നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് പി.വി. അൻവർ (ജനനം: 26 മേയ് 1967). 
എ. ഐ. സി. സി. അംഗവും, സ്വതന്ത്ര സമര സേനാനിയുമായിരുന്ന പി. വി. ഷൌക്കത്തലിയുടെയും മറിയുമ്മയുടെയും മകനായി 1967 മെയ്‌ 26 ന് മലപ്പുറം എടവണ്ണയിൽ ജനനം. മലബാർ ക്രിസ്ത്യൻ കോളേജ് സ്കൂൾ, എം.ഇ.എസ്. മമ്പാട് കോളേജ് എന്നിവിടങ്ങളിൽ പഠനം. എം.ഇ.എസ്.മമ്പാട് കോളേജിൽ യുണിയൻ ജനറൽ സെക്രട്ടറിയും ചെയർമാനുമായിരുന്നു. പതിമൂന്നാമത്തെ കേരള നിയമസഭാ പൊതു തിരഞ്ഞെടുപ്പിൽ (2011) ഏറനാട് മണ്ഡലത്തിൽ നിന്നും സ്വതന്ത്രനായി മത്സരിച്ച് പി.കെ. ബഷീറിനോട് പരാജയപ്പെട്ടു. പതിനാറാം ലോകസഭാതിരഞ്ഞെടുപ്പിൽ വയനാട് ലോകസഭാ മണ്ഡലത്തിൽ നിന്നും സ്വതന്ത്രനായി മത്സരിച്ച് പരാജയപ്പെട്ടു. പതിനാലാമത്തെ നിയമസഭാ പൊതു തിരഞ്ഞെടുപ്പിൽ (2016) നിലമ്പൂർ നിയമസഭാ മണ്ഡലത്തിൽ നിന്നും മലയാളചലച്ചിത്ര തിരക്കഥാകൃത്തും, നിർമ്മാതാവും ഇന്ത്യൻ നാഷണൽ കോൺഗ്രസ് നേതാവുമായ ആര്യാടൻ ഷൌക്കത്തിനെ തോൽപ്പിച്ച് നിയമസഭയിലെത്തി. നിരവധി വ്യവസായ സംരംഭങ്ങളുടെയും വിദ്യഭ്യാസ സ്ഥാപനങ്ങളുടെയും അമരക്കാരനാണ്.


</doc>
<doc id="339411" url="https://ml.wikipedia.org/wiki?curid=339411" title="പി. ഉബൈദുല്ല">
പി. ഉബൈദുല്ല

പ്രമുഖ മുസ്‌ലിംലീഗ് നേതാവും മലപ്പുറം നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് പി. ഉബൈദുല്ല


</doc>
<doc id="339412" url="https://ml.wikipedia.org/wiki?curid=339412" title="അബ്ദുൽ ഹമീദ് മാസ്റ്റർ">
അബ്ദുൽ ഹമീദ് മാസ്റ്റർ

പ്രമുഖ മുസ്‌ലിംലീഗ് നേതാവും വള്ളിക്കുന്ന് നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് അബ്ദുൽ ഹമീദ് മാസ്റ്റർ


</doc>
<doc id="339413" url="https://ml.wikipedia.org/wiki?curid=339413" title="ടി.എ. അഹമ്മദ് കബീർ">
ടി.എ. അഹമ്മദ് കബീർ

പ്രമുഖ മുസ്‌ലിംലീഗ് നേതാവും മങ്കട നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് ടി.എ. അഹമ്മദ് കബീർ


</doc>
<doc id="339414" url="https://ml.wikipedia.org/wiki?curid=339414" title="സി. മമ്മൂട്ടി">
സി. മമ്മൂട്ടി

വയനാട് ജില്ലയിലെ കെല്ലൂർ എന്ന സ്ഥലത്തു 1960 ഫെബ്രുവരി 10 നാണു അദ്ദേഹം ജനിച്ചത് .മുസ്‌ലിംലീഗ് നേതാവും തിരൂർ നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് സി. മമ്മൂട്ടി.മുസ്ലിം ലീഗിന്റെ വിദ്യാർത്ഥി സംഘടനയായ MSF-ലൂടെ വളരെ ചെറുപ്പത്തിൽ തന്നെ അദ്ദേഹം രാഷ്ട്രീയത്തിൽ പ്രവേശിച്ചു. 


</doc>
<doc id="339415" url="https://ml.wikipedia.org/wiki?curid=339415" title="ജെയ്ക് സി തോമസ്">
ജെയ്ക് സി തോമസ്

2016-ൽ കേരള നിയമസഭയിലേക്ക് മത്സരിച്ച ഒരു യുവ നേതാവാണ് ജെയ്ക്. സി. തോമസ്. ഇംഗ്ലീഷ് : Jaick C. Thomas എസ്.എഫ്.ഐ. പ്രസ്ഥാനത്തിലൂടെ ഉയർന്നുവന്ന ജെയ്ക് സംസ്ഥാന അദ്ധ്യക്ഷനായി 2016 തിരഞ്ഞെടുക്കപ്പെട്ടു. തുടർന്ന് 2016 മേയിൽ നടന്ന നിയമസഭാ തിരഞ്ഞെടുപ്പിൽ സി.പി.ഐ.(എം.) ന്റെ സ്ഥാനാർത്ഥിയായി പുതുപ്പള്ളി നിയോജക മണ്ഡലത്തിൽ നിന്ന് അന്നത്തെ മുഖ്യമന്ത്രിയായിരുന്ന ഉമ്മൻ ചാണ്ടിക്കെതിരെ മത്സരിച്ച് പരാജയപ്പെട്ടു. 26കാരനായ ജെയ്ക് ഒരു ബിരുദാനന്തരബിരുദ വിദ്യാർത്ഥിയാണ്. 2016 തിരഞ്ഞെടുപ്പിൽ മത്സരിച്ചവരിൽ ഏറ്റവും പ്രായം കുറഞ്ഞയാളാണ് ജെയ്ക്. 1970 ൽ ആദ്യമായി നിയമസഭയിലേക്ക് മത്സരിക്കുമ്പോൾ ഉമ്മൻ ചാണ്ടിക്കും 26 വയസ്സായിരുന്നു. 

മണർകാട് ചിറയിൽ പരേതനായ എം.ടി. തോമസിന്റെയും അന്നമ്മ തോമസിന്റെയും മകനാണ് ജെയ്ക്ക്. 2010 ൽ കോട്ടയം ഏരിയാ കമ്മിറ്റി അംഗമായിരുന്ന സമയത്ത്, കോട്ടയം സി.എം.എസ്. കോളേജിൽ ബി.എ. കമ്മ്യൂണിക്കേറ്റിവ് ബിരുദപഠനത്തിന്റെ സിലബസ് മാറ്റിയതുമായി ബന്ധപ്പെട്ട് സമരം സംഘടിപ്പിച്ചിരുന്നു. ഇതിന്റെ പേരിൽ അദ്ദേഹത്തെ കലാലയത്തിൽ നിന്നും പിരിച്ചുവിടുകയും പിന്നീട് മദ്ധ്യസ്ഥശ്രമങ്ങൾക്കു ശേഷം പരീക്ഷ എഴുതാനാകുകയും ചെയ്തു. . സി.എം.എസ്. കോളേജിലെ ഉപകരണങ്ങൾ നശിപ്പിച്ചുവെന്ന പേരിൽ കോളേജ് അധികൃതർ ജെയ്കിനും മറ്റു നേതാക്കൾക്കുമെതിരെ കേസ് രജിസ്റ്റർ ചെയ്തിരുന്നു. അണികളുടെ അഴിഞ്ഞാട്ടം തടയുന്നതിൽ നേതൃത്വം പരജയപ്പെട്ടു എന്ന് ഹർജിയിൽ പരാമർശമുണ്ട്

എസ്എഫ്ഐ ജില്ലാ പ്രസിഡന്റായിരുന്ന ഇദ്ദേഹം നിയമസഭാ സ്ഥാനാർത്ഥിയാവുന്നതിനും ഒരു മാസം മുമ്പാണ് സംസ്ഥാന പ്രസിഡന്റായി തിരഞ്ഞെടുക്കപ്പെട്ടത്. കോട്ടയം സി.എം.എസ് കോളേജിൽ പഠിച്ച ജെയ്ക് സി. തോമസ് ബി.എ. കമ്യൂണിക്കേറ്റീവ് ഇംഗ്ലീഷ് ബിരുദധാരിയാണ്. വിദൂരവിദ്യാഭ്യാസത്തിലൂടെ ഇന്റർനാഷണൽ റിലേഷൻസിൽ എം.എ പൂർത്തിയാക്കി. എസ്.എഫ്.ഐ കോട്ടയം ജില്ല പ്രസിഡന്റ്, സംസ്ഥാന വൈസ് പ്രസിഡന്റ് എന്നീ നിലകളിൽ പ്രവർത്തിച്ചിട്ടുണ്ട്.എസ്.എഫ്.ഐയുടെ പ്രസിദ്ധീകരണമായ സ്റ്റുഡന്റ് മാഗസിന്റെ എഡിറ്ററുമാണ്.

സ്ഥാനാർത്ഥിയായി നിയമിക്കപ്പെട്ടശേഷം പുതുപ്പള്ളിക്കൊരു പുസ്തകം എന്ന പരിപാടി അദ്ദേഹം നവസോഷ്യൽ മാധ്യമമായ ഫേസ്ബുക്ക് വഴി ആവിഷ്കരിച്ചു നടപ്പാക്കി. ഈ തിരഞ്ഞെടുപ്പിന്റെ വിധി എന്തു തന്നെയായാലും ലഭിക്കുന്ന പുസ്തകങ്ങൾ സ്വരുക്കൂട്ടി അത് പുതുപ്പള്ളി മണ്ഡലത്തിൽ ഒരു ബൃഹദ് വായനശാല നിർമ്മിക്കുന്നതിനായി സംഭാവന ചെയ്യാനാണ് ജെയ്ക് തീരുമാനിച്ചത്. 

മണർക്കാട് യാക്കോബായ പള്ളിയിലെ അംഗമായ ജേയ്ക്, മണർകാട് വി. മേരിയുടെ പേരിലുള്ള കത്തീഡ്രൽ പള്ളിയിലേയും അംഗമാണ്. സഹോദരൻ സി.ടി. തോമസ് വ്യാപാരിയാണ്. 

2016 ഫെബ്രുവരിയിൽ എസ്.എഫ്.ഐ. സംസ്ഥാന പ്രസിഡന്റായി തിരഞ്ഞെടുക്കപ്പെട്ടു. 
വിദ്യാർത്ഥി സമരങ്ങളുമായി ബന്ധപ്പെട്ട് ജെയ്കിന്റെ പേരിൽ നിരവധി കേസുകൾ നിലവിലുണ്ട്. എങ്കിലും ഒന്നിൽ പോലും ശിക്ഷിക്കപ്പെട്ടിട്ടില്ല 


</doc>
<doc id="339417" url="https://ml.wikipedia.org/wiki?curid=339417" title="സയ്യിദ് ആബിദ് ഹുസൈൻ തങ്ങൾ">
സയ്യിദ് ആബിദ് ഹുസൈൻ തങ്ങൾ

പ്രമുഖ മുസ്‌ലിംലീഗ് നേതാവും കോട്ടയ്ക്കൽ നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് സയ്യിദ് ആബിദ് ഹുസൈൻ തങ്ങൾ

</doc>
<doc id="339419" url="https://ml.wikipedia.org/wiki?curid=339419" title="ആബിദ് ഹുസൈൻ തങ്ങൾ">
ആബിദ് ഹുസൈൻ തങ്ങൾ

പ്രമുഖ മുസ്‌ലിംലീഗ് നേതാവും കോട്ടയ്ക്കൽ നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് സയ്യിദ് ആബിദ് ഹുസൈൻ തങ്ങൾ
ഫറൂഖ് കോളേജിലെ സോഷ്യോളജി വിഭാഗത്തിൽ അസോസിയേറ്റ് പ്രഫസറും ഡിപ്പാർട്ട്‌മെന്റ് തലവനുമായിരുന്നു ഇദ്ദേഹം. കോഴിക്കോട് സർവ്വകലാശാല സിൻഡിക്കേറ്റ് അംഗമാണ്.
1985ൽ അലിഗഡ് സർവ്വകലാശാലയിൽ നിന്ന് സോഷ്യോളജിയിൽ ബിരുദാനന്തര ബിരുദം നേടി. മലപ്പുറം ജില്ലയിലെ വടക്കാങ്ങര സ്വദേശിയാണ്. മുസ്‌ലിംലീഗ് നേതാവായിരുന്ന കെകെഎസ് തങ്ങളുടെ മകനാണ്.


</doc>
<doc id="339420" url="https://ml.wikipedia.org/wiki?curid=339420" title="വി. അബ്ദുൽറഹ്മാൻ">
വി. അബ്ദുൽറഹ്മാൻ

പ്രമുഖ ഇടതുപക്ഷ സഹയാത്രികനും താനൂർ നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് വി. അബ്ദുൽറഹ്മാൻ.


</doc>
<doc id="339421" url="https://ml.wikipedia.org/wiki?curid=339421" title="പി.കെ. ശശി">
പി.കെ. ശശി

പ്രമുഖ സി.പി.ഐ.(എം) നേതാവും ഷൊർണൂർ നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് പി.കെ. ശശി


</doc>
<doc id="339422" url="https://ml.wikipedia.org/wiki?curid=339422" title="പി. ഉണ്ണി">
പി. ഉണ്ണി

കേരളത്തിലെ പൊതുപ്രവർത്തകനും പ്രമുഖ സി.പി.ഐ.എം. നേതാവും ഒറ്റപ്പാലം നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് പി. ഉണ്ണി.

പാലക്കാട് ജില്ലയിലെ ആനക്കര ഗ്രാമപഞ്ചായത്തിലെ കുമ്പിടി സ്വദേശിയാണ്. കോയമ്പത്തൂരിലെ പോത്തന്നൂരിൽ റെയിൽവേ സിഗ്നൽ ആൻഡ് ടെലഗ്രാഫ് വിഭാഗത്തിൽ ഉണ്ടായിരുന്ന ഉദ്യോഗം ഉപേക്ഷിച്ചാണ് കെ.എസ്.വൈ.എഫിലൂടെ ഉണ്ണി പൊതുരംഗത്തത്തെിയത്. 



</doc>
<doc id="339425" url="https://ml.wikipedia.org/wiki?curid=339425" title="കെ. ബാബു (നെന്മാറ)">
കെ. ബാബു (നെന്മാറ)

പ്രമുഖ സി.പി.ഐ.(എം) നേതാവും നെന്മാറ നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് കെ. ബാബു


</doc>
<doc id="339426" url="https://ml.wikipedia.org/wiki?curid=339426" title="യു.ആർ. പ്രദീപ്‌">
യു.ആർ. പ്രദീപ്‌

പ്രമുഖ സി.പി.ഐ.(എം) നേതാവും ചേലക്കര നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് യു.ആർ. പ്രദീപ്‌


</doc>
<doc id="339427" url="https://ml.wikipedia.org/wiki?curid=339427" title="മുരളി പെരുന്നെല്ലി">
മുരളി പെരുന്നെല്ലി

പ്രമുഖ സി.പി.ഐ.(എം) നേതാവും മണലൂർ നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് മുരളി പെരുന്നെല്ലി.


</doc>
<doc id="339428" url="https://ml.wikipedia.org/wiki?curid=339428" title="കെ.രാജൻ">
കെ.രാജൻ

പ്രമുഖ സി.പി.ഐ നേതാവും ഒല്ലൂർ നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് കെ.രാജൻ


</doc>
<doc id="339429" url="https://ml.wikipedia.org/wiki?curid=339429" title="ഇ.ടി. ടൈസൻ മാസ്റ്റർ">
ഇ.ടി. ടൈസൻ മാസ്റ്റർ

ഒരു രാഷ്ട്രീയപ്രവർത്തകനും സി.പി.ഐ.(എം) നേതാവുമാണ് ഇ.ടി. ടൈസൻ മാസ്റ്റർ. പതിനാലാം കേരളനിയമസഭയിൽ കയ്പമംഗലം നിയമസഭാ മണ്ഡലത്തിൽ നിന്നുള്ള നിയമസഭാ സമാജികനാണ്.


</doc>
<doc id="339430" url="https://ml.wikipedia.org/wiki?curid=339430" title="കെ.യു. അരുണൻ">
കെ.യു. അരുണൻ

പ്രമുഖ സി.പി.ഐ.(എം) നേതാവും ഇരിങ്ങാലക്കുട നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് കെ.യു. അരുണൻ


</doc>
<doc id="339431" url="https://ml.wikipedia.org/wiki?curid=339431" title="എം. സ്വരാജ്">
എം. സ്വരാജ്

ഡി.വൈ.എഫ്.ഐ. സംസ്ഥാന സെക്രട്ടറിയും സി.പി.ഐ.എം. സംസ്ഥാന കമ്മിറ്റിയംഗവും പതിനാലാം കേരള നിയസഭയിൽ തൃപ്പൂണിത്തുറയെ പ്രതിനിധീകരിക്കുന്ന അംഗവുമാണ് എം. സ്വരാജ്. സി.പി.ഐ.(എം.) പാർട്ടി സ്ഥാനാർത്ഥിയായി തൃപ്പൂണിത്തുറ നിയഭസഭമണ്ഡലത്തിൽ നിന്നാണ് അദ്ദേഹം മത്സരിച്ച് വിജയിച്ചത്. പ്രധാന എതിരാളി കോൺഗ്രസിലെ കെ. ബാബു ആയിരുന്നു. വിദ്യാർത്ഥി രാഷ്ട്രീയ ജീവിതത്തിനിടയിൽ നിരവധി സമരങ്ങളിൽ പങ്കെടുക്കുകയും എസ്.എഫ്.ഐ. യുടെ വിവിധ ഭാരവാഹിത്വം വഹിക്കുകയും ചെയ്തിട്ടുണ്ട്. 

എസ്.എഫ്.ഐയിലൂടെ പൊതുരംഗത്തെത്തിയ സ്വരാജ് എസ്.എഫ്.ഐ. മലപ്പുറം ജില്ലാ സെക്രട്ടറിയായും സംസ്ഥാന സെക്രട്ടറിയായും പ്രവർത്തിച്ചിട്ടുണ്ട്. കാലിക്കറ്റ് സർവ്വകലാശാല യൂണിയൻ ചെയർമാനായി പ്രവർത്തിച്ചിട്ടുള്ള സ്വരാജ് പിന്നീട് ഡി.വൈ.എഫ്.ഐ സംസ്ഥാന പ്രസിഡന്റായി. നിലവിൽ ഡി.വൈ.എഫ്.ഐ. സംസ്ഥാന സെക്രട്ടറിയും സി.പി.ഐ.എം. സംസ്ഥാന കമ്മിറ്റിയംഗവുമാണ് സ്വരാജ്.

കവി, കഥാകൃത്ത്, മികച്ച പ്രാസംഗികൻ എന്നീ നിലകളിലും അറിയപ്പെടുന്ന വ്യക്തിത്വമാണ് സ്വരാജിന്റേത്. ഒരു കവിതാ സമാഹാരവും മൂന് യാത്രാ വിവരണങ്ങളും പുസ്തക രൂപത്തിൽ പ്രസിദ്ധീകരിച്ചിട്ടുണ്ട്.

മലപ്പുറത്തെ ഭൂദാൻ കോളനിയിലെ സുമാ നിവാസിലെ മുരളീധരൻ നായരാണ് അച്ഛൻ. 
2004 ൽ കേരള യൂണിവേർസിറ്റിയിൽ നിന്ന് എൽ.എൽ.ബിയും. 2007ൽ അണ്ണാമലൈ യൂണിവേർസിറ്റിയിൽ നിന്നും എം.എ. ബിരുദവും കരസ്ഥമാക്കി. 


</doc>
<doc id="339432" url="https://ml.wikipedia.org/wiki?curid=339432" title="കെ.ജെ. മാക്സി">
കെ.ജെ. മാക്സി

പ്രമുഖ സി.പി.ഐ.(എം) നേതാവും കൊച്ചി നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് കെ.ജെ. മാക്സി. സി.പി.ഐ.എമ്മിന്റെ എറണാകുളം ജില്ലാക്കമ്മറ്റിയംഗമായ മാക്സി സി.പി.ഐ.എം ഏരിയാ സെക്രട്ടറിയായും പ്രവർത്തിച്ചിട്ടുണ്ട്. കൊച്ചി കോർപ്പറേഷൻ കൌൺസിലറും സ്റ്റാൻഡിങ്ങ് കമ്മിറ്റിയംഗവുമായിട്ടുണ്ട്.
എസ്.എഫ്.ഐയിലൂടെയാണ് കെ.ജെ.മാക്സി പൊതുപ്രവർത്തനം ആരംഭിച്ചത്. എസ്.എഫ്.ഐ. സംസ്ഥാന ജോയിന്റ് സെക്രട്ടറിയായിരുന്നു. നിലവിൽ സി.പി.ഐ.എം. ജില്ലാക്കമ്മറ്റിയംഗവും സി.ഐ.ടി.യു ജില്ലാക്കമ്മറ്റിയംഗവുമാണ്.


</doc>
<doc id="339433" url="https://ml.wikipedia.org/wiki?curid=339433" title="എൽദോസ് കുന്നപ്പിള്ളി">
എൽദോസ് കുന്നപ്പിള്ളി

പ്രമുഖ കോൺഗ്ഗ്രസ്‌ നേതാവും പെരുമ്പാവൂർ നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് എൽദോസ് കുന്നപ്പിള്ളി.


</doc>
<doc id="339434" url="https://ml.wikipedia.org/wiki?curid=339434" title="വി.ആർ. സുനിൽ കുമാർ">
വി.ആർ. സുനിൽ കുമാർ

പ്രമുഖ സി.പി.ഐ നേതാവും കൊടുങ്ങല്ലൂർ നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് വി.ആർ. സുനിൽ കുമാർ


</doc>
<doc id="339435" url="https://ml.wikipedia.org/wiki?curid=339435" title="എസ്. രാജേന്ദ്രൻ">
എസ്. രാജേന്ദ്രൻ

പ്രമുഖ സി.പി.ഐ.(എം) നേതാവും ദേവികുളം നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് എസ്. രാജേന്ദ്രൻ.എസ്. രാജേന്ദ്രൻ എംഎൽഎ ഭൂമി കയ്യേറിയെന്ന ആരോപണം മുഖ്യമന്ത്രി തള്ളിക്കളയുകയും വീട് നിർമിച്ചത് പട്ടയഭൂമിയിൽ ആണെന്നു വ്യക്തമാക്കുകയും ചെയ്തു


</doc>
<doc id="339436" url="https://ml.wikipedia.org/wiki?curid=339436" title="റോഷി അഗസ്റ്റിൻ">
റോഷി അഗസ്റ്റിൻ

പ്രമുഖ കേരള കോൺഗ്ഗ്രസ്‌ നേതാവും ഇടുക്കി നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് റോഷി അഗസ്റ്റിൻ.


</doc>
<doc id="339437" url="https://ml.wikipedia.org/wiki?curid=339437" title="കെ.കെ. രാമചന്ദ്രൻ">
കെ.കെ. രാമചന്ദ്രൻ

പ്രമുഖ സി.പി.ഐ.(എം) നേതാവും ചെങ്ങന്നൂർ നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് അഡ്വ. കെ.കെ. രാമചന്ദ്രൻ


</doc>
<doc id="339438" url="https://ml.wikipedia.org/wiki?curid=339438" title="തോമസ് ചാണ്ടി">
തോമസ് ചാണ്ടി

പ്രമുഖ എൻ.സി.പി നേതാവും കുട്ടനാട് നിയമസഭാ മണ്ഡലത്തിൽ നിന്നുള്ള നിയമസഭാ സമാജികനും കുവൈത്ത് കേന്ദ്രമാക്കിയുളള പ്രമുഖ വ്യവസായിയും അണ്തോമസ് ചാണ്ടി.
1947 ഒാഗസ്റ്റ് 29-നാണ് വി.സി തോമസിന്റെയും ഏലിയാമ്മയുടെയും മകനായി തോമസ് ചാണ്ടി ജനിച്ചത്.ഇൻസ്റ്റിറ്റ്യൂട്ട് ഒാഫ് എഞ്ചിനിയറിങ്ങ് ടെക്ക്നോളജി,ചെന്നൈയിൽ നിന്നും ടെലികമ്മ്യുണിക്കേഷൻ എഞ്ചിനിയറിങ്ങിൽ ഡിപ്ലോമ നേടി. ഇദ്ദേഹത്തിന്റെ കുടുംബം ​ഭാര്യ മേഴ്സ്ക്കുട്ടിയും ഒരു മകനും രണ്ട് കുട്ടികളും അടങ്ങുന്നതാണ്.


</doc>
<doc id="339439" url="https://ml.wikipedia.org/wiki?curid=339439" title="ഐ.ബി. സതീഷ്‌">
ഐ.ബി. സതീഷ്‌

പ്രമുഖ സി.പി.ഐ.(എം) നേതാവും കാട്ടാക്കട നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് ഐ.ബി. സതീഷ്‌. സി.പി.ഐ.എം ഏരിയാ സെക്രട്ടറിയും ജില്ലാക്കമ്മറ്റിയംഗവുമാണ്.
എസ്.എഫ്.ഐയിലൂടെയാണ് സതീഷ് പൊതുപ്രവർത്തനം തുടങ്ങിയത്. കേരള യൂണിവേഴ്സിറ്റി ചെയർമാനായിരുന്നു. ഡി.വൈ.എഫ്.ഐ. സംസ്ഥാന കമ്മറ്റിയംഗമായി പ്രവർത്തിച്ചിട്ടുള്ള സതീഷ് അറിയപ്പെടുന്ന ഗ്രന്ഥശാല പ്രവർത്തകനാണ്. തിരുവനന്തപുരം ജില്ലാ പഞ്ചായത്ത് അംഗമായും തിരഞ്ഞെടുക്കപ്പെട്ടിട്ടുണ്ട്.


</doc>
<doc id="339440" url="https://ml.wikipedia.org/wiki?curid=339440" title="സി.കെ. ആശ">
സി.കെ. ആശ

സി.പി.ഐ കോട്ടയം ജില്ലാ കൗൺസിൽ അംഗവും വൈക്കം നിയമസഭാ മണ്ഡലത്തിൽ നിന്നുള്ള നിയമസഭാ സമാജികയുമാണ് സി.കെ. ആശ. വൈക്കം, വെച്ചൂർ സ്വദേശിയായ സി.കെ.ആശ സി.പി.എയുടെ യുവജന പ്രസ്ഥാനമായ എ.ഐ.വൈ.എഫിന്റെ സംസ്ഥാന വൈസ് പ്രസിഡന്റ് ആണ്.

വിദ്യാർത്ഥി ആയിരിക്കെ എ.ഐ.എസ്.എഫിലൂടെയാണ് സി.കെ. ആശ പൊതുപ്രവർത്തനം ആരംഭിച്ചത്. കൊതവറ സെന്റ് സേവ്യഴ്‌സ് കോളേജ് യൂണിയൻ ചെയർപേഴ്സൺ ആയി രണ്ട് തവണ തിരഞ്ഞെടുക്കപ്പെട്ടിട്ടുണ്ട്. പിന്നീട് എ.ഐ.എസ്.എഫിന്റെ സംസ്ഥാന എക്സീക്കൂട്ടീവ് അംഗമായി.

ചാലപ്പറമ്പ് ടി.കെ.എം.എം. യു.പി സ്ക്കൂളിലായിരുന്നു പ്രാഥമിക വിദ്യാഭ്യാസം. തുടർന്ന് വൈക്കം ഗവ.ഗേൾസ് ഹൈസ്ക്കൂൾ, കൊതവറ സെന്റ് സേവ്യേഴ്സ് കോളേജ്, കേരള പ്രസ് അക്കാദമി എന്നിവിടങ്ങളിലും പഠിച്ചു. ബി.എ എക്കണോമിക്സ് ബിരുദധാരിണിയാണ്.


</doc>
<doc id="339441" url="https://ml.wikipedia.org/wiki?curid=339441" title="കെ. അൻസലൻ">
കെ. അൻസലൻ

പ്രമുഖ സി.പി.ഐ.(എം) നേതാവും നെയ്യാറ്റിൻകര നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് ""കെ. അൻസലൻ"".


</doc>
<doc id="339442" url="https://ml.wikipedia.org/wiki?curid=339442" title="കെ. രാജു">
കെ. രാജു

പ്രമുഖ സി.പി.ഐ നേതാവും പുനലൂർ നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് കെ. രാജു. പുനലൂരിൽനിന്ന് മൂന്നു തവണ നിയമസഭാ തെരഞ്ഞെടുപ്പിൽ വിജയിച്ചു. സി.പി.ഐ. സംസ്ഥാനകൗൺസിൽ അംഗമാണ്.
കൊല്ലം ജില്ലയിലെ ഏരൂർ നെട്ടയത്ത് പുത്തൻപുര വീട്ടിൽ ആദ്യകാല കമ്യൂണിസ്റ്റ്‌ ജി. കരുണാകരന്റെയും കെ. പങ്കജാക്ഷിയുടെയും മകനായി 1ജനിച്ചു. നിയമബിരനിയമബിരുദം നേടി. എ.ഐ.എസ്.എഫിലൂടെ പൊതു പ്രവർത്തന രംഗത്തെത്തി. 
2006-ൽ എം.വി. രാഘവനെ ആദ്യ തെരഞ്ഞെടുപ്പിൽ തോല്പിച്ചു. 


</doc>
<doc id="339443" url="https://ml.wikipedia.org/wiki?curid=339443" title="കോവൂർ കുഞ്ഞുമോൻ">
കോവൂർ കുഞ്ഞുമോൻ

പ്രമുഖ ഇടതുപക്ഷ നേതാവും കുന്നത്തൂർ നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് കോവൂർ കുഞ്ഞുമോൻ. നിലവിൽ ആർ.എസ്.പി. (ലെനിനിസ്റ്റ്) സെക്രട്ടറി ജനറലാണ്. 2001-ലും 2006-ലും കുന്നത്തൂർ നിയമസഭാ മണ്ഡലത്തിൽ നിന്നും നിയമസഭയിലേക്ക് തിരഞ്ഞെടുക്കപ്പെട്ടിരുന്നു. 


</doc>
<doc id="339444" url="https://ml.wikipedia.org/wiki?curid=339444" title="എൻ. വിജയൻ പിള്ള">
എൻ. വിജയൻ പിള്ള

പ്രമുഖ വ്യവസായിയും സി.എം.പി (അരവിന്ദാക്ഷൻ വിഭാഗം) നേതാവും ചവറ നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് എൻ. വിജയൻ പിള്ള


</doc>
<doc id="339446" url="https://ml.wikipedia.org/wiki?curid=339446" title="എം. നൗഷാദ്">
എം. നൗഷാദ്

കൊല്ലം ജില്ലയിലെ പാലത്തറ സ്വദേശിയായ എം. നൗഷാദ്ഒരു രാഷ്ട്രീയപ്രവർത്തകനും ഇരവിപുരം മണ്ഡലത്തിൽ നിന്നുള്ള നിയമസഭാംഗവുമാണ്. സി.പി.ഐ. (എം) കൊല്ലം ഈസ്റ്റ് ഏരിയാ കമ്മിറ്റി അംഗമായ ഇദ്ദേഹം കൊല്ലം നഗരസഭയുടെ ഡെപ്യൂട്ടി മേയറായും പ്രവർത്തിച്ചിട്ടുണ്ട്. എസ്.എഫ്.ഐ. സംസ്ഥാന കമ്മിറ്റി അംഗമായിരുന്നു. വികസന സ്റ്റാൻഡിങ് കമ്മിറ്റി ചെയർമാനായിരിക്കേ 2016-ലാണ് ആദ്യമായി കേരളാ നിയമസഭാ തിരഞ്ഞെടുപ്പിൽ മത്സരിക്കുന്നത്. 2016 മേയ് 16-ന് നടന്ന പതിനാലാം നിയമസഭാ തെരഞ്ഞെടുപ്പിൽ ഇരവിപുരം മണ്ഡലത്തിൽ നിന്ന് 28,803 വോട്ടിന്റെ ഭൂരിപക്ഷത്തോടെ വിജയിച്ചു. ആർ.എസ്.പി. സംസ്ഥാന സെക്രട്ടറിയായ എ.എ. അസീസിനെയാണ് ഇദ്ദേഹം പരാജയപ്പെടുത്തിയത്.

1965-ൽ മുഹമ്മദ് ഹനീഫയുടെ മകനായി ജനനം. 1983-ൽ കേരള സർവകലാശാലയിൽ നിന്ന് പ്രീഡിഗ്രി പാസ്സായി. ഭാര്യ ബിന്നി മോൾ. രണ്ടു കുട്ടികൾ.


</doc>
<doc id="339447" url="https://ml.wikipedia.org/wiki?curid=339447" title="ജി.എസ്. ജയലാൽ">
ജി.എസ്. ജയലാൽ

കേരളത്തിലെ ഒരു രാഷ്ട്രീയ പ്രവർത്തകനും ചാത്തന്നൂർ നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് ജി.എസ്. ജയലാൽ. നിലവിൽ കമ്മ്യൂണിസ്റ്റ് പാർട്ടി ഓഫ് ഇന്ത്യയുടെ സംസ്ഥാന കൗൺസിൽ അംഗമാണ്. 2016-ലെ കേരള നിയമസഭാ തിരഞ്ഞെടുപ്പിൽ 67606 വോട്ടുകളാണ് ജി.എസ്. ജയലാലിന് ലഭിച്ചത്. 2011-ലും ചാത്തന്നൂർ നിയോജക മണ്ഡലത്തിൽനിന്നു നിയമസഭയിലേക്ക് തിരഞ്ഞെടുക്കപ്പെട്ടിരുന്നു. 
1972 മേയ് 20-ന് കൊല്ലം ജില്ലയിലെ ചിറക്കരയിൽ എസ്. ഗോപാലകൃഷ്ണ പിള്ളയുടെയും സതി ഭായി അമ്മയുടെയും മകനായി ജനിച്ചു. ബാലവേദിയുടെ സംസ്ഥാന കമ്മിറ്റി അംഗമായിരുന്നു. 



</doc>
<doc id="339449" url="https://ml.wikipedia.org/wiki?curid=339449" title="ബി. സത്യൻ">
ബി. സത്യൻ

പ്രമുഖ സി.പി.ഐ.(എം) നേതാവും ആറ്റിങ്ങൽ നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് ബി. സത്യൻ


</doc>
<doc id="339450" url="https://ml.wikipedia.org/wiki?curid=339450" title="വി. ശശി">
വി. ശശി

പ്രമുഖ സി.പി.ഐ നേതാവും ചിറയിൻകീഴ് നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് വി. ശശി 2016 മുതലുള്ള പിണറായി മന്ത്രിസഭയിലെ ഡെപ്യൂട്ടി സ്പീക്കർ വി.ശശിയാണ്.


</doc>
<doc id="339451" url="https://ml.wikipedia.org/wiki?curid=339451" title="ഡി.കെ. മുരളി">
ഡി.കെ. മുരളി

പ്രമുഖ സി.പി.ഐ.(എം) നേതാവും വാമനപുരം നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് ഡി.കെ. മുരളി


</doc>
<doc id="339452" url="https://ml.wikipedia.org/wiki?curid=339452" title="രാജു ഏബ്രഹാം">
രാജു ഏബ്രഹാം

രാജു ഏബ്രഹാം1961 ജനുവരി 1ന് കണ്ടനാട്ട് കുടുംബത്തിൽ കെ. എസ്. ഏബ്രഹാമിന്റെയും തങ്കമ്മ ഏബ്രഹാമിന്റെയും മകനായി ജനിച്ചു. കേരളത്തിലെ പ്രമുഖ രാഷ്ട്രീയ നേതാവും സി.പി.ഐ.(എം) നേതാവും റാന്നി നിയമസഭാമണ്ഡലത്തിൽ നിന്നുള്ള നിയമസഭാ സമാജികനുമാണ് . 1996 മുതൽ റാന്നി നിയമസഭാമണ്ഡലത്തെ പ്രതിനിധീകരിക്കുന്നു. കേരളത്തിലെ ഇടതുപക്ഷ മുന്നണിയുടെ പ്രധാന നേതാവാണദ്ദേഹം. 1996, 2001, 2006, 2011, 2016 എന്നീ വർഷങ്ങളിൽ നടന്ന ഇലക്ഷനുകളിൽ കേരളത്തിലെ പത്തനംതിട്ടയിലെ റാന്നി നിയമസഭാ മണ്ഡലത്തെ പ്രതിനിധീകരിച്ച് മത്സരിച്ചു വിജയിച്ചു.
വിദ്യാർത്ഥിപ്രസ്ഥാനമായ സ്റ്റുഡന്റ്സ് ഫെഡെറേഷൻ ഓഫ് ഇന്ത്യ (എസ്.എഫ്.ഐ.)യിലൂടെയാണ് രാഷ്ട്രീയത്തിൽ പ്രവേശിച്ചത്. റാന്നി സെന്റ് തോമസ് കോളജിലെ യൂണിയൻ ചെയർമാനായി. കേരള യൂണിവേഴ്സിറ്റി കൗൺസിലറും ആയി. റാന്നി റബർ മാർക്കറ്റിങ് സൊസൈറ്റി പ്രസിഡന്റ്, പത്തനംതിട്ടയിലെ ദേശാഭിമാനി ബ്യൂറോ ചീഫ്, പത്തനംതിട്ട പ്രസ് ക്ലബ്ബിന്റെ ജൊയിന്റ് സെക്രട്ടറി, വിവിധ തൊഴിലാളി സംഘടനകളുടെ ഭാരവാഹി എന്നീനിലകളിലും പ്രവർത്തിച്ചു. 5 ടെലിഫിലിമുകളിലും അഭിനയിച്ചു.


</doc>
<doc id="339453" url="https://ml.wikipedia.org/wiki?curid=339453" title="എൽദോ എബ്രഹാം">
എൽദോ എബ്രഹാം

പ്രമുഖ സി.പി.ഐ.നേതാവും മൂവാറ്റുപുഴ നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് എൽദോ എബ്രഹാം


</doc>
<doc id="339454" url="https://ml.wikipedia.org/wiki?curid=339454" title="ആന്റണി ജോൺ">
ആന്റണി ജോൺ

പതിനാലാം കേരള നിയമസഭയിൽ കോതമംഗലത്തെ പ്രതിനിധീകരിക്കുന്ന ആന്റണി ജോൺ സി.പി.ഐ.എം. ലോക്കൽ കമ്മറ്റിയംഗമാണ്. എസ്.എഫ്.ഐയുടെ എറണാകുളം ജില്ലാക്കമ്മറ്റി പ്രസിഡന്റായും പ്രവർത്തിച്ചിട്ടുണ്ട്.

വിദ്യാർത്ഥി ആയിരിക്കെ എസ്.എഫ്.ഐയിലൂടെയാണ് ആന്റണി ജോൺ പൊതു പ്രവർത്തന രംഗത്ത് എത്തുന്നത്. നിലവിൽ ഡി.വൈ.എഫ്.ഐ ബ്ലോക്ക് സെക്രട്ടറി, ജില്ലാക്കറ്റിയംഗം, സി.പി.ഐ.എം. ലോക്കൽ കമ്മറ്റിയംഗം എന്നീ നിലകളിൽ പ്രവർത്തിക്കുന്നു.


</doc>
<doc id="339455" url="https://ml.wikipedia.org/wiki?curid=339455" title="അനിൽ അക്കര">
അനിൽ അക്കര

പ്രമുഖ കോൺഗ്ഗ്രസ്‌ നേതാവും വടക്കാഞ്ചേരി നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് അനിൽ അക്കര. മുൻ അടാട്ട് ഗ്രാമ പഞ്ചായത്ത് പ്രസിഡന്റ് ആയിരുന്നു. തൃശ്ശൂർ ജില്ലാ പഞ്ചായത്ത് മെമ്പർ ആണ്.

അവസാന നിമിഷം വരെയുണ്ടായിരുന്ന മത്സരത്തിലൂടെയാണ് അനിൽ അക്കര എതിർ സ്ഥാനാർത്ഥിയായ എൽ ഡി എഫിന്റെ മേരി തോമസ്സിനെ 43 വോട്ടുകൾക്ക് പരാജയപ്പെടുത്തിയത്. 3 വോട്ടിന്റെ ഭൂരിപക്ഷത്തിൽ നിൽക്കുമ്പോൾ വോട്ടിങ്ങ് യന്ത്രം തകരാറിലായത് വോട്ടെണ്ണലിൽ അനിശ്ചിതത്വം ഉണ്ടാക്കിയെങ്കിലും മണിക്കൂറുകൾക്ക് ശേഷം പ്രശ്നം പരിഹരിച്ച് അനിൽ അക്കരയെ വിജയിയായി പ്രഖ്യാപിച്ചു. 2016 നിയമസഭാ തിരഞ്ഞെടുപ്പിലെ ഏറ്റവും കുറവ് ഭൂരിപക്ഷം അനിൽ അക്കരയ്ക്കാണ്.


</doc>
<doc id="339458" url="https://ml.wikipedia.org/wiki?curid=339458" title="എൻ. ജയരാജ്">
എൻ. ജയരാജ്

പ്രമുഖ കേരളാ കോൺഗ്ഗ്രസ്‌ നേതാവും കാഞ്ഞിരപ്പള്ളി നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് എൻ. ജയരാജ്


</doc>
<doc id="339461" url="https://ml.wikipedia.org/wiki?curid=339461" title="സി.കെ. ഹരീന്ദ്രൻ">
സി.കെ. ഹരീന്ദ്രൻ

പ്രമുഖ സി.പി.ഐ.(എം) നേതാവും പാറശ്ശാല നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് സി.കെ. ഹരീന്ദ്രൻ


</doc>
<doc id="339462" url="https://ml.wikipedia.org/wiki?curid=339462" title="വി. ജോയ്">
വി. ജോയ്

പ്രമുഖ സി.പി.ഐ.(എം) നേതാവും വർക്കല നിയമസഭാ മണ്ഡലത്തിൽ നിന്നുള്ള നിയമസഭാ സമാജികനുമാണ് വി. ജോയ്


</doc>
<doc id="339466" url="https://ml.wikipedia.org/wiki?curid=339466" title="വെൽഫെയർ പാർട്ടി കേരള">
വെൽഫെയർ പാർട്ടി കേരള

വെൽഫെയർ പാർട്ടി ഓഫ് ഇന്ത്യയുടെ കേരള ഘടകമാണ് വെൽഫെയർ പാർട്ടി ഓഫ് കേരള. 2011 ൽ നിലവിൽ വന്നു. മൂല്യം ഉൾക്കൊള്ളുന്ന ബദൽ രാഷ്ടീയമാണ് സംഘടന ഉയർത്തിപ്പിടിക്കുന്നത്. ക്ഷേമരാഷ്ട്രമാണ് സംഘടനയുടെ ലക്ഷ്യം.

2011 ഒക്ടോബർ 19 ന് കോഴിക്കോട്‌ ടാഗോർ സെന്റിനറി ഹാളിൽ നടന്ന കൺവെൻഷനിലാണ് വെൽഫെയർപാർട്ടി കേരള രൂപീകരിക്കപ്പെട്ടത്. പാർട്ടിയുടെ പ്രഥമ സംസ്ഥാന പ്രസിഡന്റായി ഡോ.കൂട്ടിൽ മുഹമ്മദലിയേയും തെരഞ്ഞെടുത്തു.

2014 ലോക്സഭാ തെരഞ്ഞെടുപ്പിലും 2015 ലെ തദ്ദേശ സ്വയം ഭരണ തെരഞ്ഞെടുപ്പിലും . 2016 നിയമസഭാ തെരഞ്ഞെടുപ്പിലും. വെൽഫെയർ പാർട്ടി തെരഞ്ഞെടുത്ത മണ്ഡലങ്ങളിൽ മത്സരിച്ചിരുന്നു. . കേരളത്തിലെ 41 പഞ്ചായത്ത് വാർഡുകളിലും ഒരു മുനിസിപ്പാലിറ്റി കൗൺസിലിലും ഭരണം നിർവ്വഹിച്ചു കൊണ്ടിരിക്കുന്നു.. 


കേരളത്തിലെ എല്ലാ ഭൂരഹിതർക്കും പത്ത് സെന്റ് വീതമെങ്കിലും ഭൂമി നൽകുക, കർഷകർക്ക് കൃഷി ചെയ്യുന്നതിന് കുറഞ്ഞത് ഒരേക്കർ ഭൂമി നൽകുക, കാലാവധി കഴിഞ്ഞ-കരാർ ലംഘിച്ച തോട്ടഭൂമി തിരിച്ചുപിടിക്കുക, വനാവകാശ നിയമം നടപ്പിലാക്കുക തുടങ്ങിയ ആവശ്യങ്ങളുന്നയിച്ച് വെൽഫെയർ പാർട്ടി ഭൂസമരം നടത്തി. സമരത്തിന്റെ ഭാഗമായി വില്ലേജ് ഓഫീസ് മാർച്ച്, താലൂക്ക് ഓഫീസ് മാർച്ച്, കലക്ട്രേറ്റ് ഉപരോധം, സെക്രട്ടേറിയറ്റ് ഉപരോധം, സർക്കാർ പുറമ്പോക്ക് ഭൂമി കൈയ്യേറ്റം തുടങ്ങി വിവിധ സമര പരിപാടികൾ നടത്തി. നിരവധി കുടുംബങ്ങൾക്ക് ഈ പ്രക്ഷോഭത്തിലൂടെ ഭൂമി ലഭിച്ചു. സമഗ്ര ഭൂപരിഷ്‌കരണ നിയമം തയാറാക്കുക എന്ന ലക്ഷ്യത്തോടെ 2017 മേയ് 10,11 തീയതികളിൽ തിരുവനന്തപുരത്ത് കേരള ലാൻഡ്‌ സമ്മിറ്റും സംഘടിപ്പിച്ചു.



</doc>
<doc id="339471" url="https://ml.wikipedia.org/wiki?curid=339471" title="ഗുണാഢ്യൻ">
ഗുണാഢ്യൻ

ബൃഹദ്ക്കഥാ കർത്താവായ ഗുണാഢ്യൻ.ശതവാഹനരാജാവായ ശാലിവാഹനന്റെ കാലത്താണ് അദ്ദേഹം ജീവിച്ചിരിന്നതെന്നു കരുതപ്പെടുന്നു. എന്നാൽ ഏ.ഡി. ആറാം ശതകത്തിലാണെന്നും അഭിപ്രായമുണ്ട്.ബാണഭട്ടന്റെ കാദംബരിയിലും, സുബന്ധുവിന്റെ വാസവദത്തത്തിലും ഗുണാഢ്യനെക്കുറിച്ചു പരാമർശമുണ്ട്.ബൃഹൽക്കഥയുടെ സംസ്കൃതത്തിലെ മൂലകൃതി നഷ്ടപ്പെട്ടുപോയെങ്കിലും കഥാസരിത്സാഗരത്തിലും ബൃഹദ്കഥാമഞ്ജരിയിലും മൂലകൃതിയിൽ നിന്നുള്ള സംക്ഷേപങ്ങൾ പ്രത്യക്ഷമാണ്.വിക്രമാദിത്യനെക്കുറിച്ചുള്ള വിവരങ്ങൾ ബൃഹദ്ക്കഥയിലാണ് പ്രഥമമായി വെളിപ്പെടുന്നത്.


</doc>
<doc id="339476" url="https://ml.wikipedia.org/wiki?curid=339476" title="ജെ.എം. കൂറ്റ്സി">
ജെ.എം. കൂറ്റ്സി

ജോൺ മാക്സ്വെൽ ജെ.എം.കൂറ്റ്സി .(/kʊtˈsiː/ kuut-see;[1] Afrikaans: [kutˈseə]; ജനനം 9 ഫെബ്രുവരി 1940).ഒരു സൗത്ത് ആഫ്രിക്കൻ സാഹിത്യകാരനാണ് ജെ.എം.കൂറ്റ്സി.നോവലിസ്റ്റും ലേഖകനും ഭാഷാ വിദഗ്ദ്ധനും വിവർത്തകനുമായ അദ്ദേഹത്തിന് 2003 ലെ സാഹിത്യത്തിനുള്ള നോബൽ സമ്മാനം ലഭിക്കുകയുണ്ടായി.2002 ൽ ഓസ്ട്രേലിയയിൽ സ്ഥിരതാമസമാക്കിയ കൂറ്റ്സി 2006 മുതൽ ഓസ്ട്രേലിയൻ പൗരനുമാണ്.


</doc>
<doc id="339481" url="https://ml.wikipedia.org/wiki?curid=339481" title="ക്രിസ്തുഘാതകരായ ജൂതമതം">
ക്രിസ്തുഘാതകരായ ജൂതമതം

ക്രിസ്തുവിന്റെ കുരിശുമരണത്തിന് ജൂതസമൂഹം മുഴുവൻ ഉത്തരവാദികളാണെന്ന് ചില ക്രിസ്തുമതക്കാർ വളരെയേറെക്കാലം വിശ്വസിച്ചിരുന്നു. ഇങ്ങനെ ജൂതമതത്തെ മുഴുവൻ തന്നെ ക്രിസ്തുഘാതകരായി കരുതിപ്പോന്നതിനെ ക്രിസ്തുഘാതകരായ ജൂതമതം (Jewish deicide) എന്ന് വിവക്ഷിക്കുന്നു. ചരിത്രത്തിലെങ്ങും ജൂതരെ ഇകഴ്ത്താനും പീഡിപ്പിക്കാനും താഴ്‌ത്തിക്കെട്ടാനും കൂട്ടക്കൊല നടത്താനുമെല്ലാം ഇക്കാര്യം ക്രിസ്ത്യാനികൾ ഉപയോഗിച്ചു. ജനക്കൂട്ടം ഒരുമിച്ച് ജൂതർക്കെതിരെ അക്രമം നടത്താനും വളരെ ഫലപ്രദമായി ഇക്കാര്യം ഉപയോഗിച്ചിരുന്നു. കുരിശുയുദ്ധങ്ങളിലും സ്പെയിനിലെ മതവിചാരണകളിലും ഹോളോകോസ്റ്റിലും ജൂതരെ കൂട്ടക്കൊല ചെയ്യാനും അവർ ക്രിസ്തുഘാതകർ ആണെന്ന കാര്യം ജനക്കൂട്ടത്തെ മുഴുവനും അവർക്കെതിരെ തിരിക്കാനുള്ള ഉപായമായിരുന്നു.

കത്തോലിക്ക സഭയുടെ 1962 മുതൽ 1965 വരെ പോപ്പ് പോൾ ആറാമന്റെ കീഴിൽ നടന്ന രണ്ടാം വത്തിക്കാൻ കൗൺസിലിന്റെ നോസ്ട്ര എയ്‌റ്റേറ്റിൽ ക്രിസ്തുവിന്റെ കുരിശുമരണത്തിന് ജൂതസമൂഹത്തിനുമുഴുവൻ പാപഭാരം ഉണ്ടെന്നുള്ള വിശ്വാസത്തെ തള്ളിക്കളഞ്ഞു. ഈ വിശ്വാസത്തിനു കാരണമായ പുതിയ നിയമത്തിലെ മത്തായിയുടെ സുവിശേഷം 27 -ആം അധ്യായത്തിലെ 24-25 വാചകങ്ങളെ പ്രത്യേകമായി എടുത്തുപറയാതെ "ഒരു വിവേചനവുമില്ലാതെ അന്നു ജീവിച്ചിരുന്നതോ, അല്ലെങ്കിൽ ഇന്നുള്ളതേ ആയ മുഴുവൻ ജൂതന്മാർക്കു നേരെയോ ആ കുറ്റാരോപണം നടത്താൻ സാധ്യമല്ലെന്ന്" പോപ്പ് പ്രസ്താവിച്ചു.

"മത്തായിയുടെ സുവിശേഷം 27 -ആം അധ്യായത്തിലെ വാചകം 24 ഉം 25 ഉം.

ഇതിനെയാണ് രക്തശാപം എന്ന വാക്കുകൊണ്ടു വിവക്ഷിക്കുന്നതും.

ജെറേമി കോഹൻ ഇങ്ങനെ പറയുന്നു:
ആയിരക്കണക്കിനു വർഷങ്ങളോളം അരു സമൂഹത്തെയും മതത്തിന്റെയും വിശ്വാസികളെയും നികൃഷ്ടരായി കരുതാനും പീഡിപ്പിക്കാനും മാനുഷികമായ പരിഗണനകളില്ലാതെ പീഡിപ്പിക്കാനും ഈ വാചകങ്ങൾ പലരും ഉപയോഗിച്ചു പോന്നു.

ഒരു ഫ്രഞ്ച് ജൂതനും ചരിത്രകാരനും ഹോളോകോസ്റ്റിൽ നിന്നും രക്ഷപ്പെട്ടവനുമായ ജൂൾസ് ഐസക് രണ്ടാം ലോകമഹായുദ്ധത്തിനു ശേഷം കത്തോലിക്ക സഭയുടെ ജൂതവിരുദ്ധനിലപാടുകൾ തിരുത്തിക്കുറിപ്പിക്കുന്നതിൽ നിർണ്ണായകമായ പങ്കു വഹിച്ചു. 1960 -ൽ പോപ്പ് ജോൺ പോൾ 23 -മനുമായി ഒരു സ്വകാര്യ കൂടിക്കാഴ്ച നടത്തിയതിനുശേഷമാണ് ഈ വിശ്വാസത്തെ തള്ളിക്കളയാനുള്ള പ്രസ്താവന ഇറക്കാനുള്ള കാര്യങ്ങൾ നീങ്ങിയത്. അങ്ങനെ രണ്ടാം വത്തിക്കാൻ കൗൺസലിൽ മറ്റുപലതിന്റെയും കൂടെ ക്രിസ്തുവിന്റെ കുരിശുമരണത്തിൽ ജൂതന്മാർക്ക് എല്ലാവർക്കും കൂട്ടായ കുറ്റബോധം ഉണ്ടെന്ന, വേണമെന്ന വിശ്വാസത്തെ തള്ളിക്കളഞ്ഞു. പണ്ടെന്നോ ചിലപ്പോൾ ചില ജൂത അധികാരികൾ കൃസ്തുവിന്റെ മരണത്തിനായി പരിശ്രമിച്ചെങ്കിലും അതിന്റെ കുറ്റം അന്നത്തെയോ ഇന്നത്തെയോ മുഴുവൻ ജൂതമതസ്ഥരിലും ആരോപിക്കുന്നത് തെറ്റാണെന്ന് അദ്ദേഹം പ്രസ്താവനയിറക്കി. മത്തായിയുടെ സുവിശേഷം 27 -ആം അധ്യായത്തിലെ 24-25 വാചകങ്ങളെ പ്രത്യേകമായി എടുത്തുപറഞ്ഞില്ലെങ്കിലും യോഹന്നാന്റെ സുവിശേഷം 19 -ആം അധ്യായം 6 ആം വാക്യത്തെ മാത്രമേ പരാമർശിച്ചുള്ളൂ. "(പുരോഹിതരും ഉദ്യോഗസ്ഥരും അവനെ കണ്ടപ്പോൾ, അവനെ ക്രൂശിക്കൂ, അവനെ ക്രൂശിക്കൂ എന്ന് അലറിവിളിച്ചപ്പോൾ, അവനെ കൊണ്ടുപോയി ക്രൂശിച്ചോളൂ, ഞാൻ അവനിൽ കുറ്റമൊന്നും കാണുന്നില്ല)"

1998 നവംബർ 16 -ന് അമേരിക്കയിലെ ഒരു സഭയും പുതിയനിയമത്തിലെ കാര്യങ്ങൾ ഇന്നത്തെ ജൂതന്മാരെ പീഡിപ്പിക്കാനായി ഉപയോഗിക്കരുതെന്നും ക്രിസ്തുവിന്റെ മരണത്തിന്റെ കുറ്റക്കാരായി ജൂതമതത്തെയോ ജൂതരെയോ കാണരെതെന്നും പ്രസ്താവിച്ചു.

2011 -ലെ തന്റെ പുസ്തകത്തിൽ മത്തായിയുടെ സുവിശേഷത്തിൽ കാണുന്ന വാക്കായ ochlos എന്നതിനെ ജനക്കൂട്ടം എന്ന അർത്ഥത്തിലല്ലാതെ ജൂതജനത എന്നു കാണരുതെന്ന് പോപ് ബെനഡിക്റ്റ് 16 -ആമൻ പറയുന്നുണ്ട്.



</doc>
<doc id="339492" url="https://ml.wikipedia.org/wiki?curid=339492" title="സാൽവഡോറേസീ">
സാൽവഡോറേസീ

സപുഷ്പികളിൽപ്പെടുന്ന ബ്രാസ്സികെയ്ൽസ് നിരയിൽ വരുന്ന ഒരു സസ്യകുടുംബമാണ് സാൽവഡോറേസീ (Salvadoraceae). ഈ ചെറിയ സസ്യകുടുംബത്തിൽ 3 ജീനസ്സുകളിലായി ഏകദേശം 12 സ്പീഷിസുകളാണുള്ളത്. ആഫ്രിക്ക, മഡഗാസ്കർ, തെക്കുകിഴക്കേ ഏഷ്യ, ജാവ (ദ്വീപ്) എന്നിവിടങ്ങളിലാണ് ഇവ സാധാരണയായി വളരുന്നത്. 
ഈ കുടുംബത്തിൽ കുറ്റിച്ചെടികളും ചെറുമരങ്ങളും കാണപ്പെടുന്നു. ഇവയിൽ ചിലസസ്യങ്ങൾ മുള്ളുകളോടു കൂടിയവയും ചിലത് കടുകെണ്ണയുടെ ഗന്ധത്തോടു കൂടിയവയും ആണ്.
ഔഷധസസ്യങ്ങളായ യശങ്ക്, ഉകമരം തുടങ്ങിയവ ഈ കുടുംബത്തിലെ അംഗങ്ങളാണ്.

ഇവയുടെ ഇലകൾ ലഘുപത്രങ്ങളും തണ്ടിൽ അഭിന്യാസത്തിൽ ക്രമീകരിച്ചതും പുർണ്ണവും മിനുസമുള്ളതും ചെറിയ ഉപപർണ്ണങ്ങളോടുകൂടിയവയുമാണ്.



</doc>
<doc id="339495" url="https://ml.wikipedia.org/wiki?curid=339495" title="അഹ്മെദ് സെവെയ്ല്">
അഹ്മെദ് സെവെയ്ല്

അഹ്മെദ് ഹസ്സൻ സെവെയ്ല് (Arabic: أحمد حسن زويل‎, IPA: [ˈæħmæd ˈħæsæn zeˈweːl]; ജനനം ഫെബ്രുവരി 26, 1946). ഈജിപ്റ്റുകാരനും അമേരിക്കകാരനുമായ ഒരു ശാസ്ത്രജ്ഞനാണ് അഹ്മെദ് സെവെയ്ല്.ഫെംറ്റോരസതന്ത്രത്തിന്റെ(femtochemistry) പിതാവ് എന്നാണ് അദ്ദേഹം അറിയപ്പെടുന്നത്.ഫെംറ്റോരസതന്ത്രത്തിലെ ഗവേഷണ പ്രവർത്തനങ്ങൾക്ക് 1999 ലെ രസതന്ത്രത്തിനുള്ള നോബൽ പുരസ്കാരം അദ്ദേഹത്തിന് ലഭിക്കുകയുണ്ടായി.ശാസ്ത്രവിഷയത്തിന് നോബൽ പുരസ്കാരം നേടുന്ന അറബ് വംശജനായ ആദ്യത്തെ ശാസ്ത്രജ്ഞനാണ് അഹ്മെദ് സെവെയ്ല്.ഇപ്പോൾ കാലിഫോർണിയ ഇൻസ്റ്റിറ്റ്യൂട്ട് ഓഫ് ടെക്നോളജിയിൽ രസതന്ത്രവിഭാഗം ലിനസ് പോളിങ്ങ് ചെയർ പ്രൊഫസറായും ഫിസിക്കൽ ബയോളജി സെന്റർ ഫോർ അൾട്രാഫാസ്റ്റ് സയൻസ് ആന്റ് ടെക്നോളജി ഡയറക്ടറായും സേവനമനുഷ്ഠിക്കുന്നു.


</doc>
<doc id="339539" url="https://ml.wikipedia.org/wiki?curid=339539" title="ലോക ആസ്മ ദിനം">
ലോക ആസ്മ ദിനം

എല്ലാ വർഷവും മേയ് മാസത്തിലെ ആദ്യ ചൊവ്വാഴ്ച ലോകമെങ്ങും ആസ്മാ ദിനമായി ആചരിക്കുന്നു. ഗ്ലോബൽ ഇനിഷ്യേറ്റീവ് ഫോർ ആസ്മ എന്ന സംഘടനയാണ് ഇതിനു മേൽനോട്ടം വഹിക്കുന്നത്. 1998 മുതൽ ഇത് ആചരിക്കപ്പെടുന്നു.


</doc>
<doc id="339547" url="https://ml.wikipedia.org/wiki?curid=339547" title="പുസ്തകവിരോധം">
പുസ്തകവിരോധം

പുസ്തകവിരോധം പുസ്തകങ്ങളെ വെറുക്കുകയും അവയെ ഭയക്കുന്നതിന്റെ ഫലമായി അവ നശിപ്പിക്കുന്നതിലേയ്ക്കു നയിക്കുകയും ചെയ്യുന്ന അവസ്ഥയാണ്. എഴുതിയതോ അച്ചടിച്ചതോ ആയ പുസ്തകങ്ങൾ കത്തിച്ചോ മറ്റുപാധികൾ ഉപയോഗിച്ചോ നശിപ്പിക്കുന്നു. ഈ പുസ്തകങ്ങൾ ചിലപ്പോൾ ഇങ്ങനെ നശിപ്പിക്കുന്നവരുടെ രാഷ്ട്രീയമോ മതപരമോ സാമുദായികമോ ആയ വിശ്വാസങ്ങൾക്ക് എതിരാണെന്ന തോന്നൽ മൂലമോ ആ പുസ്തകങ്ങളുടെ ഉടമസ്ഥരോടു വിറോധം മൂലമോ ആകാം വ നശിപ്പിക്കാൻ പുസ്തകം നശിപ്പിക്കുന്നവർ തുനിയുക. അവരുടെ താത്കാലികമായതോ വിശാലമായതോ ആയ ലക്ഷ്യവും ഇതിനു പിന്നിൽ ഉണ്ടാകാം. പ്രാദേശികമോ അന്താരാഷ്ട്രീയമോ ആയ ലക്ഷ്യവും ആകാം. ഒരു ജനതയെത്തന്നെ സാംസ്കാരികമായി നശിപ്പിക്കാനോ അവരെ തങ്ങളുടെ ആദർശങ്ങൾക്കോ തത്ത്വശാസ്ത്രങ്ങൾക്കോ വശംവദരാാക്കാനോ ആകാം ഈ നശീകരണം. ഇത്തരം നശീകരണം ഒരു ജനതയുടെ സാംസ്കാരിക പൈതൃകത്തിന്റെ നാശം തന്നെയായി മാറാറുണ്ട്. ഉദാഹരണത്തിന്, ഇറാക്കിലെ ബാഗ്ദാദ് ലൈബ്രറിയുടെ നശിപ്പിക്കലും ചൈനയിലെ ക്വിൻ സാമ്രാജ്യത്തിൽ പുസ്തകങ്ങൾ കത്തിച്ചതും പണ്ഡിതന്മാരെ കൂട്ടത്തോടെ കുഴിച്ചുമൂടിയതും. അതുപോലെ, തെക്കേ അമേരിക്കയിലെ ആദിമ സാമ്രജ്യങ്ങൾ തമ്മിലുള്ള കുടിപ്പകയിൽ ആസ്ടെക്ക് പുസ്തകസഞ്ചയം ശത്രുക്കളായ ഇറ്റ്സ്കോട്ടിൽ നശിപ്പിച്ചതും ഈ ഗണത്തിൽപ്പെടുത്താം. 

നാസികൾ തങ്ങൾ ആക്രമിച്ച സ്ഥലങ്ങളിലെല്ലാം തങ്ങൾക്കു വിരോധമുള്ളവരുടെ പുസ്തകങ്ങൾ കത്തിച്ചു നശിപ്പിക്കുകയും വലിയ ലൈബ്രറികൾ മുഴുവനായും കത്തിച്ചു കളയുകയും ചെയ്തു. തങ്ങളുറ്റെ തത്ത്വശാസ്ത്രത്തിനു നിരകാത്ത ഒന്നും അവർ പുസ്തകങ്ങളിൽ അനുവദിച്ചില്ല. നാസികൾ നശിപ്പിച്ച പല പുസ്തകങ്ങളുടെയും പ്രതികൾ പിന്നീട് അവ രഹസ്യമായി സൂക്ഷിച്ചവരിൽ നിന്നും കണ്ടു കിട്ടിയിട്ടുണ്ട്. ഇന്നും ഇത്തരം പ്രവണതകൾ ആവർത്തിക്കുന്നുണ്ട്. ഒരു പ്രത്യേക രാജ്യത്ത് ഒരു പുതിയഭരണമാറ്റമുണ്ടാകുമ്പോഴാണ് പലപ്പോഴും ഇത്തരം പുസ്തകം നശിപ്പിക്കൽ പ്രവർത്തനം നടക്കുന്നത്. ആ ജനതയുടെ സംസ്കാരത്തെയും വിശ്വാസങ്ങളെയും നിരോധനം വഴിയും നിശ്ശബ്ദരാക്കിയും ഉന്മൂലനം ചെയ്യാനായാണ് പലപ്പോഴും ഏകാധിപതികളായ അത്തരം ഭരണാധികാരികൾ ശ്രമിക്കുന്നത്. 
പുസ്തകത്തെ കത്തിക്കുന്നതും നശിപ്പിക്കുന്നതും അതിന്റെ കർത്താവിനെയോ ആ പുസ്തകത്തിന്റെ ഉള്ളടക്കത്തെയോ അപമാനിക്കുന്നതിനു തുല്യമായി കണക്കാക്കി വരുന്നു. പൊതുജനങ്ങളുടെ ശ്രദ്ധ പ്രതിഷേധം എന്ന നിലയിൽ ഒരു പ്രത്യേക കാര്യത്തിലേയ്ക്കു ക്ഷണിക്കാനായും പുസ്തകം കത്തിക്കൽ നടത്തിവരുന്നുണ്ട്. 
പലപ്പോഴും ഇത്തരം പ്രവർത്തനങ്ങൾ വിവാദങ്ങളും പ്രതിഷെധങ്ങളും ഉണ്ടാക്കാറുണ്ട്. മതഗ്രന്ഥങ്ങളും മറ്റും ഇത്തരത്തിൽ നശിപ്പിച്ചതായി കിംവദന്തി പരത്താനും ചിലർ ശ്രമിക്കാറുണ്ട്. 

പുസ്തകനശീകരനം പോലെതന്നെ പ്രധാനമാണ് കലകൾ പ്രത്യേകിച്ചും ചിത്രകലാസൃഷ്ടികൾ നശിപ്പിക്കുന്നതും. പുസ്തകങ്ങൾ നശിപ്പിക്കുന്നതോടൊപ്പം തന്നെയാവും കലാസൃഷ്ടികളും നശിപ്പിക്കുകയെന്നു കാണാൻ കഴിയും. 

ആധുനിക കാലത്ത്, മറ്റു മാധ്യമരൂപങ്ങളായ ഓഡിയോ വീഡിയോ റിക്കാഡുകൾ, ഓഡിയോ വീഡിയൊ ടേപ്പുകൾ, സി ഡികൾ എന്നിവകളും പുസ്തകങ്ങൾക്കുപകരം നശിപ്പിച്ചുവരുന്നുണ്ട്.
പുസ്തകവിരോധത്തിനും പുസ്തകനശീകരണത്തിനും വളരെ വലിയ ചരിത്രമുണ്ട്. തങ്ങളുടെ ആശയങ്ങൾക്കും നിലനിൽപ്പിനും ഭീഷണിയുണ്ടെന്നു കരുതപ്പെടുന്ന പുസ്തകങ്ങളെയും അവയുടെ സ്രഷ്ടാക്കളേയും; ഏകാധിപതികളും, അവർ മതഭരണാധികാരികളോ മതേതരഭരണാധികാരികളോ ആയിക്കൊള്ളട്ടെ, നശിപ്പിക്കാൻ ശ്രമിച്ചിട്ടുണ്ട്. 
തനക്ക് അനുസരിച്ച് 700 ബി. സി. ഇ.ൽ ജൂദയിലെ ജൊവാക്കിം രാജാവ് ഒരു പ്രാചീന ഗ്രന്ഥചുരുൾ കത്തിച്ചുകളഞ്ഞിട്ടുണ്ട്. 
ചൈനയിലെ ക്വിൻ ഭരണാധിപനായ ക്വിൻ ഷി വാങ്, 213 ബി. സി. ഇൽ പുസ്തകം കത്തിക്കലും പണ്ഡിതന്മാരെ ജീവനോടെ കുഴിച്ചുമൂടലും നടത്തി. ഈ പുസ്തകങ്ങളിൽ ചിലവ, 2208 ബി. സി. ഇ വരെ പഴക്കമുള്ളതായിരുന്നുവത്രെ. പുസ്തകങ്ങളുടെ കൂടെ 460 കൺഫ്യൂഷൻ മതത്തിൽപ്പെട്ട പണ്ഡിതരെയും ജീവനോടെ കുഴിച്ചുമൂടി. അതോടെ ഈ തത്ത്വശാസ്ത്രത്തിന്റെ വ്യത്യസ്തമായ പല ധാരകളും എന്നന്നേയ്ക്കും നശിപ്പിക്കപ്പെട്ടു. അങ്ങനെ ആ സർക്കാരിന്റെ ഔദ്യോഗിക തത്ത്വശാസ്ത്രം മാത്രം നിലനിന്നു. 
325 സി. ഇ ൽ ത്രിത്വത്തിനെതിരായആരിയനിസം എന്ന തത്ത്വശാസ്ത്രം സ്പർശിക്കുന്ന എല്ലാ പുസ്തകങ്ങളും നശിപ്പിക്കാൻ ക്രിസ്തുമതം സ്വീകരിച്ച റോമൻ ചക്രവർത്തിയായ കോൺസ്റ്റാന്റിൻ ഉത്തരവു നൽകി. 
"In addition, if any writing composed by Arius should be found, it should be handed over to the flames, so that not only will the wickedness of his teaching be obliterated, but nothing will be left even to remind anyone of him. And I hereby make a public order, that if someone should be discovered to have hidden a writing composed by Arius, and not to have immediately brought it forward and destroyed it by fire, his penalty shall be death. As soon as he is discovered in this offense, he shall be submitted for capital punishment..." എന്നാണ് അദ്ദേഹം അരുളിച്ചെയ്തത്. ഈ ഉത്തരവനുസരിച്ച് അനേകം പുസ്തകങ്ങൾ നശിപ്പിക്കാൻ ഇടയാക്കി. 
300 ബി. സി. ഇ ൽ നിർമ്മിച്ച അലക്സാണ്ട്രിയായിലെ ലൈബ്രറിയിൽ 9,000 കയ്യെഴുത്തുപ്രതികളാണുണ്ടായിരുന്നത്. ഇത് 48 ബി. സി. ഇൽ ജൂലിയസ് സീസർ നശിപ്പിച്ചുവെന്നു കരുതുന്നു.

അലക്സാണ്ട്രിയായിലെ സിറിൽ (c. 376–444)എന്ന പുരോഹിതന്റെ പ്രവർത്തനഫലമായി നെസ്തോരിയസ് (386-450) എന്ന മതസ്ഥാപകന്റെ പുസ്തകങ്ങളെല്ലാം നശിപ്പിക്കപ്പെട്ടു.


</doc>
<doc id="339552" url="https://ml.wikipedia.org/wiki?curid=339552" title="ജനാധിപത്യ രാഷ്ട്രീയ സഭ">
ജനാധിപത്യ രാഷ്ട്രീയ സഭ

കേരളത്തിൽ രൂപീകരിച്ച ഒരു രാഷ്ട്രീയപ്പാർട്ടി ആണ് ജനാധിപത്യ രാഷ്ട്രിയ സഭ (ജെ.ആർ.എസ്). കേരളത്തിലെ ആദിവാസികളുടെ ഇടയിൽ ഒരു പ്രമുഖനേതാവായ സി.കെ. ജാനുവാണ് ജെ.ആർ.എസ് സ്ഥാപിച്ചത്.

2016-ലെ കേരള നിയമസഭ ഇലക്ഷനിൽ ജനാധിപത്യ രാഷ്ട്രിയ സഭ എന്ന പേരിൽ പുതിയ രാഷ്ട്രിയ പാർട്ടി രൂപികരിക്കുകയും ബി.ജെ.പി നയിക്കുന്ന എൻ.ഡി.എ-യുടെ ഭാഗമായി സുൽത്താൻ ബത്തേരി മണ്ഡലത്തിൽ മത്സരിക്കുകയും ചെയ്തു.

</doc>
<doc id="339554" url="https://ml.wikipedia.org/wiki?curid=339554" title="ആഹോബലൻ">
ആഹോബലൻ

പതിനേഴാം നൂറ്റാണ്ടിൽ ജീവിച്ചിരുന്ന സംസ്കൃത പണ്ഡിതനായിരുന്നു ആഹോബലൻ.വാല്മീകിരാമായണത്തെക്കുറിച്ചുള്ള നിരൂപണം അടങ്ങിയ "വാല്മീകിഹൃദയ"ത്തിന്റെ കർത്താവുകൂടിയാണ് ആഹോബലൻ.സംഗീതത്തിലും പാണ്ഡിത്യമുണ്ടായിരുന്ന അദ്ദേഹം "സംഗീതപാരിജാതം" എന്ന കൃതികൂടി രചിച്ചിട്ടുണ്ട്. വീണക്കമ്പികളുടെ അളവിനെപ്പറ്റിയും അദ്ദേഹം നിർണ്ണയം ചെയ്യുകയുണ്ടായി. ഹിന്ദുസ്ഥാനി സംഗീതവുമായി ബന്ധപ്പെട്ട് ചില കൃതികൾ കൂടി രചിച്ചിരുന്നു


</doc>
<doc id="339556" url="https://ml.wikipedia.org/wiki?curid=339556" title="കനകദാസൻ">
കനകദാസൻ

പുരന്ദരദാസന്റെ സമകാലീനനായ സംഗീത വിദ്വാനും ഭക്തകവിയുമായിരുന്നകനകദാസൻകർണ്ണാടകയിലെ ധാർവാഡിൽ ബാഡ എന്ന ഗ്രാമത്തിലാണ് ജനിച്ചത്.(1509 – 1609) തിമ്മപ്പ നായക എന്നായിരുന്നു അദ്ദേഹത്തിന്റെ ആദ്യകാലനാമം.സുഹൃത്തായ പുരന്ദരദാസനെ അനുകരിച്ചാണ് അദ്ദേഹം കനകദാസൻ എന്ന പേർ പിന്നീട് സ്വീകരിച്ചത്.സംഗീതവിദ്വാനായിരുന്ന വ്യാസരായന്റെ ശിഷ്യരിൽ പ്രമുഖനായിരുന്നു കനകദാസൻ.



</doc>
<doc id="339557" url="https://ml.wikipedia.org/wiki?curid=339557" title="സ്പെയ്സ് വാർഫെയർ">
സ്പെയ്സ് വാർഫെയർ

സ്പേയ്സ് വാർഫെയർ എന്നത് അന്തരീക്ഷത്തിനു പുറത്തു നടക്കുന്ന യുദ്ധത്തെ സൂചിപ്പിക്കുന്ന ഒരു യുദ്ധരീതിയാണ്.സ്പേയ്സ് വാർഫെയർ എന്നത് രണ്ടുവിധത്തിലുണ്ട്.ഭൂമിയിൽ നിന്നും ഉപഗ്രഹങ്ങളെ അക്രമിക്കുന്ന രീതി അഥവാ ഗ്രൗണ്ട് ടു സ്പേയ്സ്,ഉപഗ്രഹങ്ങളെ ഉപയോഗിച്ച് ഉപഗ്രഹങ്ങളെ തന്നെ അക്രമിക്കുന്ന രീതി അഥവാ സ്പേയ്സ് ടു സ്പേയ്സ് എന്നിവയാണ് അവ.ചാരവൃത്തി , നിരീക്ഷണം , അല്ലെങ്കിൽ സൈനിക ആശയവിനിമയങ്ങൾ എന്നിവയ്ക്കായു​ളള കൃത്രിമോപഗ്രഹങ്ങളുടെ ഉപയോഗം ഇതിൽ ഉൾപ്പെടുന്നില്ല.1960-കളുടെ തുടക്കത്തിൽ യുഎസ് സൈന്യം സ്പേയ്സ് വാർഫെയറിനെക്കുറിച്ച് സ്പേയ്സ്&നാഷണൽ സെക്യൂരിറ്റി എന്ന പേരിൽ ഒരു ചലചിത്രം നിർമ്മിച്ചു.


</doc>
<doc id="339559" url="https://ml.wikipedia.org/wiki?curid=339559" title="ജിയോർജ് ട്രാക്കൽ">
ജിയോർജ് ട്രാക്കൽ

ഓസ്ട്രിയൻ-ജർമ്മൻ എക്സ്പ്രഷണിസ്റ്റ് സാഹിത്യപ്രസ്ഥാനത്തിലെ പ്രമുഖകവിയായിരുന്നു ജിയോർജ് ട്രാക്കൽ (ജ:3 ഫെബ്: 1887 സാൽസ്ബുർഗ് – മ: 3 നവം: 1914).ജീവിതത്തിന്റെ അന്ത്യ നാളുകളിലെഴുതിയ "ഗ്രോഡക്" എന്ന കൃതി ഏറെ വിഖ്യാതമാണ്.ഒന്നാം ലോക മഹായുദ്ധത്തിന്റെ ആരംഭത്തിൽ തന്നെ അതു ഭാവിയിൽ വരുത്താനിരിയ്ക്കുന്ന വ്യാപകമായകെടുതികളെക്കുറിച്ച് ട്രാക്കൽ സൂചനകൾ നൽകുകയുണ്ടായി.വിയന്ന സർവ്വകലാശാലയിൽ ഫാർമസിസ്റ്റായി പരിശീലനം നേടിയ ട്രാക്കൽ കാൾ ക്രൗസിന്റേയും വിറ്റ്ജ്ൻസ്റ്റീനിന്റേയും അനുയായി ആയാണ് അക്കാലത്ത് അറിയപ്പെട്ടിരുന്നത്.




</doc>
<doc id="339563" url="https://ml.wikipedia.org/wiki?curid=339563" title="ആൽഫ്രെഡ് വെർണർ">
ആൽഫ്രെഡ് വെർണർ

സ്വിറ്റ്സർലൻഡുകാരനായ ഒരു രസതന്ത്രജ്ഞനായിരുന്നു ആൽഫ്രെഡ് വെർണർ (12 ഡിസംബർ 1866 – 15 നവംബർ 1919). കോ-ഓർഡിനേഷൻ രസതന്ത്രത്തിന്റെ അടിസ്ഥാന ആശയങ്ങൾ വികസിപ്പിച്ചത് വെർണറാണ്. സൂറിച്ച് സർവകലാശാലയിലെ പ്രൊഫസ്സറായിരുന്ന അദ്ദേഹത്തിന് 1913ലെ രസതന്ത്രത്തിനുള്ള നോബൽ സമ്മാനം ലഭിച്ചു. സംക്രമണ മൂലകങ്ങൾ മറ്റു മൂലകങ്ങളുമായി ചേർന്നുണ്ടാകുന്ന സങ്കീർണ്ണ സംയുക്തങ്ങളുടെ അഷ്ടമുഖ ഘടന വിശദീകരിച്ചതിനായിരുന്നു പുരസ്കാരം. അകാർബണിക രസതന്ത്രത്തിന് നോബൽ പുരസ്കാരം ലഭിച്ച ആദ്യ ശാസ്ത്രജ്ഞനാണ് വെർണർ.


</doc>
<doc id="339566" url="https://ml.wikipedia.org/wiki?curid=339566" title="ജനറൽ ഷെർമാൻ (മരം)">
ജനറൽ ഷെർമാൻ (മരം)

ജനറൽ ഷെർമാൻ  എന്നത് അമേരിക്കൻ ഐക്യനാടുകളിലെ  കാലിഫോർണിയയിലുള്ള സെക്കോയ വനകേന്ദ്രത്തിൽ സ്ഥിതിചെയ്യുന്ന ജയന്റ് സെക്കോയ (Sequoiadendron giganteum) വർഗ്ഗത്തിൽ പെട്ട ഒരുമരമാണ്. ലോകത്ത് ഇന്ന് നിലവിലുള്ള ഏറ്റവും വലിയ ഒറ്റത്തടി മരമാണ് ഇത്.

ഇപ്പോൾ നിലവിലുള്ള വലിയ മരമാണെങ്കിലും രേഖപ്പെടുത്തപ്പെട്ടിട്ടുള്ള ഏറ്റവും വലിയ മരമല്ല ജനറൽ ഷെർമാൻ. 1940കളിൽ കാലിഫോർണിയയിലെ ട്രിനിഡാഡ് പട്ടണത്തിൽ നിന്ന് വെട്ടി മാറ്റിയ ക്രാനെൽ ഗ്രീക്ക് ജയന്റ് എന്നറിയപ്പെട്ട ഒരു കോസ്റ്റ് റെഡ് വുഡ് ("Sequoia sempervirens") മരം ജനറൽ ഷെർമാൻ മരത്തേക്കാൾ 15 - 25 ശതമാനം വ്യാപ്തമുള്ളതായി കണക്കാക്കപ്പെട്ടിരുന്നു. ഏകദേശം 90,000 ക്യുബിക് അടി വ്യാപ്തമുള്ള മറ്റൊരു കോസ്റ്റ് റെഡ് വുഡ് മരം (Lindsey Creek tree) 1905 ൽ ഹംബോൾട്ട് ടൈംസ് സ്റ്റാൻഡേർഡ് ലേഖനത്തിൽ റിപ്പോർട്ട് ചെയ്തിട്ടുണ്ട്..


</doc>
<doc id="339567" url="https://ml.wikipedia.org/wiki?curid=339567" title="പഞ്ചഭുജം">
പഞ്ചഭുജം

ജ്യാമിതിയിൽ 5 വശങ്ങളുള്ള ഒരു ബഹുഭുജത്തിനേയാണ് പഞ്ചഭുജം എന്ന് വിളിക്കുന്നത്.ഒരേ തലത്തിൽ സ്ഥിതിചെയ്യുന്ന 5 ബിന്ദുക്കളാണ് ഒരു പഞ്ചഭുജത്തെ നിർണ്ണയിക്കുന്നത്. ഏതൊരു ലളിത പഞ്ചഭുജത്തിന്റേയും ആന്തരകോണുകളുടെ ആകെ തുക 540° ആയിരിക്കും.


</doc>
<doc id="339579" url="https://ml.wikipedia.org/wiki?curid=339579" title="ബംഗാളൂരു എഫ്.സി. കളിക്കാരുടെ പട്ടിക">
ബംഗാളൂരു എഫ്.സി. കളിക്കാരുടെ പട്ടിക

ഈ പട്ടികയിൽ ഉള്ളത് ബംഗാളൂരു എഫ്.സി.ക്ക് വേണ്ടി ക്ലബ്‌ തുടങ്ങിയ 2013 മുതൽ കളിച്ചിട്ടുള്ള കളിക്കാർ ആണ്.

"28 ഏപ്രിൽ 2014 അനുസരിച്ചുള്ളത്.<br>

ബംഗാളൂരു എഫ്.സി.യുടെ നിലവിലെയും ആദ്യത്തേയും ക്യാപ്റ്റൻ സുനിൽ ചേത്രി ആണ്.


</doc>
<doc id="339599" url="https://ml.wikipedia.org/wiki?curid=339599" title="ഷാനിമോൾ ഉസ്‌മാൻ">
ഷാനിമോൾ ഉസ്‌മാൻ

കേരളത്തിലെ പൊതുപ്രവർത്തകയാണ് ഷാനിമോൾ ഉസ്‌മാൻ.

കെ.എസ്.യു.വിലൂടെയാണ് രാഷ്ട്രീയരംഗത്ത് പ്രവേശിച്ചത്. തിരുവനന്തപുരം ലൊയോള കോളജിൽ നിന്ന് സോഷ്യോളജിയിൽ ബിരുദാനന്തര ബിരുദം നേടിയ ശേഷമാണ് എൽ.എൽ.ബി പാസായത്. 


ഭർത്താവ് - എ. മുഹമ്മദ് ഉസ്‌മാൻ


</doc>
<doc id="339602" url="https://ml.wikipedia.org/wiki?curid=339602" title="കെ.വി. വിജയദാസ്">
കെ.വി. വിജയദാസ്

കേരളത്തിലെ സി.പി.ഐ.എം. നേതാവും 2011 മുതൽ കോങ്ങാട് നിയമസഭാമണ്ഡലത്തെ പ്രതിനിധീകരിക്കുന്ന നിയമസഭാ സമാജികനുമാണ് കെ.വി. വിജയദാസ് 1975-ൽ കെ. എസ്. വൈ. എഫ് പ്രവർത്തകനായി രാഷ്ട്രീയജീവിതം ആരംഭിച്ചു. 
2016-ലെ കേരള നിയമസഭാ തിരഞ്ഞെടുപ്പിൽ 60790 വോട്ടുകൾ നേടിയ വിജയദാസ് 13271 വോട്ടുകളുടെ ഭൂരിപക്ഷത്തിലാണ് പന്തളം സുധാകരനെ തോൽപ്പിച്ചത്.


</doc>
<doc id="339604" url="https://ml.wikipedia.org/wiki?curid=339604" title="മൽസ്യ ഉൽപ്പന്നങ്ങൾ">
മൽസ്യ ഉൽപ്പന്നങ്ങൾ

മൽസ്യവും മൽസ്യ ഉൽപ്പന്നങ്ങൾ ലോകമെമ്പാടും ആഹാരമായി ഉഅപയോഗിക്കുന്നു. ഉയർന്ന ഗുണനിലവാരമുള്ള മാംസ്യത്തിന്റെ പ്രധാന സ്രോതസ്സ് പ്രദാനം ചെയ്യുന്ന ഇത്, മറ്റ് കടൽവിഭവങ്ങളോടൊപ്പം ലോകത്താകമാനം14 മുതൽ 16 ശതമാനം വരെ ഉപയോഗിക്കുന്ന മൃഗമാംസ്യമാണ്. ഏകദേശം ഒരു ബില്ല്യൺ ജനങ്ങൾ മൃഗമാംസ്യത്തിന്റെ പ്രഥമ സ്രോതസ്സായി മൽസ്യത്തെ ആശ്രയിക്കുന്നു. 

മൽസ്യവും മറ്റ് ജലജീവികളും സംസ്ക്കരിച്ച് വിവിധതരം ആഹാര, ആഹാരേതര ഉൽപ്പന്നങ്ങളാക്കുന്നു.


ഗവേഷണം, നിരീക്ഷണം, അല്ലെങ്കിൽ അക്വേറിയത്തിന്റെ വിൽപ്പനയ്ക്കും മൽസ്യത്തെ ശേഖരിക്കുന്നു.



</doc>
<doc id="339605" url="https://ml.wikipedia.org/wiki?curid=339605" title="1899">
1899

ഗ്രിഗോറിയൻ കാലഗണനാരീതി പ്രകാരമുള്ള, പത്തൊൻപതാം നൂറ്റാണ്ടിലെ തൊണ്ണൂറ്റിഒൻപതാം വർഷമായിരുന്നു 1899.





</doc>
<doc id="339606" url="https://ml.wikipedia.org/wiki?curid=339606" title="ഡ്രോൺ (തേനീച്ച)">
ഡ്രോൺ (തേനീച്ച)

ഡ്രോൺ എന്നത് ആൺ തേനീച്ചയാണ്. ഇത് ബീജസംയോഗം നടക്കാത്ത മുട്ടയുടെ സന്താനമാണ്. പെൺ ജോലിക്കാരായ തേനീച്ചകളിൽ നിന്ന് വ്യത്യസ്തമായി അവയ്ക്ക് സൂചിയില്ല. അവ തേൻ ശേഖരിക്കുകയോ, പൂമ്പൊടി വഹിക്കുകയോ ചെയ്യുന്നില്ല. ഒരു ഡ്രോണിന്റെ പ്രഥമമായ കർത്തവ്യം എന്നത് റാണിയോട് ഇണചേരുക എന്നതാണ്.

ഒരു ഡ്രോൺ വേറിട്ടിരിക്കുന്നത് ജോലിക്കാരികളായ തേനീച്ചകൾ, റാണികൾ എന്നിവരുടെ കണ്ണുകളുടെ വലിപ്പത്തേക്കാൾ രണ്ടിരട്ടിയുള്ള അവയുടെ കണ്ണുകളാലും ജോലിക്കാരികളായ തേനീച്ചകളേക്കാൾ ശരീരവലിപ്പവും എന്നാൽ സാധാരണയായി റാണി തേനീച്ചയേക്കാൾ കുറഞ്ഞ വലിപ്പത്താലുമാണ്. ജോലിക്കാരികൾ അല്ലെങ്കിൽ റാണി എന്നിവയുടെ അബ്ഡോമനേക്കൾ തടിച്ചതാണ് അവയുടെ അബ്ഡോമൻ. ഭാരമുള്ള ശരീരമാണെങ്കിലും റാണിയോടൊപ്പം ഡ്രോണിന് കൂടുതൽ വേഗതയിൽ പറക്കാൻ കഴിയും.

ഡ്രോണുകൾ ജോലിക്കാരികളായ തേനീച്ചകളുടെ സാധാരണമായ സ്വഭാവങ്ങളായ തേൻ, പൂമ്പൊടി എന്നിവ വഹിക്കൽ, പരിചരണം അല്ലെങ്കിൽ തേനീച്ചക്കൂടിന്റെ നിർമ്മാണം എന്നിവ പ്രകടിപ്പിക്കുന്നില്ല. 



</doc>
<doc id="339607" url="https://ml.wikipedia.org/wiki?curid=339607" title="ഗ്രിഗോർ വോൺ റെസ്സോറി">
ഗ്രിഗോർ വോൺ റെസ്സോറി

ജർമ്മൻ സാഹിത്യകാരനായിരുന്ന ഗ്രിഗോർ വോൺ റെസ്സോറി. ഓസ്ട്രിയൻ- ഹംഗേറിയൻ സാമ്രാജ്യത്തിന്റെ ഭാഗമായിരുന്ന ബുക്കോവിനയിലാണ് ജനിച്ചത് (മെയ് 13, 1914 – ഏപ്രിൽ 23, 1998), നോവൽ കൂടാതെ റേഡിയോ നാടകങ്ങളും തിരക്കഥകളും വോൺ രചിച്ചിട്ടുണ്ട്. നാടകങ്ങളിലും സിനിമയിലും അദ്ദേഹം സജീവമായി പങ്കെടുക്കുകയുണ്ടായി.
വിയന്ന സർവ്വകലാശാലയിലെ പഠനത്തിനു ശേഷം ബുക്കാറസ്റ്റ് നഗരത്തിലെത്തിയ റെസ്സോറി രണ്ടാം ലോകമഹായുദ്ധകാലത്ത് സൈനികനായും ജോലി ചെയ്തു. പിൽക്കാലത്ത് ബർലിനിൽ താമസമാക്കിയ അദ്ദേഹം റേഡിയോ പ്രക്ഷേപണവകുപ്പിൽ കുറച്ചുകാലം ജോലി ചെയ്യുകയും അക്കാലത്തു തന്നെ ആദ്യത്തെ നോവൽ പ്രസിദ്ധീകരിയ്ക്കുകയും ചെയ്തു.



</doc>
<doc id="339608" url="https://ml.wikipedia.org/wiki?curid=339608" title="ലസികാഗ്രന്ഥി">
ലസികാഗ്രന്ഥി

ലസികാവാഹിനികളിൽ (lymphatic vessels)അങ്ങിങ്ങായി കാണപ്പെടുന്ന വൃക്കയുടെ ആകൃതിയിലുള്ള ലസികാവ്യൂഹത്തിലെ (lymphatic system) ഭാഗങ്ങളാണ് ലസികാഗ്രന്ഥികൾ (Lymph node). രോഗപ്രധിരോധ പ്രവർത്തനങ്ങളിൽ പ്രധാന പങ്കുവഹിക്കുന്ന ഇവ ലസികാവാഹിനികളാൽ ബന്ധിപ്പിക്കപ്പെട്ടുകൊണ്ട് കഴുത്ത്, ആമാശയം, കക്ഷം തുടങ്ങിയ പല ശരീരഭാഗങ്ങളിലും ഉണ്ട്. രോഗപ്രതിരോധവ്യവസ്ഥയുടെ ശരിയായ പ്രവർത്തനങ്ങൾക്ക് ലസികാഗ്രന്ഥികളുടെ പങ്ക് വലുതാണ്. ലസികാഗ്രന്ഥികളിൽ മറ്റു ശ്വേതരക്താണുക്കൾക്കുപുറമെ കാണപ്പെടുന്ന രണ്ടുതരം ശ്വേതരക്താണുക്കളാണ് ബി-ലസികാകോശവും ടി-ലസികാകോശവും. ശരീരത്തിന് അന്യമായ വസ്തുക്കളെ അരിച്ചെടുക്കാനും ബി,ടി-ലസികാകോശങ്ങളുടെ സഹായത്താൽ അവയെ നശിപ്പിക്കുകയും ചെയ്യുന്നു.
രോഗബാധയുള്ള സമയങ്ങളിൽ ലസികാഗ്രന്ഥികൾ വീങ്ങാറുണ്ട്. ഗ്രസനി വീക്കം മുതൽ ക്യാൻസർ വരെയുള്ളരോഗങ്ങളുടെ ലക്ഷണമായി ലസികാഗ്രന്ഥിവീക്കത്തെ കണക്കാക്കാറുണ്ട്. 


</doc>
<doc id="339611" url="https://ml.wikipedia.org/wiki?curid=339611" title="ഗുർദേവ് ഖുഷ്">
ഗുർദേവ് ഖുഷ്

ഗുർദേവ് ഖുഷ് (ജനനം ആഗസ്ത് 22, 1935) ഒരു ഒരു അഗ്രോണമിസ്റ്റും ജനറ്റിസിസ്റ്റും ആയിരുന്നു. ക്രമാതീതമായ ജനസംഖ്യാവർദ്ധനവിന്റെ സമയത്ത് നെല്ലിന്റെ ആഗോളവിതരണം വർദ്ധിപ്പിക്കാനും മെച്ചപ്പെടുത്താനും നടത്തിയ അദ്ദേഹത്തിന്റെ സംഭാവനകൾക്ക് അദ്ദേഹം Henry Beachell നോടൊപ്പം1996 ലെ വേൾഡ് ഫുഡ് പ്രൈസ് സ്വീകരിച്ചു. 

1955ൽ പഞ്ചാബ് അഗ്രിക്കൾച്ചറൽ യൂണിവെഴ്സിറ്റിയിൽ നിന്ന് ബി.എസ്ഇ ബിരുദവും 1960 ൽ ഡേവിസിലെ കാനഡ സർവ്വകലാശാലയിൽ നിന്ന് പി. എച്ച്. ഡി യും കരസ്ഥമാക്കി. കാനഡ സർവ്വകലാശാലയിൽ ഏഴുവർഷക്കാലം തക്കാളിയുടെ ജീനോമിനെക്കുറിച്ച് പഠിച്ച അദ്ദേഹം ഫാക്കൽറ്റി അംഗമായി പ്രവർത്തിച്ച ശേഷം ഫിലിപ്പീൻസിലെ അന്തർദേശീയ നെല്ല് ഗവേഷണ ഇൻസ്റ്റിറ്റ്യൂട്ടിൽ (IRRI) പ്ലാന്റ് ബ്രീഡറായി ചേർന്നു. വളർച്ചയെ പോഷിപ്പിച്ച് ലോകത്തെ വികസിപ്പിക്കാനും കാർഷികസമ്പത്ത്‌വ്യവസ്ഥയെ പിന്താങ്ങാനും തുടർവികസനം നടത്തിക്കൊണ്ടിരിക്കുന്ന നെല്ലിനങ്ങളുടെ 1972 ൽ അദ്ദേഹം പ്ലാന്റ് ബ്രീഡിംഗ് ഡിപ്പർട്ട്മെന്റിൽ മേധാവിയായി നിയമിതനായ അദ്ദേഹം 20 വർഷത്തോളം ജനിതകഗവേഷണവും ബ്രീഡിംഗും നടത്തുകയും നേതൃത്വം വഹിക്കുകയും ചെയ്തു. ആ സമയം സെമി-ഡ്വാർഫ് ഐആർ36 പോലെയുള്ള 300 ഓളം നൂതനമായ നെൽവർഗ്ഗങ്ങളുടെ വികസനത്തിന് അദ്ദേഹം ഒരു പ്രധാന പങ്കു വഹിച്ചു. 1966ൽ 257 മില്ല്യൺ ടൺ ഉണ്ടായിരുന്ന ലോകത്തെ നെല്ലിന്റെ ഉൽപ്പാദനം 2006 ൽ 626 മില്ല്യൺ ടൺ ആയി ഉയർന്നു. 

പ്രിൻസിപ്പൽ പ്ലാന്റ് ബ്രീഡർ, പ്ലാന്റ് ബ്രീഡിംഗ് ജനറ്റിക്സ്, ബയോകെമിസ്ടി എന്നീ വിഭാഗങ്ങളൂടെ തലവൻ എന്നീ നിലകളിൽ ഫെബ്രുവരി 2002 ന് ഐആർആർഐ യിൻ നിന്ന് വിരമിച്ചു.

ബോർലോഗ് പുരസ്ക്കാരം (1977), ജപ്പാൻ പ്രൈസ് (1987), വേൾഡ് ഫുഡ് പ്രൈസ് (1996), പദ്‌മശ്രീ (2000) കൃഷിയിൽ വൂൾഫ് പ്രൈസ് (2000) എന്നിവ ഉൾപ്പെടെ ഖുഷ് ധാരാളം അവാർഡുകൾ കരസ്ഥമാക്കിയിട്ടുണ്ട്.1995 ൽ അദ്ദേഹം റോയൽ സൊസൈറ്റി യുടെ ഫെലോ ആയും 1991 ൽ നാഷനൽ അക്കാഡമി ഓഫ് അഗ്രിക്കൾച്ചറൽ സയൻസസിന്റ് ഫോറിൻ ഫെലോ ആയും തെരഞ്ഞെടുക്കപ്പെട്ടു. 


</doc>
<doc id="339618" url="https://ml.wikipedia.org/wiki?curid=339618" title="അൻവർ സാദത്ത് (നിയമസഭാംഗം)">
അൻവർ സാദത്ത് (നിയമസഭാംഗം)

2011 മുതൽ ആലുവ നിയമസഭാമണ്ഡലത്തെ പ്രതിനിധീകരിക്കുന്ന നിയമസഭാ സമാജികനാണ് അൻവർ സാദത്ത് 1975 ഫിബ്രുവരി 18-ൻ ആലുവയിൽ ജനിച്ചു. കെ.എസ്.യു സ്കൂൾ യൂണിറ്റ് പ്രസിഡന്റും സ്കൂൾ ലീഡറുമായിരുന്നു, 2011-ലെ തിരഞ്ഞെടുപ്പിൽ സി.പി.ഐ(എം)-ലെ എ.എം യൂസഫിനെ പരാജയപ്പെടുത്തി.. 2016-ലെ കേരള നിയമസഭാ തിരഞ്ഞെടുപ്പിൽ അഡ്വക്കറ്റ് വി. സലീമിനെ 18835 വോട്ടുകൾക്ക് പരാജയപ്പെടുത്തി.


</doc>
<doc id="339621" url="https://ml.wikipedia.org/wiki?curid=339621" title="റെവല്യൂഷനറി സോഷ്യലിസ്റ്റ് പാർട്ടി (ലെനിനിസ്റ്റ്)">
റെവല്യൂഷനറി സോഷ്യലിസ്റ്റ് പാർട്ടി (ലെനിനിസ്റ്റ്)

കേരളത്തിലെ ഒരു രാഷ്ട്രീയ കക്ഷിയാണ് റെവല്യൂഷനറി സോഷ്യലിസ്റ്റ് പാർട്ടി (ലെനിനിസ്റ്റ്). 2016-ൽ കോവൂർ കുഞ്ഞുമോന്റെ നേതൃത്വത്തിൽ അണ് രൂപീകരിച്ചത്. 
2016-ൽകേൺഗ്രസുമയി സഖ്യമുണ്ടാക്കുന്നതുസംബന്ധിച്ച രൂക്ഷമായ അഭിപ്രായവ്യത്യാസത്തെത്തുടർന്ന് കേരള ഘടകം നെടുകെ പിളർന്നു പുതിയ ഒരു വിഭാഗം രൂപംകൊണ്ടു. ആർ.എസ്.പി.എൽ പിന്നീട് ഇടതുമുന്നണിയുമായി തിരഞ്ഞെടുപ്പ് സഖ്യമുണ്ടാക്കി.
കേരളത്തിൽ കൊല്ലം ജില്ല ഉൾപ്പെട്ട പ്രദേശത്താണ് പാർട്ടിക്ക് ഏറ്റവും ശക്തിയുള്ളത്. മത്സ്യബന്ധനത്തൊഴിലാളികൾക്കിടയി‌ൽ പാർട്ടിക്ക് നല്ല സ്വാധീനമുണ്ട്. 2016-ലെ നിയമസഭ തെരഞ്ഞടുപ്പിൽ ഇടതുമുന്നണി യുടെ സ്ഥാനാർത്ഥിയായി കുന്നത്തൂർ നിയമസഭാ മണ്ഡലത്തിൽ നിന്നും കോവൂർ കുഞ്ഞുമോൻ മൽസരിച്ച് വിജയിച്ചു .


</doc>
<doc id="339624" url="https://ml.wikipedia.org/wiki?curid=339624" title="കീഴില്ലം ഉണ്ണികൃഷ്ണൻ">
കീഴില്ലം ഉണ്ണികൃഷ്ണൻ

കീഴില്ലം ഉണ്ണികൃഷ്ണൻ കേരളത്തിലെ പ്രശസ്തനായ മുടിയേറ്റ് കലാകാരനാണ്. വിവിധ ക്ഷേത്രങ്ങളിൽ ഈ പ്രാചീന കലാരൂപം ഇദ്ദേഹം അവതരിപ്പിച്ചുവരുന്നു.പതിനഞ്ചാം വയസ്സിൽ ദാരികൻ പുറപ്പാട് അവതരിപ്പിച്ചുതുടങ്ങി. കോട്ടയം കാട്ടാമ്പാക്കു ഭഗവതി ക്ഷേത്രത്തിൽ കീഴില്ലം ഉണ്ണികൃഷ്ണൻ ആദ്യമായി വേഷം അവതരിപ്പിച്ചു. തുടർന്ന്, 1047 വേഷങ്ങൾ അദ്ദേഹം ചെയ്തു. മുടിയേറ്റ് / പഞ്ചവാദ്യ കലാകാരനായിരുന്ന ശങ്കരൻ കുട്ടിമാരാരാണ് പിതാവ്. അമ്മ രാധാമണി

2002ൽ ലണ്ടനിലും 2015ൽ ദക്ഷിണ കൊറിയയിലും അദ്ദേഹം മുടിയേറ്റം അവതരിപ്പിച്ചു. 2002ൽ കേന്ദ്ര മാനവശേഷിവകുപ്പിന്റെ ജൂനിയർ ഫെല്ലോഷിപ്പ്, കേരള ഫോക്‌ലോർ അക്കാദമി അവാർഡ് (2010), കേരള സംഗീത നാടക അക്കാദമി അവാർഡ് (2012) തുടങ്ങിയ പുരസ്കാരങ്ങൾ ലഭിച്ചു.



</doc>
<doc id="339626" url="https://ml.wikipedia.org/wiki?curid=339626" title="മങ്കൊമ്പ് ഗോപാലകൃഷ്ണൻ">
മങ്കൊമ്പ് ഗോപാലകൃഷ്ണൻ

മങ്കൊമ്പ് ഗോപാലകൃഷ്ണൻപ്രശസ്തനായ സിനിമാഗാന രചയിതാവാണ്. കുട്ടനാട്ടിലെ മങ്കൊമ്പ് ഗ്രാമത്തിൽ ജനിച്ചു. ഇപ്പോൾ എറണാകുളത്തെ വൈറ്റില, തൈക്കൂടം എന്ന സ്ഥലത്ത് താമസം. അച്ഛൻ ഗോവിന്ദൻ നായർ.

ആദ്യ ചലച്ചിത്രം വിമോചനസമരം. 1975ൽ "ലക്ഷാർച്ചന കണ്ടു മടങ്ങുമ്പോൾ..." എന്ന ഗാനം ഉൾപ്പെടെ ആറു ഗാനങ്ങളുള്ള ഹരിഹരൻ സംവിധാനം ചെയ്ത അയലത്തെ സുന്ദരി എന്ന ചിത്രത്തിലെ ഗാനങ്ങൾ രചിച്ചു. തുടർന്ന് ബാബുമോൻ എന്ന ചിത്രം പുറത്തുവന്നു. ഹരിഹരൻ എന്ന സംവിധായകനു വേണ്ടിയായിരുന്നു മങ്കൊമ്പ് ഗോപാലകൃഷ്ണൻ എറ്റവും കൂടുതൽ ഗാനങ്ങൾ രചിച്ചത്. അദ്ദേഹത്തിന്റെ വരികൾക്ക് ഏറ്റവും കൂടുതൽ തവണ ഈണം പകർന്നത് എം.എസ്. വിശ്വനാഥൻ ആയിരുന്നു. കൂടാതെ പത്തോളം ചിത്രങ്ങൾക്ക് കഥയും തിരക്കഥയും രചിച്ചിട്ടുണ്ട്. അതുപോലെ ഇന്ത്യയിൽ ഏറ്റവും കൂടുതൽ ചിത്രങ്ങൾ മലയാളത്തിലേയ്ക്ക് മൊഴിമാറ്റിയത് മങ്കൊമ്പ് ഗോപാലകൃഷ്ണൻ ആണ്. ഉൾപ്പെടെ 200 ചിത്രങ്ങളിൽ അദ്ദേഹം സഹകരിച്ചു.



</doc>
<doc id="339629" url="https://ml.wikipedia.org/wiki?curid=339629" title="റെമോ ഡിസൂസ (കൊറിയോഗ്രാഫർ)">
റെമോ ഡിസൂസ (കൊറിയോഗ്രാഫർ)

ദേശീയ പുരസ്കാരം ലഭിച്ച ഇന്ത്യൻ കൊറിയോഗ്രാഫറും നർത്തകനും അഭിനേതാവും സിനിമാസംവിധായകനുമാണ് "റെമോ ഡിസൂസ" എന്ന രമേശ് നായർ. സഞ്ചയ് ലീല ബൻസാലിയുടെ ബാജി റാവു മസ്താനിലെ നൃത്തസംവിധാനത്ത്നാണ് പുരസ്കാരം ലഭിച്ചത്. മൈക്കൽ ജാക്സൺ ന്റെ ആരാധകൻ ആണ്. ബംഗാളി ചലച്ചിത്രലോകത്തും ഇദ്ദേഹം തന്റെ സംഭാവനകൾ നൽകി. ജലക് ധിക്ല ജാ പോലുള്ള പ്രമുഖ റിയാലിറ്റി ഷോകളിൽ വിധികർത്താവായിട്ടുണ്ട്. മാധുരി ദീക്ഷിത്, കരൺ ജോഹർ, എന്നിവരുടെ കൂടെ പ്രവർത്തിച്ചു. ഇപ്പോൾ സ്റ്റാർ പ്ലസ്സിലെ ഡാൻസ് പ്ലസിലെ സൂപ്പർ ജഡ്ജ് ആകുന്നു. അദ്ദേഹം സംവിധാനം ചെയ്ത ആദ്യ ചിത്രം ഫാ. ൽ. ട്ടൂ വിജയിച്ചു. മുംബൈ സിനിമാ ലോകമായ ബോളിവുഡിൽ കൊറിയോഗ്രാഫറായി പ്രവർത്തിച്ചുവരുന്നു. ഇന്ത്യയിലെ പ്രമുഖ ഹിന്ദി ചിത്രങ്ങളിൽ കോറിയോഗ്രഫിയും നൃത്തസംവിധാനവും ചെയ്തുകൊണ്ടിരിക്കുന്നു. 

ഇന്ത്യയുടെ ആദ്യ 3ഡി ഡാൻസ് ചിത്രമായ , ABCD - AnyBody Can Dance അദ്ദേഹം നിർമ്മിച്ചു. ജൂൺ 2015ൽ തന്റെ അടുത്ത ചിത്രം ABCD 2 നിർമ്മിച്ചു. 

പാലക്കാട് ഒലവക്കോട്ടെ ഗോപിനാഥൻ നായരുടെയും മാധവിയമ്മയുടെയും മകനായി 1972 ഏപ്രിൽ 2നു ജനിച്ചു. തന്റെ പിതാവ് സൈനികസേവനത്തിലായതിനാൽ ഇന്ത്യയുടെ വിവിധ ഭാഗങ്ങളിലാണ് പഠനം പൂർത്തിയാക്കിയത്. പഠിക്കുന്ന സമയം അദ്ദേഹം ഒരു നല്ല കായികതാരമായിരുന്നു. 100 മീറ്റർ ഓട്ടത്തിൽ അദ്ദേഹം അനേകം സമ്മാനങ്ങൾ നേടി. 

മുംബൈക്കാരിയായ ലിസെല്ലെയെ ആണദ്ദേഹം വിവാഹം കഴിച്ചത്. അവർ ഒരു കോസ്റ്റ്യൂം ഡിസൈനർ ആകുന്നു. അനേകം ടെലിവിഷൻ ഷോകൾക്കായി അവർ കോസ്റ്റ്യൂം ഡിസൈൻ ചെയ്തിട്ടുണ്ട്. ഇവർക്ക് 2 കുട്ടികൾ- ധ്രുവും ഗബ്രിയേലും. മുംബൈയിലാണ് ഇപ്പോൾ താമസം.


</doc>
<doc id="339630" url="https://ml.wikipedia.org/wiki?curid=339630" title="സ്റ്റാപ്ലർ">
സ്റ്റാപ്ലർ

സ്റ്റാപ്ലർ പേപ്പറിന്റെ പെജുകളോ അതുപോലുള്ള മറ്റു സാമഗ്രികളോ ഒന്നിച്ചു ചേർത്ത് ഒരു ലോഹ സ്റ്റേപ്പിൾ കടത്തി അറ്റം മടക്കി ചേർത്തുവയ്ക്കാനുള്ള ഉപകരണം ആണ്. അറ്റാപ്ലറുകൽ ഓഫീസുകളിലും ഗവണ്മെന്റിലും ബിസിനസ്സിലും വീട്ടിലും സ്കൂളുകളിലും വ്യാപകമായി ഉപയോഗിച്ചുവരുന്നു. 

സ്റ്റാപ്ലർ ഒരു മൂന്നാം വർഗ്ഗ ഉത്തോലകമാണ്.
അറിയപ്പെടുന്ന ആദ്യ സ്റ്റാപ്ലർ ലൂയി പതിനാലാമനു വേണ്ടി പതിനെട്ടാം നൂറ്റാണ്ടിൽ ഫ്രാൻസിലാണ് ഉണ്ടാക്കിയത്. 
ഓരോ സ്റ്റേപ്പിളും രാജകീയമുദ്ര പതിച്ചതായിരുന്നു. പേപ്പർ കൂടുതൽ ഉപയോഗിക്കാൻ തുടങ്ങിയ പത്തൊമ്പതാം നൂറ്റാണ്ടിൽ പേപ്പറുകളെ ഒന്നിച്ചുചേർത്തുവയ്ക്കാനുള്ള ഒരു കാര്യക്ഷമമായ മാർഗ്ഗം ആവശ്യമായിത്തീർന്നു. 
In 1866, George McGill received U.S. patent 56,587 

1866ൽ ജോർജ്ജ് മക്‌ഗിൽ ആധുനിക പേപ്പർ സ്റ്റേപ്പിളിന്റെ മുൻതലമുറയായ ഒരു ചെറിയ, വളയ്ക്കാവുന്ന പിച്ചള കൊണ്ടു നിർമ്മിച്ച പേപ്പർ ഒന്നിച്ചുചേർക്കുന്ന ഒരു വസ്തുവിനു യു. എസ്. പേറ്റന്റ് എടുത്തു. 1867ൽ ഇദ്ദേഹം ഇത് പേപ്പറിൽ തുളച്ചു കയറ്റാനുള്ള ഉപകരണത്തിനുള്ള പെറ്റന്റും സമ്പാദിച്ചു. 

1941ലാണ് ഇന്നുപയോഗിക്കുന്നതരം പേപ്പർ സ്റ്റേപ്ലർ കണ്ടുപിടിച്ചത്. ഇതിനു ഫോർവേ പേപ്പർ സ്റ്റേപ്ലർ എന്നാൺ` പറയുക. 


</doc>
<doc id="339631" url="https://ml.wikipedia.org/wiki?curid=339631" title="സേഫ്റ്റി പിൻ">
സേഫ്റ്റി പിൻ

സേഫ്റ്റി പിൻ സാധാരണ മൊട്ടുസൂചിയ്ക്ക് ചില രൂപാന്തരണം ചെയ്തതാണ്. മൊട്ടുസൂചിയേക്കാൾ സേഫ്റ്റിപിന്നിന് ഒരു സ്പ്രിങ്ങ് ഭാഗവും കൂർത്തഭാഗം പിടിച്ചുകിടക്കാനുള്ള കൊളുത്തുന്ന ഭാഗവും ചേർന്നതാണ്. ഈ കൊളുത്തുന്ന ഭാഗത്തിനു രണ്ടു ലക്ഷ്യമുണ്ട്. ഒന്ന്, ഒരു പ്രതലത്തെ നന്നായി പിടിച്ചുകിടക്കാനുള്ള ഒരു വളയം സൃഷ്ടിക്കുക. രണ്ടാമത്തെ ധർമ്മം കൂർത്ത സൂചിയുടെ അറ്റത്തുനിന്നും ഉപയോഗിക്കുന്ന ആളുടെ ശരീരത്തു കൊള്ളാതെ സംരക്ഷിക്കുക. 

ഇവ സാധാരണ, തുണിഭാഗങ്ങളെ തമ്മിൽ ബന്ധിപ്പിക്കുവാനാണുപയോഗിക്കുന്നത്. 


</doc>
<doc id="339635" url="https://ml.wikipedia.org/wiki?curid=339635" title="സെന്റ് തോമസ് കോളേജ്, റാന്നി">
സെന്റ് തോമസ് കോളേജ്, റാന്നി

സെന്റ് തോമസ് കോളേജ്, റാന്നി പത്തനംതിട്ട ജില്ലയുടെ മലയോര പട്ടണമായ റാന്നിയിൽ സ്ഥിതിചെയ്യുന്നു. മദ്ധ്യതിരുവിതാംകൂറിലെ ഉന്നതവിദ്യാഭ്യാസ സ്ഥാപനമായ ഈ കലാലയം റാന്നി താലൂക്ക്, സെന്റ് തോമസ് വലിയപള്ളിയുടെ കീഴിൽ ആണു പ്രവർത്തിക്കുന്നത്. 1964ൽ ആർച്ചു ബിഷപ്പായിരുന്ന മോർ ക്ലീമീസ് ഏബ്രഹാം ആണു സ്ഥപിച്ചത്. 

ഗ്രാമീണ അന്തരീക്ഷമുള്ള ഈ കലാലയം റാന്നിയുടെ ടൗണിൽനിന്നും മാറി ഒരു കുന്നിൻപുറത്താണ് സ്ഥിതിചെയ്യുന്നത്. ആദ്യം ജൂണിയർ കോളേജായിരുന്ന ഈ കലാലയം 1968ൽ ഫസ്റ്റ് ഗ്രേഡ് കോളേജായി. സ്ഥാപിക്കപ്പെട്ടപ്പോൾ കേരള സർവ്വകലാശാലയുടെ കീഴിലാണ് കോളേജ് പ്രവർത്തിച്ചുകൊണ്ടിരുന്നത്. 1983 മുതൽ മഹാത്മാഗാന്ധി സർവ്വകലാശാലയുടെ കീഴിലാണ് പ്രവർത്തിക്കുന്നത്. യു.ജി.സി. അംഗീകൃതമായ ഈ കോളേജിന് നാഷണൽ അസെസ്മെന്റ് ആൻഡ് അക്രെഡിറ്റേഷൻ കൗൺസിൽ ബി+ ഗ്രേഡാണ് നൽകിയിട്ടുള്ളത്.
2014ൽ അൻപതാം വർഷികം ആഘോഷിച്ചു. 



</doc>
<doc id="339647" url="https://ml.wikipedia.org/wiki?curid=339647" title="ഹല്ലേലൂയാ">
ഹല്ലേലൂയാ

സുധി അന്ന സംവിധാനം ചെയ്ത ആദ്യ മലയാളചലച്ചിത്രം ആണ് പുറത്തിറങ്ങിയ ഹല്ലേലൂയാ (Hallelooya). കെ. എം. സുരേന്ദ്രൻ നിർമ്മിച്ച, ഈ ചിത്രത്തിൽ നരെയ്‌ൻ നായകവേഷത്തിലും മേഘ്‌ന രാജ് നായിക ആയും അഭിനയിക്കുന്നു. ഈ ചലച്ചിത്രത്തിലൂടെ നരേൻ സിനിമയിലേക്ക് തിരിച്ചു വരികയാണ്. ഇവരെ കൂടാതെ ഈ ചിത്രത്തിൽ സുധീർ കരമന, സുനിൽ സുഖദ, ഗണേഷ് കുമാർ, ശശി കലിംഗ, പാഷാണം ഷാജി എന്നിവരും മാസ്റ്റർ എറിക് എന്നിവരും പ്രധാനവേഷങ്ങളിൽ അഭിനയിക്കുന്നു. ഈ സിനിമ 2016 മെയ് മാസത്തിൽ പുറത്തിറങ്ങി.

23 വർഷം ഫ്രാൻസിൽ താമസിച്ച് തിരികെ നാട്ടിലേക്ക്, തന്നെ ചെറുപ്പത്തിൽ വളർത്തിയ ഫാദർ ഫ്രാൻസിസ് വിളിച്ചുവരുത്തുന്ന മനോരോഗവിദഗ്ദനായ ഡോ. റോയ് (നരെയ്‌ൻ) തന്റെ ബാല്യകാലസഖിയായ ഡോ. മീര മേനോനെ (മേഘ്‌ന രാജ്) കണ്ടുമുട്ടുകയും ഓർമ്മകൾ ചെറുപ്പത്തിലേക്ക് തിരികെപ്പോകുകയും ചെയ്യുന്നു.


</doc>
<doc id="339656" url="https://ml.wikipedia.org/wiki?curid=339656" title="വടശ്ശേരിക്കര പാലം">
വടശ്ശേരിക്കര പാലം

വടശ്ശേരിക്കര പാലം പത്തനംതിട്ട ജില്ലയിലെ റാന്നി താലൂക്കിലുള്ള വടശ്ശേരിക്കരയിൽ പമ്പാനദിക്കു കുറുകെയുള്ള പാലമാണിത്. ബംഗ്ലാംകടവു പാലം എന്നാണിത് അറിയപ്പെടുന്നത്. റാന്നിയിൽനിന്നും വടശ്ശേരിക്കരയ്ക്കുള്ള എളുപ്പവഴിയാണിത്. 


</doc>
<doc id="339662" url="https://ml.wikipedia.org/wiki?curid=339662" title="സീതത്തോട് പാലം">
സീതത്തോട് പാലം

സീതത്തോട് പാലം പത്തനംതിട്ട ജില്ലയിലെ കിഴക്കൻ പ്രദേശമായ സീതത്തോടിനെ കോട്ടമൺപാറയുമായി ബന്ധിപ്പിക്കുന്ന പാലമാണ്. ഒരു കരയിൽ ചിറ്റാർ ആങ്ങാമൂഴി റോഡ് കടന്നുപോകുന്നു. സീതത്തോട് പട്ടണത്തിന്റെ കിഴക്കെ അറ്റത്ത് ആണീ പാലം നിർമ്മിച്ചിരിക്കുന്നത്. മുൻപ് കടത്തു വള്ളത്തിൽ ആളുകൾ ഒറ്റപ്പെട്ട പ്രദേശമായ കോട്ടമൺപാറയിൽ നിന്നും സീതത്തോട് പട്ടണത്തിലേയ്ക്കു വരുമായിരുന്നു. വാഹനത്തിൽ വരാൻ സീതത്തോട് നിന്ന് 13 കിലോമീറ്ററോളം ചുറ്റി ആങ്ങാമൂഴി വഴി പോകണമായിരുന്നു. എന്നാൽ, സീതത്തോടുനിന്നും കോട്ടമൺപാറയിലേയ്ക്കുള്ള ദൂരം 13 കിലോമീറ്ററോളം കുറയാൻ സീതത്തോട് നിന്നും കോട്ടമൺപാറയിലേയ്ക്ക് പുതിയ പാലം നിർമ്മിക്കപ്പെട്ടു. പമ്പയുടെ കൈവഴിയായ കക്കാട്ടാറ്റിനു കുറുകെയാണീ പാലം. 2012 ഏപ്രിൽ 14നു അന്നത്തെ കേരള മുഖ്യമന്ത്രിയായിരുന്ന ഉമ്മൻ ചാണ്ടിയാണ് പാലം ഉദ്ഘാടനം ചെയ്തത്. 
മൂഴിയാർ മണ്ണാറക്കുളഞ്ഞി പാതയിൽ സീതത്തോട്ടിലാണ് പാലം തൂടങ്ങുന്നത്. പമ്പയാറിനു കുറുകെ കോട്ടമൺപാറയിൽ ആണ് ഈ പാലത്തിന്റെ മറുഭാഗം.


</doc>
<doc id="339663" url="https://ml.wikipedia.org/wiki?curid=339663" title="ആങ്ങമൂഴി പാലം">
ആങ്ങമൂഴി പാലം

പത്തനംതിട്ട ജില്ലയിലെ കിഴക്കൻ മലയോര പ്രദേശത്തെ വനാതൃത്തിയിലുള്ള ആങ്ങമൂഴിയിലുള്ള പാലമാണിത്. 


</doc>
<doc id="339667" url="https://ml.wikipedia.org/wiki?curid=339667" title="ചെറുകോൽപ്പുഴ പാലം">
ചെറുകോൽപ്പുഴ പാലം

ചെറുകോൽപ്പുഴ പാലം അയിരൂർ - മേലുകര പ്രദേശങ്ങളെ ബന്ധിപ്പിക്കുന്ന പാലമാണ്. പമ്പാനദിക്കു കുറുകെയാണ് ഈ പാലം നിർമ്മിച്ചിരിക്കുന്നത്. ഈ പാലം വരുന്നതിനു മുൻപ് ചെറുകോൽപ്പുഴയിൽനിന്നും പുല്ലാട് വഴി ചുറ്റിയാണ് കോഴഞ്ചേരിയിലും പത്തനംതിട്ടയിലും തിരുവല്ലയിലുമൊക്കെ പോയിരുന്നത്. പാലം വന്നതോടെ കിലോമീറ്ററുകൾ ലാഭമായി.


</doc>
<doc id="339670" url="https://ml.wikipedia.org/wiki?curid=339670" title="റാന്നി പെരുനാട് പാലം">
റാന്നി പെരുനാട് പാലം

പമ്പയ്ക്കു കുറുകെ റാന്നി പെരുനാട് ജംഗ്ഷനടുത്തായി നിർമ്മിക്കപ്പെട്ട പാലമാണ് റാന്നി പെരുനാട് പാലം. ഇത് ശബരിമല പാതയിലാണ് സ്ഥിതിചെയ്യുന്നത്. പമ്പാ വടശ്ശേരിക്കര മണ്ണാറക്കുളഞ്ഞി പത്തനംതിട്ട പാത ഈ പാലത്തിലൂടെ കടന്നുപോകുന്നു. വാണിജ്യപരമായും തീർഥാടനപരമായും പ്രാധാന്യമുള്ള പാലമാണിത്. കേരളത്തിലെ ഏറ്റവും ഉയരമുള്ള സസ്പൻഷൻ പാലമാണ് റാന്നി പെരുനാട് പാലം.


</doc>
<doc id="339671" url="https://ml.wikipedia.org/wiki?curid=339671" title="മാതൃദിനം">
മാതൃദിനം

മാതൃത്വത്തേയും മാതാവിനേയും പ്രകീർത്തിക്കുന്ന ദിവസമാണ് മാതൃദിനം. ലോകത്തിലെ പലഭാഗങ്ങളിലും മാതൃദിനം പല ദിവസങ്ങളിലായാണ് ആഘോഷിച്ചു വരുന്നത്. പ്രധാനമായും മാർച്ച്, മെയ് മാസങ്ങളിലാണ് ആഘോഷിക്കുന്നത്. കുടുംബാംഗങ്ങളെ ആദരിക്കുന്ന സമാനമായ മറ്റൊരാഘോഷമാണ് പിതൃദിനം. 
20ാം നൂറ്റാണ്ടിന്റെ ആരംഭത്തിലാണ് അമേരിക്കയിൽ മാതൃദിനം ആഘോഷിച്ച് തുടങ്ങിയത്. ആയിതക്കണക്കിനു വർഷങ്ങൾക്കു മുമ്പെ ആഘോഷിച്ചുപോന്ന റോമിലെ ഹിലാരിയ ഉത്സവം, ഗ്രീസിലെ സിബൈലി ദേവിയോടുള്ള ആരാധന, കൃസ്തീയരുടെ മദറിംഗ് സൺഡെ എന്നീ ആഘോഷങ്ങളുമായി ഇതിന് ഒരു ബന്ധവുമില്ലായിരുന്നു. 
എന്നിരുന്നാലും ചില രാജ്യങ്ങളിൽ മാതൃദിനം ഈ പൗരാണിക ആചാരങ്ങളുമായി സമരസപ്പെട്ടുവരുന്നു.

അമേരിക്ക മാതൃദിനം ആഘോഷിക്കുന്ന അതേ തീയ്യതിയിലാണ് ചില രാജ്യങ്ങൾ മാതൃദിനം ആഘോഷിക്കുന്നത്. എന്നാൽ ചില രാജ്യങ്ങൾ വ്യത്യസ്ത തീയ്യതികളിൽ അവിടെ നിലനിന്നിരുന്ന മാതൃത്വത്തെ പ്രകീർത്തിക്കുന്ന ആഘോഷ ദിവസങ്ങളെ മാതൃദിനമായി ആഘോഷിക്കുന്നു. യുണൈറ്റഡ് കിങ്ഡത്തിലെ മദറിംഗ് സൺഡെ ഇതിനുദാഹരണമാണ്. മെയ് മാസത്തിലെ രണ്ടാമത്തെ ഞായറാഴ്ചയാണ് ഇന്ത്യയിൽ മാതൃദിനം ആഘോഷിക്കുന്നത്.


</doc>
<doc id="339673" url="https://ml.wikipedia.org/wiki?curid=339673" title="വള്ളംകുളം പാലം">
വള്ളംകുളം പാലം

വള്ളംകുളം പാലം പത്തനംതിട്ട ജില്ലയിലെ ഇരവിപേരൂർ, കവിയൂർ പഞ്ചായത്തുകളെ തമ്മിൽ ബന്ധിപ്പിക്കുന്ന വളരെ ഇടുങ്ങിയ ഇരുമ്പുപാലമായിരുന്നു. 40 വർഷങ്ങൾക്കു മുമ്പാണ് ഇത് നിർമ്മിക്കപ്പെട്ടത്. ശബരിമലയിലേയ്ക്കുള്ള പാതയിലെ ഒരേയൊരു ഉരുക്ക് പാലമായിരുന്നു വള്ളംകുളം പാലം. മണിമല നദിയുടെ കുറുകെ തിരുവല്ല കോഴഞ്ചേരി റോഡിൽ ആണിത് സ്ഥിതിചെയ്യുന്നത്. തിരുവല്ല പട്ടണത്തിൽനിന്നും ആറു കിലോമീറ്റർ മത്രം ദൂരെയാണിത്. 

2012 മാർച്ച് 25ന് അന്നത്തെ കേരള മുഖ്യമന്ത്രിയായിരുന്ന ഉമ്മൻ ചാണ്ടിയാണ് ഇതിനു സമാന്തരമായി നിർമ്മിച്ച വീതികൂടിയ കോൺക്രീറ്റു പാലം ഉദ്ഘാടനം ചെയ്ത്തത്. ഇതിന് 75 മീറ്റർ നീളവും 11.5 മീറ്റർ വീതിയും ഉണ്ട്. 2 വർഷംകൊണ്ട്, 4.5 കോടി രൂപ ചെലവൊഴിച്ചാണ് ഈ പുതിയ പാലം നിർമ്മിച്ചത്. 


</doc>
<doc id="339689" url="https://ml.wikipedia.org/wiki?curid=339689" title="1898">
1898

ഗ്രിഗോറിയൻ കാലഗണനാരീതി പ്രകാരമുള്ള, പത്തൊൻപതാം നൂറ്റാണ്ടിലെ തൊണ്ണൂറ്റിഎട്ടാം വർഷമായിരുന്നു 1898.

ജൂൺ 9 - ബ്രിട്ടീഷ് ഗവണ്മെന്റ് ചൈനയിൽ നിന്നും 99 വർഷത്തേക്ക് ഹോങ് കോങ് പാട്ടത്തിനെടുത്തു.

ഡിസംബർ 10 - സ്പെയിൻ-അമേരിക്കൻ യുദ്ധം അവസാനിപ്പിച്ച് കൊണ്ട് 1898 പാരിസ് ഉടമ്പടി ഒപ്പ് വെച്ചു.
നവംബർ 26 - നോബെൽ പുരസ്കര ജേതാവായ ജർമൻ ശാസ്ത്രജ്ഞൻ കാൾ സീഗ്ലെർ


</doc>
<doc id="339710" url="https://ml.wikipedia.org/wiki?curid=339710" title="ഏഷ്യൻ ന്യൂസ് ഇന്റർനാഷണൽ">
ഏഷ്യൻ ന്യൂസ് ഇന്റർനാഷണൽ

ഇന്ത്യയിലെ ഡൽഹി കേന്ദ്രീകരിച്ചു് പ്രവർത്തിക്കുന്ന ഒരു വാർത്ത പ്രവർത്തക സംഘമാണു് "ഏഷ്യൻ ന്യൂസ് ഇന്റർനാഷണൽ" (ആംഗലേയം -Asian News International , ചുരുക്കം -ANI). വ‌ടക്കൻ ഏഷ്യയിൽ 50 -ൽ പരം ബ്യൂറോ ഏഷ്യൻ ന്യൂസ് ഇന്റർനാഷണലിന്റെ കീഴിൽ പ്രവർത്തിക്കുന്നു. പൊതുവാർത്ത,ശാസ്ത്രം, കായികം, വിനോദം, ജീവിത ശൈലി, വ്യവഹാരം എന്നിവ ആവിഷ്‌ക്കരിക്കുന്ന വാർത്തകൾക്ക് പ്രാധാന്യം നൽകുന്നു. 2015 മുതൽ പ്രേം പ്രകാശ് ചെയർമാനായും സഞ്ജീവ് പ്രകാശ് എഡിറ്ററും സി.ഇ.ഓ. യുമായും ഏഷ്യൻ ന്യൂസ് ഇന്റർനാഷണലിന്റെ പ്രവർത്തനം മുന്നോട്ടുപോകുന്നു.


</doc>
<doc id="339718" url="https://ml.wikipedia.org/wiki?curid=339718" title="ആയുഷ് മന്ത്രാലയം">
ആയുഷ് മന്ത്രാലയം

ആയുഷ് മന്ത്രാലയം ( The Ministry of AYUSH) കേന്ദ്ര സർക്കാറിന് കീഴിൽ രൂപം കൊണ്ട് വ്യത്യസ്ത ആരോഗ്യ മേഖലകളെ സംയോജിപ്പിച്ചുള്ള മന്ത്രാലയമായ ആയുഷ് 2014 നവംബർ 9 നാണ് നിലവിൽ വന്നത്. 

The "Department of Ayurveda,(A) Yoga and Naturopathy, (Y)Unani(U), Siddha(S) and Homoeopathy(H)", എന്നീ അഞ്ച് വിഭാഗങ്ങളുടെ പേരിന്റെ ആദ്യാക്ഷരം ഉപയോഗിച്ചെഴുതിയ ചുരുക്കെഴുത്താണ് ആയുഷ്. (AYUSH) ഈ മേഖലകളിലുള്ള പഠന-ഗവേഷണങ്ങളെ വികസിപ്പിക്കുക എന്ന ലക്ഷ്യത്തോടെയാണ് ഈ പദ്ധതി നിലവിൽ വന്നത്.ഈ അഞ്ച് മേഖല കൂടാതെയുള്ള ഇതര സമാന്തര വൈദ്യശാസ്ത്രമേഖലകളും ഈ വകുപ്പിന് കീഴിലാണ് വരുന്നത്.1995 മാർച്ചിൽ ഇ വകുപ്പ്  Department of Indian Systems of Medicine and Homoeopathy (ISM&H) എന്ന് പേരിൽ നിലവിലുണ്ടായിരുന്നു. 2003 മാർച്ചിൽ പുതിയ പേര് സ്വീകരിച്ചു. ആരോഗ്യ-കുടുംബക്ഷേമ മന്ത്രാലയത്തിന് കീഴിലായിരുന്നു അന്ന് ഈ വകുപ്പ് പ്രവർത്തിച്ചിരുന്നത്. ഭാരതീയ ജനതാപാർട്ടിയുടെ തെരഞ്ഞെടുപ്പ് പത്രികയിൽ ഇതിനെ പരിപോഷിപ്പിക്കാൻ പിന്തുണക്കാനും പൊതു നിക്ഷേപം വർദ്ധിപ്പിക്കുമെന്ന് പ്രഖ്യാപിച്ചിരുന്നു.

ആയുഷ് എന്ന വാക്ക് ഒരേ സമയം സംസ്കൃതത്തിൽ ജീവൻ എന്ന അർഥം ലഭിക്കുന്ന ഒരു വാക്കുകൂടിയാണ്.

ആയുഷ് വകുപ്പിന് കീഴിന്റെ നിയന്ത്രണത്തിലുള്ള സമിതികൾ:

ഗവേഷണ കേന്ദ്രങ്ങൾ:
ദേശീയ സ്ഥാപനങ്ങൾ (Education in Indian Medicine):
പ്രൊഫഷണൽ കൗൺസിലുകൾ



</doc>
<doc id="339735" url="https://ml.wikipedia.org/wiki?curid=339735" title="ക്യൂബൻ റഷ്യൻ ബന്ധങ്ങൾ">
ക്യൂബൻ റഷ്യൻ ബന്ധങ്ങൾ

ക്യൂബൻ-റഷ്യൻ ബന്ധങ്ങൾ എന്നതുകൊണ്ട് പ്രാഥമികമായി ഉദ്ദേശിയ്ക്കുന്നത് ഇരു രാജ്യങ്ങളും തമ്മിലുള്ള സാമ്പത്തികവും രാഷ്ട്രീയപരവും സാംസ്കാരികവുമായ വിനിമയങ്ങളെയാണ്.സോവിയറ്റ്യൂണിയന്റെ 1991 ലെ തകർച്ചയ്ക്കു ശേഷവും ഇരുരാജ്യങ്ങളും തമ്മിലുള്ള നയതന്ത്രബന്ധങ്ങൾ തുടർന്നുപോന്നു.സാമ്പത്തികരംഗത്ത് ക്യൂബയുടെ പ്രധാന വ്യാപാരപങ്കാളിയാണ് റഷ്യ.2008ൽ നടന്ന തെക്കൻ ഒസ്സേഷ്യൻ യുദ്ധത്തിൽ റഷ്യൻ നിലപാടിനെ ന്യായീകരിച്ച ക്യൂബ തങ്ങളുടെ മേലുള്ള ചില രാജ്യങ്ങളുടെ ഉപരോധത്തെ മറികടക്കുന്നതിനു റഷ്യൻ സഹായം അഭ്യർത്ഥിയ്ക്കുകയുമുണ്ടായി. 2014ൽ പുടിന്റെ സന്ദർശനവേളയിൽ മോസ്കോയ്ക്കുള്ള ക്യൂബയുടെ കടം എഴുതിത്തള്ളുന്നതിനുള്ള പ്രഖ്യാപനത്തിനുപുറമേ എണ്ണഖനനവുമായി ബന്ധപ്പെട്ട നിക്ഷേപങ്ങൾക്കുള്ള സാധ്യതയും പരിഗണിയ്ക്കുമെന്ന ഉറപ്പും നൽകുകയുണ്ടായി.


</doc>
<doc id="339742" url="https://ml.wikipedia.org/wiki?curid=339742" title="കേരളത്തിലെ പാലങ്ങളുടെ പട്ടിക">
കേരളത്തിലെ പാലങ്ങളുടെ പട്ടിക

കേരളത്തിലെ പാലങ്ങളുടെ പട്ടിക
കേരളത്തിൽ അങ്ങോളമിങ്ങോളം നിരവധി പാലങ്ങളുണ്ട്. ഒരേ നദിയുടെ കുറുകെ തന്നെ അനേകം പാലങ്ങൾ നിർമ്മിച്ചിട്ടുണ്ട്. കേരളത്തിലെ പ്രധാന പാലങ്ങളുടെ ജില്ല തിരിച്ചുള്ള പട്ടികയാണിത്.




</doc>
<doc id="339744" url="https://ml.wikipedia.org/wiki?curid=339744" title="വില്ല്യം ഹൈഡ് വൂളാസ്റ്റൺ">
വില്ല്യം ഹൈഡ് വൂളാസ്റ്റൺ

ഒരു ഇംഗ്ലീഷ് രസതന്ത്രശാസ്ത്രജ്ഞനും, ഭിഷഗ്വരനുമായിരുന്നു വില്ല്യം ഹൈഡ് വൂളാസ്റ്റൺ (William Hyde Wollaston (/ˈwʊləstən/; 6 August 1766 – 22 December 1828)). മൂലകങ്ങളായ പലേഡിയം, റോഡിയം, അമിനോ അമ്ലമായ സിസ്റ്റീൻ എന്നിവ കണ്ടുപിടിച്ചു എന്നത് ഇദ്ദേഹത്തെ പ്രശസ്തിയിലെത്തിച്ചു. പ്ലാറ്റിനം അടിച്ചുപരത്താവുന്നതാക്കാനുള്ള പ്രവർത്തനവും വൂളാസ്റ്റൺ കണ്ടുപിടിച്ചിരുന്നു.

1766 ൽ ഇംഗ്ലണ്ടിലെ നോർഫോൾക്കിൽ ജ്യോതിശ്ശാസ്‌ത്രജ്ഞനും പാതിരിയുമായിരുന്ന ഫ്രാൻസിസ് വൂളാസ്റ്റണിന്റെ പതിനേഴു മക്കളിൽ ഒരാളായി വില്ല്യം ഹൈഡ് വൂളാസ്റ്റൺ ജനിച്ചു. 1793 ൽ കേംബ്രിഡ്ജ് സർവകലാശാലയിൽ നിന്നും വൈദ്യശാസ്ത്രത്തിൽ ബിരുദം നേടി.

1793 മുതൽ 1797 വരെ ഗ്രാമപ്രദേശങ്ങളിൽ അപ്പോത്തിക്കിരിയായി സേവനമനുഷ്ഠ വൂളാസ്റ്റൺ അതിനുശേഷം ലണ്ടനിലേക്കു പോയി. പഠനകാലത്ത് ലോഹസംസ്കരണശാസ്ത്രം, രസതന്ത്രം, ഭൗതികശാസ്ത്രം, ക്രിസ്റ്റല്ലോഗ്രാഫി എന്നിവയിൽ തൽപരനായ വൂളാസ്റ്റൺ വൈദ്യശാസ്ത്രംവെടിഞ്ഞ് രസതന്ത്രഗവേഷണത്തിനു വേണ്ടിയും മറ്റു ശാസ്ത്രഗവേഷണങ്ങൾക്കുംവേണ്ടി വിനിയോഗിക്കുകയാണുണ്ടായത്. 

1793 ൽ റോയൽ സൊസൈറ്റിയുടെ തെരെഞ്ഞെടുക്കപ്പെട്ട അംഗമായിരുന്ന വൂളാസ്റ്റൺ 1820 ൽ അതിന്റെ പ്രസിഡന്റാവുകയും ചെയ്തു. 1822 ൽ American Academy of Arts and Sciences ഒരു വിദേശ അംഗമായി ബഹുമാനാർത്ഥം ഇദ്ദേഹത്തെ തെരെഞ്ഞെടുത്തു.

1828 ലണ്ടനിൽ വെച്ചാണ് വൂളാസ്റ്റൺ മരണമടഞ്ഞത്.




</doc>
<doc id="339745" url="https://ml.wikipedia.org/wiki?curid=339745" title="1897">
1897

ഗ്രിഗോറിയൻ കാലഗണനാരീതി പ്രകാരമുള്ള, പത്തൊൻപതാം നൂറ്റാണ്ടിലെ തൊണ്ണൂറ്റിഏഴാം വർഷമായിരുന്നു 1897.

ജൂൺ 11 - സ്വാതന്ത്ര്യ സമരസേനാനി രാം പ്രസാദ് ബിസ്മിൽ.

ജൂൺ 16 - നോബെൽ പുരസ്കര ജേതാവായ ജർമൻ ശാസ്ത്രജ്ഞൻ ജോർജ് വിറ്റിഗ്.

ജൂൺ 19 - നോബെൽ പുരസ്കര ജേതാവായ ഇംഗ്ലീഷ് ശാസ്ത്രജ്ഞൻ സിറിൽ നോർമാൻ ഹിൻഷെൽവുഡ്.

ജൂലൈ 24 - അമേരിക്കൻ വൈമാനികയും എഴുത്തുകാരിയുമായിരുന്ന അമീലിയ മേരി എയർഹാർട്ട്.

സെപ്റ്റെംബർ 25 - നോബെൽ പുരസ്കര ജേതാവായ അമേരിക്കൻ എഴുത്തുകാരൻ വില്ല്യം ഫോക്ക്നർ.


</doc>
<doc id="339762" url="https://ml.wikipedia.org/wiki?curid=339762" title="ആസാദ്">
ആസാദ്

സാഹിത്യനിരൂപകനും രാഷ്ട്രീയ-സാംസ്കാരികനിരീക്ഷകനും കോളേജ് അദ്ധ്യാപകനുമാണ് ആസാദ്. ഡോ.ആസാദ്, ആസാദ് മലയാറ്റിൽ എന്നീ പേരുകളിൽ എഴുതിയിരുന്ന ഇദ്ദേഹം പ്രശസ്തനായ ഇടതുപക്ഷചിന്തകനാണ്.
1963ൽ ജനനം. മലപ്പുറം ജില്ലയിലെ തേഞ്ഞിപ്പലം സ്വദേശി. കോഴിക്കോട് സർവ്വകലാശാലയിൽ നിന്ന് മലയാളഭാഷയിലും സാഹിത്യത്തിലും എം എ ബിരുദവും മദിരാശി സർവ്വകലാശാലയിൽ നിന്ന് എം ഫിൽ ബിരുദവും നേടി. "1950 മുതൽ 70 വരെയുള്ള മലയാളനോവലുകൾ: ഘടനാവാദപരമായ സമീപനം" എന്ന വിഷയത്തിൽ കേരള സർവ്വകലാശാലയിൽ നിന്ന് പി എച്ച് ഡി ബിരുദം നേടി.

കോഴിക്കോട് സർവ്വകലാശാല അക്കാദമിക് കൗൺസിൽ അംഗം, ദേശാഭിമാനി ദിനപത്രം, വാരിക, വാരാന്തപ്പതിപ്പ് എന്നിവയിൽ പത്രാധിപസമിതി അംഗം, പുരോഗമന കലാസാഹിത്യസംഘം സംസ്ഥാന നിർവ്വാഹകസമിതി അംഗം, കേരള ബുക്ക്മാർക്കറ്റിംഗ് സൊസൈറ്റി എക്‌സിക്യൂട്ടീവ് ബോർഡ് അംഗം, അധിനിവേശ പ്രതിരോധ സമിതി സ്ഥാപക ജനറൽ സെക്രട്ടറി, ഇടതുപക്ഷ ഏകോപനസമിതി സെക്രട്ടറി, പ്രസിഡണ്ട്, എന്നിങ്ങനെ പ്രവർത്തിച്ചിട്ടുണ്ട്. മഞ്ചേരി എൻഎസ്എസ് കോളേജിൽ മലയാള വിഭാഗം അദ്ധ്യക്ഷൻ.
https://azadonline.wordpress.com/


</doc>
<doc id="339773" url="https://ml.wikipedia.org/wiki?curid=339773" title="എ.എൻ. രാജൻ ബാബു">
എ.എൻ. രാജൻ ബാബു

കേരളത്തിലെ ജെ.എസ്സ്.എസ്സിന്റെ നേതാവും പൊതു പ്രവർത്തകനും മുൻ നിയമസഭാംഗവുമാണ്, എ.എൻ. രാജൻ ബാബു. അഡ്വക്കേറ്റായ ഇദ്ദേഹം പതിനൊന്നാം നിയമസഭയിൽ, കരുനാഗപ്പള്ളി നിയമസഭാമണ്ഡലത്തെയാണ് പ്രതിനിധീകരിച്ചിരുന്നത്. 

1948 മേയ് 10-ന് പത്തനംതിട്ട ജില്ലയിലെ മെഴുവേലിൽ എം.കെ നാരായണന്റേയും റ്റി.കെ. ജാനകിയുടേയും മകനായാണ് രാജൻ ബാബുവിന്റെ ജനനം. ബി.എസ്.സി - എൽ.എൽ.ബി ബിരുദങ്ങൾ ഉള്ള ഇദ്ദേഹം ട്രേഡ് യൂണിയൻ തൊഴിലാളിയായും പ്രവർത്തിച്ചിട്ടുള്ളയാളാണ്. അഡ്വക്കേറ്റായി ജോലി നോക്കുന്ന ഇദ്ദേഹം, കൊല്ലം എസ്.എൻ.ഡി.പി യോഗത്തിന്റേയും, എസ്.എൻ ട്രസ്റ്റിന്റേയും ശിവഗിരി ധർമ്മസംഘം ട്രസ്റ്റിന്റേയും ലീഗൽ അഡ്വൈസറായും പ്രവർത്തിക്കുന്നു. കേരളാ ഹൈക്കോടതിയിൽ എസ്. ഈശ്വരയ്യറുടെ ജൂനിയർ അഡ്വക്കേറ്റായാണ് ഇദ്ദേഹത്തിന്റെ പ്രാക്ടീസ് തുടങ്ങിയത്. പിന്നീട് ഹൈക്കോടതിയിലും സുപ്രീം കോടതിയിലുമായി പല പ്രമാദമായ കേസുകളിലും ഹാജരായിട്ടുണ്ട്. രാജൻ കേസിൽ ഇദ്ദേഹം കേരളസംസ്ഥാനത്തിന്റെ പ്ലീഡറായി കേരളാ ഹൈക്കോടതിയിൽ സേവനം അനുഷ്ഠിച്ചിട്ടുണ്ട്.

സ്കൂളിൽ പഠിക്കുമ്പോൾ കെ.എസ്.എഫിന്റെ സജീവ പ്രവർത്തകനായിരുന്ന രാജൻ ബാബു, പിന്നീട് എസ്.എഫ്.ഐയുടെ തുടക്കം മുതൽ അതിന്റെ ഭാഗമായി പ്രവർത്തിച്ചിരുന്നു. 1971-ൽ സി.പി.എമ്മിന്റെ സജീവപ്രവർത്തകനായ ഇദ്ദേഹം ജെ.എസ്.എസ്. രൂപീകരണസമയത്ത് അതിന്റെ ഭാഗമായി. 1995-മുതൽ ജെ.എസ്.എസ്സിന്റെ സംസ്ഥാന വൈസ് പ്രസിഡന്റായിരുന്നു. പിന്നീട് ഗൗരിയമ്മയുമായുള്ള അഭിപ്രായ വത്യാസങ്ങളുടെ തുടർച്ചയായി ജെ.എസ്.എസ് പിളരുകയും, രാജൻ ബാബുവിന്റെ നേതൃത്വത്തിൽ ഒരു വിഭാഗം എൻ.ഡി.എ.യുടെ ഭാഗമാകുകയും ചെയ്തു.



</doc>
<doc id="339776" url="https://ml.wikipedia.org/wiki?curid=339776" title="യൂബർ">
യൂബർ

അമേരിക്കയിലെ സാൻ ഫ്രാൻസിസ്കോ ആസ്ഥാനമായ ഒരു ബഹുരാഷ്ട്ര ഓൺലൈൻ ഗതാഗത നെറ്റ്‌വർക്ക് കമ്പനിയാണ് ഊബർ (Uber). സ്മാർട്ട് ഫോൺ സൗകര്യമുള്ള ഇടപാടുകാർക്ക് ഊബർ എന്ന മൊബൈൽ ആപ് ഉപയോഗിച്ച് സ്വന്തമായി വാഹനമുള്ള യൂബർ ഡ്രൈവർമാരോട് യാത്രകൾ ആവശ്യപ്പെടാൻ സാധിക്കും. യൂബർ എന്ന കമ്പനിയാണ് ഇതിനാവശ്യമായ മൊബൈൽ ആപ് ഉണ്ടാക്കുന്നതും മാർക്കറ്റ് ചെയ്യുന്നതും ഓപറേറ്റ് ചെയ്യുന്നതും. 2016 ഏപ്രിൽ 12 -ലെ കണക്കനുസരിച്ച് യൂബർ 60 രാജ്യങ്ങളിൽ 404 നഗരങ്ങളിൽ പ്രവർത്തിക്കുന്നുണ്ട്. യൂബറിന്റെ വരവോടെ പല കമ്പനികളും ഈ രീതി അനുകരിച്ച് ഇത്തരം കച്ചവട ഉൽപ്പന്നങ്ങൾ പുറത്തിറക്കിയിട്ടുണ്ട്. ഈ പരിപാടിയെ "യൂബറിഫിക്കേഷൻ" എന്ന് വിളിക്കുന്നു.

കേരളത്തിൽ ഇപ്പോൾ കൊച്ചിയിലും (എറണാകുളം ജില്ല ) തിരുവനന്തപുരത്തും തൃശ്ശൂരിലും ഈ സേവനം ലഭ്യമാണ് , ഇന്റർനെറ്റ്‌ ഉള്ള സ്മാർട്ട്‌ഫോൺ ഉപയോക്താക്കൾക്ക് വളരെ സൌകര്യ പ്രദമായി ഉപയോഗിക്കാൻ കഴിയുന്ന ടാക്സി സർവീസ് ആണ് യൂബർ , 

ടാക്സി ബുക്ക്‌ ചെയ്യാൻ വളരെ എളുപ്പവും , യാത്രാ നിരക്ക് കുറവും , സമയ കൃത്യതയും , കാഷ് ആയോ ഓൺലൈൻ ആയോ പണം കൈമാറാം എന്ന സവിശേഷതയും യൂബെറിനെ കൂടുതൽ ജനകീയമാക്കുന്നു .

യൂബർ സർവീസ് ഉപയോഗിക്കാൻ ആഗ്രഹിക്കുന്നവർ ആദ്യം അവരുടെ സ്മാർട്ട്‌ ഫോണിൽ , ഗൂഗിൾ പ്ലേ സ്റ്റോർ , ആപ്പിൾ ആപ് സ്റ്റോർ , അല്ലെങ്കിൽ വിൻഡോസ്‌ സ്റ്റോർ ഇൽ നിന്നും , യൂബർ ആപ് ഡൌൺലോഡ് ചെയ്ത് ഇൻസ്റ്റാൾ ചെയ്യുക , തുടർന്ൻ ആപ്പ് ഓപ്പൺ ചെയ്തു , നമ്മുടെ പേര് , മൊബൈൽ നമ്പർ , ഇമെയിൽ , , പെയ്മെന്റ് നടത്താനുള്ള ഡെബിറ്റ് കാർഡ്‌ വിവരങ്ങൾ തുടങ്ങിയവ , ചേർക്കുക , തുടർന്ൻ ഒരു OTP പാസ്സ്‌വേർഡ്‌ മുഖേന നമുക്ക് യാത്ര ചെയ്യാനുള്ള കസ്റ്റമർ ആയി രജിസ്റ്റർ ചെയ്യാം , തുടർന്ൻ യൂബെർ ആപ് ഓപ്പൺ ചെയ്തു , ടാക്സി ബുക്ക്‌ ചെയ്യാം , 

യൂബറിൽ , യൂബർ ഗോ , യൂബർ X , യൂബർ XL , യൂബർ HIRE , എന്നിങ്ങനെ നമ്മുടെ ആവശ്യാനുസരണം പല സർവീസുകൾ ലഭ്യമാണ് , യുബെർ ഗോ നിങ്ങൾക്ക് ഹാച്ച് ബാക്ക് മോഡലുകൾ ആയാ , മാരുതി റിട്സ് , ഇയോൺ തുടങ്ങിയ ചെറുകാറുകൾ യാത്രക്കായി ഉപയോഗിക്കാം , യുബെർന്റെ ഏറ്റവും നിരക്ക് കുറഞ്ഞ സർവീസ് ആണിത് , അടുത്തതായി യുബെർ X , ടൊയോട്ട എടിയോസ് , മാരുതി സ്വിഫ്റ്റ് ഡിസൈർ , തുടങ്ങിയ സെടാൻ വിഭാഗത്തിൽ പെട്ട നാലുപേർക്ക് യാത്ര ചെയ്യാവുന്ന കാറുകൾ ആണ് ലഭിക്കുക , ഇതിന്റെ റേറ്റ് യുബെർ ഗോ അപേക്ഷിച്ച് അൽപ്പം കൂടുതൽ ആയിരിക്കും , ലഗ്ഗേജ് കൊണ്ട് പോകാൻ ഉള്ളവർക്ക് ഡിക്കി സൗകര്യം ഉള്ള കാറുകൾ ഈ വിഭാഗത്തിൽ ലഭിക്കും , അടുത്തതായി യുബെർ XL , ആറു പേർക്ക് സുഖമായി യാത്ര ചെയാവുന്ന ഇന്നോവ , മഹിന്ദ്ര സൈലോ , തുടങ്ങിയ വാഹനങ്ങൾ ഈ സെഗ്മെന്റിൽ ലഭിക്കും , റേറ്റ് മറ്റുള്ളവയെ അപേക്ഷിച്ച് കുറച്ചു കൂടുതൽ ആണ് .അടുത്തതായി UBER HIRE കുറച്ചു മണിക്കൂറുകൾ നേരത്തേക്ക് ഒരു ടാക്സി വാടകയ്ക്ക് ലഭിക്കണം എങ്കിൽ ഇതാണ് ഉത്തമം , ആ സമയത്തിനുള്ളിൽ പോകാവുന്ന പരമാവധി നിങ്ങൾക്ക് യാത്ര ചെയ്യാം ( ഇതിൽ ചില കണ്ടീഷൻസ് ഉണ്ട് )

ഇനി നിങ്ങൾക്ക് യുബെർ വഴി ടാക്സി ബുക്ക്‌ യാത്ര ചെയ്യാനായി , നിങ്ങളുടെ സ്മാർട്ട്‌ ഫോണിലെ യുബെർ ആപ് തുറക്കുക , താഴെ , യൂബർ ഗോ , യൂബർ X , യൂബർ XL , യൂബർ HIRE , തുടങ്ങിയവയിൽ ആവശ്യമുള്ള സർവീസ് സെലെക്റ്റ് ചെയ്യുക , പെയ്മെന്റ് ഓപ്ഷൻ കാഷ് , അല്ലെങ്കിൽ , കാർഡ്‌ , അല്ലെങ്കിൽ ഏതെങ്കിലും മൊബൈൽ വാല്ലെറ്റ് സെലെക്റ്റ് ചെയ്യുക , മൊബൈൽ വാല്ലെറ്റ് സെലക്ട്‌ ചെയ്യുമ്പോൾ യുബെർ നിഷ്കർഷിച്ചിട്ടുള്ള മിനിമം ബാലൻസ് ഉണ്ടെങ്കിൽ മാത്രമേ അത് സെലക്റ്റ് ചെയ്യാൻ സാധിക്കുകയുള്ളൂ . യാത്ര ബുക്ക് ചെയ്തതിനു ശേഷം , പെയ്മെന്റ് മോഡ് നമുക്ക് മാറ്റാൻ സാധിക്കുന്നതല്ല , തുടർന്ൻ മുകളിൽ നമ്മൾ നിൽക്കുന്ന സ്ഥലം ആയിരിക്കും , സാധാരണയായി നമുക്ക് ടാക്സി വരേണ്ട സ്ഥലം ആയി കൊടുത്തിട്ടുണ്ടാകുക , നാം ഏതെങ്കിലും ബഹു നില കെട്ടിടത്തിന്റെ അകത്താണ് എങ്കിൽ മാപ്പിൽ നമ്മൾ നിൽക്കുന്ന സ്ഥലം തെറ്റായി കാണിക്കാൻ സാധ്യത ഉണ്ട് , അല്ലെങ്കിൽ കുറച്ചകലെയുള്ള ഒരു സുഹൃത്തിനെ , ഭാര്യയെ , അമ്മയെ , അല്ലെങ്കിൽ മക്കളെ പിക് ചെയ്യാൻ ആണ് ആഗ്രഹിക്കുന്നതെങ്കിൽ , മുകളിലെ പിക്കപ്പ് ലൊക്കേഷൻ നമുക്ക് കൃത്യമായി മാപ്പിൽ മാർക്ക്‌ ചെയ്യാൻ സാധിക്കും , ഇതിനു മാപ്പിനെ കുറിച്ച് , നമ്മുടെ വഴികളെ കുറിച്ച് ഒരു ധാരണ ആവശ്യമാണ്‌ , ഇല്ലെങ്കിൽ പിക്കപ്പ് ചെയ്യേണ്ട സ്ഥലം മുകളിൽ നമുക്ക് എഡിറ്റ്‌ ചെയ്‌താൽ അതിനോട് അനുബന്ധിച്ചുള്ള സെലക്ഷൻ വരും അതിൽ നിന്നും നമ്മുടെ ലോകെഷൻ സെലെക്റ്റ് ചെയ്തും കൊടുക്കാം , തുടന്ൻ നമുക്ക് എങ്ങോട്ടാണ് പോകേണ്ടത് എന്നും കൂടെ എന്റെർ ചെയ്യുക , ഇത് നിർബന്ധം ആണ് , എന്നാൽ മാത്രമേ നമുക്ക് ടാക്സി ബുക്ക്‌ ചെയ്യാൻ പറ്റൂ . നിരവധി ഡ്രൈവർമാർ ഉള്ള യുബെർനു , ടാക്സി ഡ്രൈവർക്ക് അവരുടെ സൗകര്യം നോക്കി യാത്രകൾ സൗകര്യം ചെയ്യുന്നതിന് വേണ്ടിയും , യാത്രക്ക് ഏകദേശം വരുന്ന ചെലവ് കണക്കു കൂട്ടി നമ്മളെ അറിയിക്കാനും വേണ്ടിയാണ് ഇത് .തുടന്നു REQUEST UBER നാം സെലെക്റ്റ് ചെയ്യുമ്പോൾ , നമ്മുടെ അടുത്തുള്ള യുബെർ കാറുകളിലേക്ക് നമ്മുടെ യാത്ര ചെയ്യാനുള്ള ആഗ്രഹം അറിയിച്ചു കൊണ്ടുള്ള സന്ദേശം എത്തുകയും , ഊഴം അനുസരിച്ച് ഏറ്റവും അടുത്തുള്ള ഡ്രൈവർ നമ്മുടെ , ആവശ്യം അനുസരിച്ച് യാത്രക്ക് തയ്യാറാവുകയും ഡ്രൈവർ അദ്ദേഹത്തിന്റെ മൊബൈലിൽ OK ചെയ്യുകയും , ഉടനെ തന്നെ നമുക്ക് നാം യാത്ര ചെയ്യാൻ പോകുന്ന വാഹനത്തിന്റെ നമ്പറും , ഏകദേശം വാഹനം നമ്മുടെ അടുത്ത് എത്താൻ എടുക്കുന്ന സമയവും , ഡ്രൈവറുടെ പേരും, മൊബൈൽ നമ്പറും , ഫോട്ടോയും , അദ്ദേഹത്തെ കുറിച്ച് , ഇതിനു മുന്പ് യാത്ര ചെയ്തവർ നൽകിയ , സ്റ്റാർ മാർക്കും കാണാൻ സാധിക്കും . വഹ്ഹണം നിൽക്കുന്ന സ്റ്റാർട്ടിംഗ് പോയിന്റിൽ നിന്നും പുറപ്പെട്ടാൽ നമ്മുടെ യുബെർ ആപ്പിലും അത് നമുക്ക് ദ്രിശ്യമാകും , ശരിയായ വഴിയിൽ ആണ് വരുന്നതെന്നും , തെറ്റായ വഴിയിൽ ആണ് ഡ്രൈവർ പോകുന്നതെങ്കിൽ , അദ്ദേഹത്തെ നമുക്ക് ഫോണിൽ വിളിക്കാം , ഇപ്പോൾ സാധാരണയായി , യാത്ര ബുക്ക്‌ ചെയ്യുമ്പോൾ തന്നെ ഡ്രൈവർ നമ്മളെ വിളിച്ചു , നാം നിൽക്കുന്ന ഏരിയ അന്വേഷിക്കും , അത് അദ്ദേഹത്തിന് എളുപ്പത്തിനും , യാത്രക്ക് വിളിച്ചത് വ്യാജമല്ല എന്ന് ഉറപ്പിക്കാനും വേണ്ടിയാണ് . തുടർന്ൻ വാഹനം നമ്മുടെ അടുത്ത് എത്തുകയും , നാം യാത്ര തുടങ്ങുകയും ചെയ്യുന്നു , നാം വാഹനത്തിൽ പ്രവേശിച്ച സ്ഥലം മുതലാണ്‌ , യുബെർ നമ്മുടെ യാത്ര ചെയ്യുന്ന കിലോമീറ്റർ കണക്കാക്കുന്നത് . യാത്രക്കിടയിൽ നമുക്ക് വേണമെങ്കിൽ അതെ റൂട്ടിൽ യാത്ര ചെയ്യുന്ന വേറെ സഹയാത്രികനെ കൂടെ ഉൾപ്പെടുത്തി , യാത്ര ചെലവ് പങ്കു വെച്ച് കൊടുക്കാൻ ഉള്ള സൌകര്യവും ഉണ്ട് . യാത്ര അവസാനിച്ച ശേഷം , നാം ആദ്യം സെറ്റ് ചെയ്തത് ഡെബിറ്റ് കാർഡ് , അല്ലെങ്കിൽ മൊബൈൽ വാല്ലെറ്റ് പോലെയുള്ള ഓൺലൈൻ പെയ്മെന്റ് ആണെകിൽ , ഡ്രൈവെറോട് നന്ദി പറഞ്ഞു യാത്ര അവസാനിപ്പിക്കാം , അല്ല , കാഷ് ആണ് സെലെക്റ്റ് ചെയ്തത് എങ്കിൽ , ആപ്പിൾ കാണിച്ച പണം കൊടുത്തു നന്ദി പറഞ്ഞു നമുക്ക് യാത്ര അവസാനിപ്പിക്കാം , യാത്ര അവസാനിച്ച് പണം നൽകിയ ശേഷം നാം നടത്തിയ യാത്രയെ കുറിച്ചും , ഡ്രൈവറെ കുറിച്ചും , നമുക്ക് അഭിപ്രായം രേഖപ്പെടുത്താം , അഞ്ചു നക്ഷത്രം വരെ നൽകാവുന്ന ആ ചെറിയ പോളിങ്ങിൽ , നമുക്ക് യൂബെർ യാത്രയുടെയും , യൂബെർ ഡ്രൈവറുടെയും പെരുമാറ്റത്തെ കുറിച്ച് പോയിന്റ് രേഖപ്പെടുത്താം , ഇത് പിന്നീട് യൂബെർ ഉപയോഗിക്കുന്ന മറ്റു ആളുകൾക്കും സഹായകരമാവും , യൂബെറിനു അവരുടെ സർവീസിൽ ഉള്ള പോരായ്മകൾ പരിഹരിക്കുന്നതിന് സഹായകരമാവുകയും ചെയ്യും , ഡ്രൈവർ കൂടുതൽ പണം ആവശ്യപ്പെട്ടാലോ , കൂടുതൽ തുക അക്കൗണ്ട്‌ ഇല നിന്ന് നഷ്ടമാവുകയോ ചെയ്‌താൽ നമുക്ക് കംപ്ലൈന്റ്റ്‌ ചെയ്യാനുള്ള സൌകര്യവും യൂബെർ ആപ്പിൽ ഉണ്ട് . ഏതെങ്കിലും ട്രിപ്പ്‌ നാം ബുക്ക്‌ ചെയ്ത് ഡ്രൈവർ വരുമ്പോൾ , അല്ലെങ്കിൽ ട്രിപ്പ്‌ ബുക്ക്‌ ചെയ്ത് അഞ്ചു മിനിട്ടിനു ശേഷം ക്യാൻസൽ ചെയ്യുകയോ നമ്മുടെ ഭാഗത്ത്‌ നിന്നും ഉണ്ടായാൽ 50 രൂപ നാം യൂബെറിനു പിഴയായി നൽകേണ്ടി വരും . യൂബെർന്റെ ഭാഗത്ത് നിന്നുള്ള കുഴപ്പം കൊണ്ടാണ് ട്രിപ്പ്‌ ക്യാൻസൽ ചെയ്തത് എങ്കിൽ , അപ്രകാരം അനാവശ്യമായി യൂബെർ ഫൈൻ ചാർജ് ചെയ്തു എങ്കിൽ , നിങ്ങൾക്ക് യൂബെർ ആപ്പിൽ തന്നെ ഈ തുക തിരിച്ചെടുക്കാനുള്ള സൌകര്യവും ഉണ്ട് .


</doc>
<doc id="339777" url="https://ml.wikipedia.org/wiki?curid=339777" title="ഉപർകോട്ട് കോട്ട">
ഉപർകോട്ട് കോട്ട

ജുനാഗഡിലെ ഗിർനാർ മലനിരകളിലാണ് ഉപർകോട്ട് കോട്ട. കോട്ടയുടെ ആദ്യകാല ചരിത്രം തുടങ്ങുന്നത് BC 319-ൽ ചന്ദ്ര ഗുപ്ത മൗര്യൻ ഇത് സ്ഥാപിച്ചതോടെയാണു. കുറെ കാലം നാശോന്മുഖമായ ഇവിടെ പല പിൽക്കാല രാജാക്കന്മാരും കോട്ട പുനർമിക്കുകയുണ്ടായി..പിന്നീട് കോട്ടക്കകത്ത് മഹ്മൂദ് ബെഗഡ (1445-1511) ജുമാമസ്ജിദ് നിർമിച്ചു. ജുമാമസ്ജിന് 140 തൂണുകളുണ്ട്. കൂടാതെ ചുറ്റുമുള്ള നാല് ടൗണുകളിലേക്ക് രക്ഷപ്പെടാനുള്ള രഹസ്യ വഴിയും ഇവിടെ ഒരുക്കിയിട്ടുണ്ടെന്ന് പറയപ്പെടുന്നു. തൊട്ടടുത്ത് ഒരു സൂഫി ദർഗയും ജുമാമസ്ജിദ് ചുറ്റിലും കുറെ ഖബരുകളും ഉണ്ട്.

കൊട്ടക്കകത്ത് പ്രവേശിച്ചാൽ വലിയ 2 പീരങ്കികൾ കാണാം. ഇതിൽ വലുത് 1531ൽ ഈജിപ്തിൽ നിര്മിച്ചതും 1538 ൽ ദക്ഷിണ ഗുജറാത്തിലെ ദിയു തീരത്ത് നടന്ന പോർചുഗീസുകാരുമായുള്ള യുദ്ധത്തിൽ തുർക്കി നാവികപ്പടയ്ക്ക് വേണ്ടി അഡ്മിറൽ സുലൈമാൻ പാഷ ഇന്ത്യയിലേക്ക് കൊണ്ടുവന്നതുമാണ്. ഇതിൽ അറബി വാചകങ്ങളുടെ മുദ്രണം കാണാം. പിന്നീട് ഇത് ജുനാഗഡ് ഫൗജ്ദാർ കോട്ടയിലേക്ക് മാറ്റി.

കുറച്ച് കൂടി മുന്നോട്ട് പോയാൽ 81 മീറ്റർ നീളവും നാലര മീറ്റർ വീതിയും 41 മീറ്റർ ആഴവും 162 ചവിട്ടുപടികളുമുള്ള ഒരു പ്രാചീന പടിക്കിണർ (step well). സാധാരണ പടിക്കിണറുകളിൽ കാണാറുള്ള കൂടാരസദൃശ്യമായ മേൽവിതാനവും ഭിത്തിമാടവും ഇവിടെയില്ല. സങ്കീർണമായ ഭൂപ്രകൃതിയിലെ ഈ വേറിട്ട പടിക്കിണറിന്റെ നിർമ്മാണ വൈഭവം ആശ്ചര്യകരമാണ്..താഴെ നിന്ന് മുകളിലോട്ട് നോക്കിയാൽ ത്രികോണാകൃതിയിലാണ് ഇത് കാണപ്പെടുന്നത്. പ്രാദേശിക രീതിയിലുള്ള കൊത്തുപണികളോ വാസ്തുവിദ്യയോ ശിലാലിഖിതമോ ഇല്ലാത്തതിനാൽ കൃത്യമായ കാലഘണന നിർണയിക്കാൻ പ്രയാസമാണ്. എങ്കിലും ഇത് ആദ്യകാല പടിക്കിണറുകളിൽ എണ്ണപ്പെടുന്നു.


</doc>
<doc id="339781" url="https://ml.wikipedia.org/wiki?curid=339781" title="ദ്രുതധാര">
ദ്രുതധാര

ഒരു നദീപഥത്തിലെ ചരിവ് (gardient) പെട്ടെന്ന് കൂടുമ്പോൾ നീരൊഴുക്കിന്റെ വേഗതയിൽ ആനുപാതികമായ വർധനവുണ്ടാകുന്നു, ഇത്തരത്തിൽ വേഗത അനുക്രമമായി വർധിക്കുന്ന പ്രത്യേക പഥഖണ്ഡങ്ങളിൽ നദിയെ വിളിക്കുന്ന പേരാണ് ദ്രുതധാര (Rapids). ശാന്തമായി ഒഴുകുന്നതിനും വെള്ളച്ചാട്ടത്തിനും(Cascade) ഇടയിലുള്ള നദിയുടെ അവസ്ഥയാണിത്. ഇവിടെ നദിയുടെ വീതി കുറയുകയും ചിലപ്പോൾ പാറകൾ ജലോപരിതലത്തിൽ ദൃശ്യമാവുകയും ചെയ്യും. നദീജലം പാറകൾക്കു ചുറ്റിലും മുകളിലുമായി ഒഴുകുമ്പോൾ കുമിളകൾ രൂപപ്പെട്ട് ജലവുമായിച്ചേർന്ന് ഒഴുകുകയും ജലോപരിതലം വെള്ള നിറത്തിൽ കാണപ്പെടുകയും ചെയ്യും.


</doc>
<doc id="339787" url="https://ml.wikipedia.org/wiki?curid=339787" title="ആര്യ പ്രേംജി">
ആര്യ പ്രേംജി

നമ്പൂതിരി സമുദായത്തിലെ വിധവാ വിവാഹത്തിലൂടെ ചരിത്രത്തിൽ ഇടം നേടിയ വനിതയാണ് ആര്യാ പ്രേംജി ഭരത് അവാർഡ് ജേതാവും സാമൂഹ്യപരിഷ്‌ക്കർത്താവുമായ അന്തരിച്ച പ്രേംജിയായിരുന്നു ഭർത്താവ്. അക്കാലത്തു നമ്പൂതിരിസമുദായത്തിൽ നിഷിദ്ധമായിരുന്ന വിധവാവിവാഹം പ്രാവർത്തികമാക്കിക്കൊണ്ട് പ്രേംജി കുറിയേടത്തുനിന്നും വിധവയായ ആര്യ അന്തർജനത്തെ തന്റെ നാല്പതാമത്തെ വയസ്സിൽ വിവാഹം കഴിയ്ക്കുകയായിരുന്നു.14-ആം വയസിലായിരുന്നു ആര്യയുടെ ആദ്യ വിവാഹം. 15-ആം വയസിൽ വിധവയായി. 12 വർഷം വിധവയായി ജീവിച്ച ആര്യയെ അവരുടെ 27-ആം വയസിലാണ് പ്രേംജി വിവാഹം കഴിക്കുന്നത്. നമ്പൂതിരി സമുദായത്തിലെ രണ്ടാമത്തെ വിധവാവിവാഹമായിരുന്നു ഇത്. പ്രേംജിയുടെ സഹോദരൻ എം.ആർ.ബി.യും വി.ടി. ഭട്ടതിരിപ്പാടിന്റെ ഭാര്യാസഹോദരി ഉമാ അന്തർജനവും തമ്മിലുള്ളതായിരുന്നു ആദ്യത്തെ വിധവാവിവാഹം. ഇതിലൂടെ ആര്യക്ക് സമുദായം ഭ്രഷ്ട് കൽപ്പിച്ചു. കമ്മ്യൂണിസ്റ്റ് പാർട്ടി പ്രവർത്തകയായിരുന്ന ആര്യ 1964 മുതൽ അഞ്ചു വർഷം തൃശ്ശൂർ മുനിസിപ്പാലിറ്റി കൗൺസിലറായിരുന്നു. 1998-ൽ പ്രേംജിയുടെ മരണത്തിനുശേഷം വീണ്ടും വിധവയായ അവർ അവസാനനാളുകളിൽ മകനും പ്രശസ്ത മാദ്ധ്യമപ്രവർത്തകനുമായിരുന്ന നീലനോടൊപ്പം തിരുവനന്തപുരത്താണ് താമസിച്ചിരുന്നത്. 2016 മേയ് 23-ന് 100-ആം വയസ്സിൽ അവർ അന്തരിച്ചു.


</doc>
<doc id="339789" url="https://ml.wikipedia.org/wiki?curid=339789" title="1896">
1896

ഗ്രിഗോറിയൻ കാലഗണനാരീതി പ്രകാരമുള്ള, പത്തൊൻപതാം നൂറ്റാണ്ടിലെ തൊണ്ണൂറ്റിആറാം വർഷമായിരുന്നു 1896.


ഫെബ്രുവരി 28 - നോബെൽ പുരസ്കര ജേതാവായ അമേരിക്കൻ ശാസ്ത്രജ്ഞൻ ഫിലിപ് ഷോവാൽട്ടർ ഹെഞ്ച്.
ഫെബ്രുവരി 29 - ഇന്ത്യൻ സ്വാതന്ത്ര്യസമരസേനാനിയുയിരുന്ന മൊറാർജി ദേശായി.

ആഗസ്റ്റ് 15 - നോബെൽ പുരസ്കര ജേതാവായ ചെക്ക്-അമേരിക്കൻ ശാസ്ത്രജ്ഞ ഗെർട്ടി തെരേസ കോറി. 
ഡിസംബർ 10 - നോബൽ സമ്മാനത്തിന്റെ ഉപജ്ഞാതാവായ ആൽഫ്രഡ് നോബൽ.


</doc>
<doc id="339791" url="https://ml.wikipedia.org/wiki?curid=339791" title="ഭൗതിക പ്രപഞ്ചശാസ്ത്രം">
ഭൗതിക പ്രപഞ്ചശാസ്ത്രം

ഭൗതിക പ്രപഞ്ചശാസ്ത്രം പ്രപഞ്ചത്തിന്റെ വലിയ അളവിലുള്ള രൂപങ്ങളെയും അവയുടെ വലിപ്പത്തെയും പഠിക്കുകയും പ്രപഞ്ചത്തിന്റെ തുടക്കം, അതിന്റെ ഘടന, പരിണാമം, അതിന്റെ അവസാനം എന്നിവയെപ്പറ്റിയുള്ള അടിസ്ഥാനപരമായ ചോദ്യങ്ങളെ അഭിമുഖീകരിക്കുകയും ചെയ്യുന്നു. മനുഷ്യചരിത്രത്തിൽ അത് അതിഭൗതികചിന്തയുടെയും മതത്തിന്റെയും ഭാഗമായിരുന്നു. 

ഭൂമിയിലുള്ളപോലെ പ്രാപഞ്ചികവസ്തുക്കളെല്ലാം ഒരേപോലുള്ള നിയമങ്ങൾ അനുസരിക്കുന്നു എന്ന് കോപ്പർനിക്കാസിന്റെ തത്ത്വം അനുശാസിക്കുന്നു. ന്യൂട്ടന്റെ ചലനതത്വങ്ങൾ ആ പ്രപഞ്ചനിയമങ്ങൾ മനസ്സിലാക്കാൻ നമ്മെ ആദ്യമായി പ്രാപ്തരാക്കി. 

ഭൗതിക പ്രപഞ്ചശാസ്ത്രം, ഇപ്പോൾ അറിയപ്പെടുന്നതുപോലെ, ആൽബർട്ട് ഐൻസ്റ്റീന്റെ 1915ലെ ആപേക്ഷികസിദ്ധാന്തത്തിന്റെ ആവിർഭാവത്തോടെയാണ് വികസിക്കാൻ തുടങ്ങിയത്. 1920കളിലെ നിരീക്ഷണഫലങ്ങൾമൂലം ഉണ്ടായ കണ്ടെത്തലുകൾ ഇതിനുപിന്നിൽ വന്നു. ആദ്യം, എഡ്വിൻ ഹബ്ബിൾ നമ്മുടെ ആകാശഗംഗയെക്കൂടാതെ അതിനുപുറത്തുള്ള അനേകം എണ്ണം ഗാലക്സികൾ നിലനിൽക്കുന്നുണ്ടെന്നു കണ്ടെത്തി. വെസ്റ്റൊ സ്ലിഫർ പോലുള്ളവർ പ്രപഞ്ചം വികസിക്കുന്നതായി കണ്ടെത്തി. 

തൊണ്ണൂറുകളിൽ പ്രപഞ്ചത്തിന്റെ ഒരു സാമാന്യ മാതൃക (സ്റ്റാൻഡേഡ് മോഡൽ) രൂപപ്പെടുത്താൻ ശ്രമം നടന്നു. ഈ മാതൃകയിൽ കൂടുതലും ശ്യാമദ്രവ്യവും ശ്യാമ ഊർജ്ജവും ഉള്ളതായി കരുതപ്പെടുന്നു. പക്ഷെ, ഇവയെപ്പറ്റി കൂടുതലായി നമുക്കിന്നറിയില്ല. പല വ്യതിരിക്ത നിരീക്ഷണങ്ങളും ഇവയുടെ സാന്നിദ്ധ്യം നിർണ്ണയിക്കുന്നു. 

പ്രപഞ്ചഭൗതികശാസ്ത്രത്തിൽ ഇന്ന് കണികാഭൗതിക പരീക്ഷണങ്ങളും അതിന്റെ സിദ്ധാന്തവും സൈദ്ധാന്തികവും നിരീക്ഷിതവുമായ ജ്യോതിർഭൗതികശാസ്ത്രവും സാമാന്യാപേക്ഷികസിദ്ധാന്തവും ക്വാണ്ടം ബലതന്ത്രവും പ്ലാസ്മാഭൗതികശാസ്ത്രവും പൊരുത്തപ്പെട്ടിരിക്കുന്നു.

മഹാവിസ്ഫോടനപ്രക്രിയയിൽ ഭാരം കുറഞ്ഞ മൂലകങ്ങൾ ആയ ഹൈഡ്രജൻ, ഹീലിയം എന്നിവ പ്രാഥമികമായി ഉണ്ടാക്കപ്പെടുന്നു. ചെറിയ ആറ്റോമികന്യൂക്ലിയസുകൾ പരസ്പരം കൂടിച്ചേർന്ന് കൂടുതൽ ഭാരമുള്ള ഇരുമ്പും നിക്കലും പോലുള്ള മൂലകങ്ങൾ ഉണ്ടാകുന്നു. ഇവ മുൻപു പറഞ്ഞവയെക്കാൾ കൂടുതൽ സ്ഥിരതയുള്ളവയാണ് (ന്യൂക്ലിയർ ഫ്യൂഷൻ കാണുക). ഇത് പിന്നീട് ഊർജ്ജൗൽസർജ്ജനത്തിനിടയാക്കുന്നു. നക്ഷത്രങ്ങൾക്കകത്തുള്ള ന്യൂക്ലിയർ കണങ്ങളുടെ ഇത്തരം പരസ്പരപ്രവർത്തനങ്ങളെ തുടർന്ന്, നോവ നക്ഷത്രങ്ങളിലെപ്പോലെ, പെട്ടെന്നുള്ള ഊർജ്ജ ബഹിർസ്ഫുരണത്തിനു കാരണമാകുന്നു. ഗാലക്സികളുടെ കേന്ദ്രഭാഗത്ത് പ്രത്യേകിച്ചും; തമോദ്വാരങ്ങളിലേയ്ക്ക് ദ്രവ്യത്തിന്റെ ഗുരുത്വാകർഷണതകർച്ചയുണ്ടാവുമ്പോൾ അതിഊർജ്ജപ്രക്രിയകൾക്ക് ശക്തികൂട്ടുന്നുവെന്ന് കരുതപ്പെടുന്നു (ക്വാസാർ, സജീവ ഗാലക്സി ഇവ കാണുക).

പ്രപഞ്ചശാസ്ത്രജ്ഞർക്ക് പാരമ്പര്യമായി അറിയപ്പെടുന്ന ഊർജ്ജ രൂപങ്ങൾ ഉപയോഗിച്ചുകൊണ്ട് പ്രപഞ്ചത്തിന്റെ ത്വരണ വികാസവുമായി ബന്ധപ്പെട്ട എല്ലാ പ്രാപഞ്ചികപ്രതിഭാസങ്ങളെയും വിശദീകരിക്കാൻ കഴിയില്ല. പകരം, പ്രപഞ്ചശാസ്ത്രജ്ഞർ എല്ലാ തലങ്ങളേയും കടന്നുപോകാൻ കെൽപ്പുള്ള തമോ ഊർജ്ജം എന്ന ഒരു പുതിയതരം ഊർജ്ജരൂപത്തെപ്പറ്റി നിർദ്ദേശിച്ചു. അനിശ്ചിതത്വ തത്ത്വപ്രകാരമുള്ള ശൂന്യപ്രദേശത്ത് നിലനിൽക്കുന്നതെന്നു കരുതപ്പെടുന്ന virtual particlesന്റെ ഊർജ്ജമാണിത് എന്ന് ഒരു സങ്കൽപ്പനം പറയുന്നു.

ഇതും കാണൂ: മഹാവിസ്ഫോടനത്തിന്റെ സമയരേഖ

പ്രപഞ്ചത്തിന്റെ ചരിത്രമാണ് പ്രപഞ്ചവിജ്ഞാനീയത്തിന്റെ കേന്ദ്രവിഷയം. പ്രപഞ്ചത്തിന്റെ ചരിത്രത്തെ പ്രബല ശക്തികളുടെയും പ്രക്രിയകളുടെയും അടിസ്ഥാനത്തിൽ പല യുഗങ്ങളായി (epoch) തിരിച്ചിരിക്കുന്നു. സാമാന്യ പ്രപഞ്ചമാതൃകയെ Lambda-CDM model എന്നാണ് പറയുന്നത്. 
പ്രധാന ലേഖനം: ഫ്രീഡ്മാൻ-ലമൈത്തർ-റോബറ്റ്സൺ-വാക്കർ ഗണന

പ്രപഞ്ചത്തിന്റെ ശൈശവാവസ്ഥയിലെ സ്വഭാവത്തിൽ കണികാഭൗതികത്തിനു വളരെ പ്രാധാന്യമുണ്ട്. കരണം, പരപഞ്ചം ആ സമയത്ത് അതിയായ ചൂടുള്ളതായിരുന്നു. ആയതിനാൽ ഊർജ്ജസാന്ദ്രത വളരെക്കൂടുതൽ ആയിരുന്നു. ഇതു കാരണം, അസ്ഥിരകണങ്ങളുടെ തെറിക്കൽ പ്രക്രിയയും നാശനപ്രവർത്തനവും ഏറ്റവും പ്രധാനമായിരുന്നു. 
=g ==മഹാവിസ്ഫോടനത്തിന്റെ സമയരേഖ===
നിരീക്ഷണങ്ങൾ കാണിക്കുന്നത്,13.8 billion വർഷം മുമ്പാണ് പ്രപഞ്ചം ഉദ്ഭവിച്ചത് എന്നാണ്. അന്നു തൊട്ട്, പ്രപഞ്ചത്തിന്റെ പരിണാമം മൂന്നു ഘട്ടങ്ങളിലൂടെ കടന്നുപോയി.

പ്രപഞ്ചശാസ്ത്രത്തിന്റെ അന്വേഷണത്തിന്റെ ഏറ്റവും പ്രധാന ഭാഗമാണ് വിവരിക്കുന്നത്. ഇത് വ്യക്തമായ സമയരേഖയായല്ല കാണിച്ചിരിക്കുന്നത്. ഇതിൽ മഹാവിസ്ഫോടനത്തിന്റെ സമയരേഖയിലുൾപ്പെട്ട എല്ലാ ഭാഗങ്ങളും അടങ്ങിയിട്ടുമില്ല. 
പ്രപഞ്ചത്തിന്റെ തുടക്കത്തിലുള്ള അവസ്ഥ മഹാവിസ്ഫോടനസിദ്ധാന്തം ഉപയോഗിച്ച് 10സെക്കന്റുകൾ മുതൽ നന്നായി വിശദീകരിക്കാനാവുന്നുണ്ട്. പക്ഷേ ഇവിടെ അനേകം പ്രശ്നങ്ങൾ നേരിടേണ്ടിവരും. അവയിലൊന്ന് ഇതാണ്: ഇന്നത്തെ കണികാഭൗതികപ്രകാരം ഈ പ്രപഞ്ചം പരന്നതും ഏകാത്മകഘടനയുള്ളതും ഒരേപോലുള്ള നിലയിലുള്ളതും ആയിരിക്കുമെന്നതിന് ഒരു കാരണവും കണ്ടെത്താനാകില്ല. അതിനുമീതെ, കണികാഭൗതികത്തിലെ മഹാസംയുക്തസിദ്ധാന്തപ്രകാരം കാന്തിക മോണോപോൾ പ്രപഞ്ചത്തിൽ കാണണം. പക്ഷെ, ഇത് ഇതുവരെ കണ്ടെത്തിയിട്ടില്ല. കോസ്മിക് ഇൻഫ്ലാഷൻ (പ്രാപഞ്ചിക വീർക്കൽ) വളരെക്കുരച്ചു കാലത്തേയ്ക്കു നടന്ന് പ്രപഞ്ചത്തെ അത് പരന്നതാക്കി അതിന്റെ വൈവിധ്യഘടനയെയും ഏകാത്മകമല്ലാത്ത ഘടനയേയും മിനുസരൂപത്തിലാക്കി നിരീക്ഷണ നിലയിലെത്തിക്കുകയും നിരിക്ഷകനു കാന്തിക മോണോപോൾ നേർപ്പിക്കുകയും ചെയ്യുന്നു. () 

പ്രപഞ്ചശാസ്ത്രത്തിലെ മറ്റൊരു പ്രധാന പ്രശ്നമാണ്, പ്രതിദ്രവ്യത്തേക്കാൾ പ്രപഞ്ചത്തിൽ ദ്രവ്യം കൂടുതൽ ഉണ്ടാകാൻ കാരണം എന്തെന്നുള്ളത്. പ്രപഞ്ചശാസ്ത്രജ്ഞർ നിരീക്ഷണത്തിൽ നിന്നും ഗ്രഹിച്ചത്, പ്രപഞ്ചത്തിൽ പ്രതിദ്രവ്യത്തിന്റെ മേഖല, ദ്രവ്യത്തിന്റ് മേഖലഎന്നിങ്ങനെ പ്രത്യേകം പ്രത്യേകമായി തിരിഞ്ഞു കിടപ്പില്ല എന്നതാണ്. അത് അങ്ങനെയായിരുന്നെങ്കിൽ, അനിഹിലേഷൻ എന്ന പ്രക്രിയ മൂലം എക്സ്-കിരണങ്ങളോ ഗാമാ കിരണങ്ങളോ ഉൽസർജ്ജിച്ചേനേ. പക്ഷേ, ഇങ്ങനെ നിരീക്ഷിക്കാനായിട്ടില്ല. ആയതിനാൽ, ചില പ്രക്രിയകൾ വഴി, പ്രപഞ്ചരൂപീകരണത്തിന്റെ ആദ്യ നിമിഷങ്ങളിൽ, പ്രതിദ്രവ്യത്തേക്കാൾ കൂടുതൽ ദ്രവ്യം നിർമ്മിക്കപ്പെട്ടതായിരിക്കാം. ഈ പ്രക്രിയയെ baryogenesis എന്നു പറയാം (പക്ഷെ, ഇന്ന് ഇത് മനസ്സിലാക്കാൻ ആവുന്നില്ല). 1967ൽ baryogenesisനു വേണ്ട മൂന്നു വ്യവസ്ഥകൾ സോവിയറ്റ് ശാസ്ത്രജ്ഞനായ ആന്ദ്രെ സാഖറഫ് അനുമാനിച്ചു. അതിലൂടെ കണികാഭൗതികത്തിന്റെ സമമിതിയിൽനിന്നുള്ള ഒരു വ്യതിചലനമായി ദ്രവ്യത്തിനും പ്രതിദ്രവ്യത്തിനുമിടയിലായി CP-symmetry എന്ന അവസ്ഥ അദ്ദേഹം കൽപ്പിച്ചു. എന്നിരുന്നാലും, കണപ്രവേഗികൾ baryon asymmetry യിൽനിന്നും CP-symmetry യിലേയ്ക്ക് വളരെച്ചെറിയ വ്യതിയാനമേ അളക്കുന്നുള്ളൂ.

മഹാവിസ്ഫോടനന്യൂക്ലിയോനിർമ്മിത സിദ്ധാന്തം പ്രപഞ്ചത്തിന്റെ രൂപികരണഘട്ടത്തിൽ മൂലകങ്ങളുടെ ഉദ്ഭവത്തിന്റെ സിദ്ധാന്തമാണ്. പ്രപഞ്ചത്തിന് 3 മിനുട്ട് പ്രായമുള്ളപ്പോഴാണ് അത് തീർന്നത്. ന്യൂക്ലിയർ ഫ്യൂഷൻ നടക്കുന്ന പരിധിയിലേയ്ക്ക് താപനില താഴ്ന്നു. മഹാവിസ്ഫോടനന്യൂക്ലിയോ നിർമ്മിതപ്രക്രിയയ്ക്ക് വളരെച്ചെറിയ കാലാവധി മാത്രമെ ഉണ്ടായിരുന്നുള്ളു. ആ സമയം വളരെ ഭാരം കുറഞ്ഞ മൂലകങ്ങൾ നിർമ്മിക്കപ്പെട്ടു. ഹൈഡ്രജൻ അയോണുകളിൽ (പ്രോട്ടോൺ)തുടങ്ങി പ്രധാനമായും ഡ്യുറ്റീരിയം, ഹീലിയം-4, ലിഥിയം എന്നിവ നിർമ്മിക്കപ്പെട്ടു. മറ്റുള്ള മൂലകങ്ങൾ വളരെച്ചെറിയ അളവിലേ നിർമ്മിക്കപ്പെട്ടിരുന്നുള്ളു. മഹാവിസ്ഫോടനന്യൂക്ലിയോനിർമ്മിത സിദ്ധാന്തം വികസിപ്പിച്ചത്, ജോർജ്ജ് ഗാമോ, റാൽഫ് ആഷർ ആൽഫർ, റോബർട്ട് ഹെർമാൻ എന്നിവർ ചേർന്നാണ്. 
ലാംഡ ശീത ശ്യാമദ്രവ്യം (Lambda-CDM) മഹാവിസ്ഫോടനസിദ്ധാന്തത്തെ ഉൾക്കൊണ്ട് നിർമ്മിച്ച സങ്കൽപ്പനമാണ്. ഇതിൽ പ്രാപഞ്ചികമായ ഒരു സ്ഥിരാംഗമായി ലാംഡ (Greek Λ)എന്ന അക്ഷരത്തെ കരുതുന്നു. ഈ സ്ഥിരാംഗം ശ്യാമോർജ്ജവുമായും ശീത ശ്യാമദ്രവ്യവുമായും ബന്ധപ്പെട്ടിരിക്കുന്നു(abbreviated CDM). മഹാവിസ്ഫോടന പ്രപഞ്ചശാസ്ത്രത്തിന്റെ സാമാന്യമാതൃകയായി ഇതിനെ പലപ്പോഴും സൂചിപ്പിച്ചുവരുന്നു.


</doc>
<doc id="339799" url="https://ml.wikipedia.org/wiki?curid=339799" title="സി. മുഹമ്മദ്‌ ഫൈസി">
സി. മുഹമ്മദ്‌ ഫൈസി

സി. മുഹമ്മദ്‌ ഫൈസി (ഇംഗ്ലീഷ്: C. Muhammed Faizy, അറബിക്: الأستاذ محمد عبد الرحمن الفيظي) കേരളത്തിലെ സുന്നി പണ്ഡിതരിൽ പ്രമുഖനും പ്രാസംഗികനും എഴുത്തുകാരനുമാണ്. മർകസിന്റെ പ്രഥമ ജനറൽ മാനേജറാണ്. ഇദ്ദേഹം ഇന്ത്യയെ പ്രധിനിധീകരിച്ച് വിവിധ അന്താരാഷ്ട്ര വേദികളിൽ പങ്കെടുത്തിട്ടുണ്ട്. കൊടുവള്ളിക്കടുത്ത് നെടിയനാടാണ് ജന്മദേശം.



സി. ഫൈസി മാനേജ്‌മന്റ്‌, ഇസ്ലാം, അറബി ഭാഷ തുടങ്ങിയ വിഷയങ്ങളെ ആസ്പതമാക്കിയുള്ള ചർച്ചകളിൽ പങ്കെടുക്കാറുണ്ട്.




</doc>
<doc id="339825" url="https://ml.wikipedia.org/wiki?curid=339825" title="ടി.എ. ഇബ്രാഹിം">
ടി.എ. ഇബ്രാഹിം

കാസർഗോഡ് നിയമസഭാമണ്ഡലത്തിൽ നിന്ന് അഞ്ചാം നിയമസഭയിലേക്ക് തെരഞ്ഞെടുക്കപ്പെട്ട സാമാജികനായിരുന്നു ടി. എ. ഇബ്രാഹിം. ഇദ്ദേഹം 1977 -ലെ നിയമസഭയിൽ കാസർഗോഡ് നിയമസഭാമണ്ഡലത്തിലെ പ്രതിനിധിയായിരിക്കെ 1978 ആഗസ്റ്റ് ന്ന് എം. എൽ. എ. ആയിരിക്കേ മരണപ്പെട്ടു. കാസറഗോഡ് പഞ്ചായത്ത് വൈസ് പ്രസിഡണ്ടായും പിന്നീട് കാസർഗോഡ് മുൻസിപാലിറ്റി ആയപ്പോൾ മുൻസിപ്പൽ കൗൺസിലറായും പ്രവർത്തിച്ചിട്ടുണ്ട്. കാസറഗോഡ് നഗരത്തിലുള്ള തളങ്കര സ്വദേശിയായിരുന്നു. 
1923 ൽ ആയിരുന്നു തളങ്കര യിൽ ജനനം. പിതാവ്. അബ്ദുൽ കാദർ. 1940 മുതൽ 1944 വരെ ഇന്ത്യൻ നേവിയിൽ സേവനമനുഷ്ടിച്ചിട്ടുള്ള ടി. എ. ഇബ്രാഹിം ഇന്ത്യൻ യൂണിയൻ മുസ്ലീം ലീഗ് കണ്ണൂർ ജില്ലാ വൈസ് പ്രസിഡണ്ടായും മുസ്ലീം ലീഗ് സ്റ്റേറ്റ് കമ്മിറ്റി മെമ്പറായും പ്രവർത്തിച്ചിട്ടുണ്ട്. 
1977 ലെ അഞ്ചാം നിയമ സഭയിലേക്കുള്ള തെരഞെടുപ്പിൽ അഖിലേന്ത്യാ ലീഗിലെ ബി. എം. അബ്ദുൽ റഹിമാനെ പരാജയപ്പെടുത്തിയാൺ സമാജികനാവുന്നത്. കുറഞ്ഞ കാലം മാത്രമായിരുന്നു നിയമ സഭയിലുണ്ടായിരുന്നത് എങ്കിലും കാസരഗോഡിന്റെ പിന്നോക്കാവസ്ഥയെ സർക്കാരിന്റെ മുമ്പിൽ അവതരിപ്പിക്കുന്നതിൽ വിജയം നേടിയ സമാജികനായിരുന്നു അദ്ദേഹം. രണ്ട് പ്രാവശ്യം കാസർഗോഡ് നഗരസഭാ ചെയർമാൻ ആയിരുന്ന ടി. ഇ. അബ്ദുള്ള മകനാൺ. 
ടി. ഇ. ഇബ്രാഹിമിന്റെ സ്മരണയ്ക്കായാൺ ജില്ല മുസ്ലിം ലീഗ് ആസ്ഥാനത്തിന്നു ഈ മുന് എം. എൽ. എ. യുടെ പേർ നൽകപ്പെട്ടത്‌.


</doc>
<doc id="339836" url="https://ml.wikipedia.org/wiki?curid=339836" title="എൻ. ഷംസുദ്ദീൻ">
എൻ. ഷംസുദ്ദീൻ

മണ്ണാർക്കാട് നിയമസഭ മണ്ഡലത്തെ പ്രതിനിധീകരിച്ച് പതിനാലാം നിയമസഭയിലേക്ക് തിരഞ്ഞെടുക്കപ്പെട്ട സമാജികനാണ് എൻ. ഷംസുദ്ദീൻ. യു.ഡി.എഫിലെ ഘടക കക്ഷയായ മുസ്ലിംലീഗിന്റെ പ്രതിനിധിയായ അദ്ദേഹം സിപി.ഐയിലെ കെ.പി സുരേഷ് രാജിനെ 12325 വോട്ടിന്റെ ഭൂരിപക്ഷത്തിനാണ് പരാജയപ്പെടുത്തിയത്. കഴിഞ്ഞ തെരഞ്ഞെടുപ്പിൽ ഷംസുദ്ദീന് 8270 വോട്ടിന്റെ ഭൂരിപക്ഷമായിരുന്നു. കാന്തപുരം എതിർത്തതിനാൽ അയാളോട് വിയോജിപ്പുള്ള സംഘടനകൾ കൂട്ടായി ശംസുദ്ദീന് വേണ്ടി രംഗത്തിറങ്ങിയതാണ് വായജ കാരണം.



</doc>
<doc id="339837" url="https://ml.wikipedia.org/wiki?curid=339837" title="ഹിറ്റ്‌ലർ പ്രതിജ്ഞ">
ഹിറ്റ്‌ലർ പ്രതിജ്ഞ

നാസി ജർമനിയിലെ സൈനികരും ഉദ്യോഗസ്ഥരും പട്ടാളക്കാരും സർക്കാർ ജീവനക്കാരും 1934 മുതൽ 1945 വരെയുള്ള കാലഘട്ടങ്ങളിൽ ഹിറ്റ്‌ലറോട് വിധേയത്തം കാണിക്കാനായി എടുക്കേണ്ടിയിരുന്ന പ്രതിജ്ഞയാണ് ഹിറ്റ്‌ലർ പ്രതിജ്ഞ (Hitler oath). ഭരണഘടനയോടല്ലാതെ ഹിറ്റ്‌ലർ എന്ന വ്യക്തിയോട് ആയിരുന്നു വിധേയത്തം കാണിക്കേണ്ടിയിരുന്നത്. 

ജർമൻ പാർലിമെന്റിന്റെ അനുവാദമില്ലാതെ തന്നെ നിയമങ്ങൾ നിർമ്മിക്കാൻ ജർമ്മനിയിലെ മന്ത്രിസഭ ഉണ്ടാക്കിയ നിയമമായ എനബ്ലിംഗ് ആക്ടിനും നാസി പാർട്ടി ഒഴികെയുള്ള എല്ലാ രാഷ്ട്രീയപാർട്ടികളെയും നിരോധിച്ച നടപടിക്കുശേഷവും വേണമെങ്കിൽ ഹിറ്റ്‌ലറെ അധികാരഭ്രഷ്ടനാക്കാൻ കഴിവുള്ള ഏകവ്യക്തിയായിരുന്നു പ്രസിഡണ്ടായ ഹിന്റർബർഗ്. 1934 ആഗസ്ത് 2 -ന് അദ്ദേഹം മരണമടഞ്ഞതോടു കൂടി ഏകാധിപത്യഭരണത്തിനുള്ള ഹിറ്റ്‌ലരുടെ കടമ്പകളെല്ലാം നീങ്ങി. ഹിന്റർബർഗിന്റെ മരണത്തിന്റെ തലേന്ന്, ഹിറ്റ്‌ലറുടെ മന്ത്രിസഭ ജർമനിയുടെ ചാൻസലറുടെയും പ്രസിഡണ്ടിന്റെയും പദവികൾ ഒന്നാക്കി മാറ്റിക്കൊണ്ടുള്ള ഒരു നിയമം കൊണ്ടുവരികയും, രാഷ്ട്രനേതാവും സൈനികമേധാവിയുമായ ഹിറ്റ്‌ലർ ഫ്യൂറർ (Führer) എന്ന് അറിയപ്പെടുമെന്നും നിയമമായി. ഹിന്റർബർഗിന്റെ മരണത്തിന്റെ അന്ന് ഈ ആക്ടിനു നിയമപ്രാബല്യം കൊണ്ടുവരാൻ ജനങ്ങൾക്കിടയിൽ ആഗസ്ത് 19 -ന് ഒരു അഭിപ്രായവോട്ടെടുപ്പ് നടത്തുമെന്നും പ്രഖ്യാപനം ഉണ്ടായി.

അഭിപ്രായവോട്ടെടുപ്പിൽ 90 ശതമാനം വോട്ടിന് പദവികൾ ഒന്നാക്കുന്ന ആക്ട് നിയമമായി. അതോടെ ഹിറ്റ്‌ലർ ജർമനിയുടെ സമ്പൂർണ്ണ ഏകാധിപതിയായി മാറി. അടുത്ത ദിവസമായ 1934 ആഗസ്ത് 20 -ന് മന്ത്രിസഭ "ഹിറ്റ്‌ലർ പ്രതിജ്ഞ" ഉണ്ടാക്കി. അതുവരെ രാജ്യത്തോടും ഭരണഘടനയോടും വിധേയത്തം കാണിക്കേണ്ട വാചകങ്ങൾ മാറ്റി ഹിറ്റ്‌ലർ എന്ന വ്യക്തിയോടായി പ്രതിജ്ഞ എടുക്കേണ്ടത്.

ജർമൻ സാമ്രാജ്യത്തിന്റെയും ജനങ്ങളുടെയും നേതാവും സൈന്യത്തിന്റെ പരമാധികാരിയുമായ അഡോൾഫ് ഹിറ്റ്‌ലറോട് ഞാൻ എന്നും വിധേയത്തം ഉള്ളവൻ ആയിരിക്കുമെന്ന് ദൈവത്തിന്റെ നാമത്തിൽ സത്യപ്രതിജ്ഞ ചെയ്യുന്നു. ഒരു ഉപാധികളുമില്ലാതെ അദ്ദേഹത്തോട് അനുസരണ കാണിക്കുന്ന ധീരനായ ഒരു യോദ്ധാവായ ഞാൻ ഈ പ്രതിജ്ഞ പാലിക്കാൻ എന്റെ ജീവൻ വരെ നൽകാനും തയാറാണ്. 

ഞാൻ എന്നും ജർമൻ സാമ്രാജ്യത്തിന്റെയും ജനങ്ങളുടെയും നേതാവായ അഡോൾഫ് ഹിറ്റ്‌ലറോട് വിശ്വസ്തതയും അനുസരണയും ഉള്ളവൻ ആയിരിക്കുകയും നിയമം പരിപാലിച്ചുകൊണ്ട് എന്റെ ധർമ്മം നിർവ്വഹിക്കാൻ ദൈവം എന്നെ സഹായിക്കുകയും ചെയ്യട്ടെ.


പ്രതിജ്ഞ എടുത്തുപോയതുകൊണ്ടുമാത്രം തങ്ങൾക്ക് തീരെ ഇഷ്ടമില്ലാത്ത പലപ്രവൃത്തികളും ചെയ്യാനും അവയുടെ ഭാഗങ്ങളാവാനും പലരും നിർബന്ധിതരായി. യുദ്ധക്കുറ്റങ്ങൾ ചെയ്യാൻ പോലുമുള്ള ആജ്ഞകൾ അനുസരിക്കേണ്ടിവന്നു. 1938 -ഓടെ ഹിറ്റ്‌ലർ ഒരു യുദ്ധഭ്രാന്തനാണെന്ന് ബോധ്യം വന്നെങ്കിലും തങ്ങളുടെ പ്രതിജ്ഞ പാലിക്കാൻ അയാളെ അവർക്ക് അനുസരിക്കേണ്ടിവന്നു. സൈനികർക്കുള്ള പല പരിശീലനങ്ങളിലും വിദ്യാഭ്യാസപരിപാടികളിലും പ്രതിജ്ഞ തെറ്റിച്ചാൽ ഉണ്ടാകാവുന്ന ഭവിഷ്യത്തുകളെപ്പറ്റി ആവർത്തിച്ചു പറഞ്ഞിരുന്നു. നിയമവിരുദ്ധമാണെന്ന് അറിഞ്ഞുകൊണ്ടുതന്നെ പ്രതിജ്ഞ ലംഘിക്കാനാവാതെ പല ദുഷ്‌കൃത്യങ്ങളും ചെയ്യേണ്ടിവന്നതിനെപ്പറ്റി ന്യൂറംബർഗ് വിചാരണയിൽ പലരും വാദിച്ചിരുന്നു. ഈ പ്രതിജ്ഞ എടുക്കാൻ തയ്യാറാവാത്തതിന്റെ പേരിൽ പലരെയും വധിച്ചിരുന്നു.


</doc>
<doc id="339844" url="https://ml.wikipedia.org/wiki?curid=339844" title="ജാവൻ തിത്തിരിപ്പക്ഷി">
ജാവൻ തിത്തിരിപ്പക്ഷി

വംശനാശം സംഭവിച്ചു എന്ന് കരുതുന്ന ഒരിനം തിത്തിരിപ്പക്ഷിയാണ് ജാവൻ തിത്തിരിപ്പക്ഷി. ഈ വലിയ ഇനം തിത്തിരി ജാവയുടെ ചതുപ്പ് നിലങ്ങളിലും നദി തടങ്ങളിലും ആയിരുന്നു കണ്ടു വന്നിരുന്നത് .



</doc>
<doc id="339846" url="https://ml.wikipedia.org/wiki?curid=339846" title="മാർട്ടിൻ ബോർമൻ">
മാർട്ടിൻ ബോർമൻ

നാസി ജർമനിയിൽ, ഹിറ്റ്‌ലറുടെ പ്രൈവറ്റ് സെക്രട്ടറി ആയിരുന്നതിനാൽ നാസിഭരണത്തിന്റെ ഉള്ളറ രഹസ്യങ്ങൾ അറിയാവുന്ന, വളരെയേറെ അധികാരങ്ങൾ കയ്യേറിയിരുന്ന പ്രമുഖനായ ഒരു നാസി നേതാവായിരുന്നു മാർട്ടിൻ ബോർമൻ (Martin Bormann). (17 June 1900 – 2 May 1945).


</doc>
<doc id="339850" url="https://ml.wikipedia.org/wiki?curid=339850" title="1893">
1893

ഗ്രിഗോറിയൻ കാലഗണനാരീതി പ്രകാരമുള്ള, പത്തൊൻപതാം നൂറ്റാണ്ടിലെ തൊണ്ണൂറ്റിമൂന്നാം വർഷമായിരുന്നു 1893.

സെപ്റ്റംബർ 11 - സ്വാമി വിവേകാനന്ദൻ ഷികാഗൊ സർവ്വമത സമ്മേളനത്തിൽ 'അമേരിക്കയിലെ എന്റെ സഹോദരി സഹോദരന്മാരെ' എന്നു തുടങ്ങുന്ന വിഖ്യാതമായ പ്രസംഗം നടത്തി.

ജനുവരി 5 – പരമഹംസ യോഗാനന്ദൻ

ഏപ്രിൽ 9 - മഹാപണ്ഡിറ്റ് രാഹുൽ സാംകൃത്യായൻ 

നവംബർ 3 – നോബെൽ പുരസ്കര ജേതാവായ അമേരിക്കൻ ശാസ്ത്രജ്ഞൻ എഡ്വേർഡ് ആഡെൽബർട്ട് ഡോയിസി, 


</doc>
<doc id="339874" url="https://ml.wikipedia.org/wiki?curid=339874" title="ഹൊവ്വാങ് ഫുക് പഗോഡ">
ഹൊവ്വാങ് ഫുക് പഗോഡ

വിയറ്റ്നാമിലെ നോർത്ത് സെൻട്രൽ കോസ്റ്റ്പ്രദേശത്ത് സ്ഥിതിചെയ്യുന്ന ഒരു പഗോഡ യാണ് ഹൊവ്വാങ് ഫുക് പഗോഡ. 700ലധികം വർഷത്തെ ചരിത്രമുണ്ട് ഈ നിർമ്മിതിക്ക്.നിരവധി തവണ ഈ ക്ഷേത്ര സമുച്ചയം പുനർനിർമ്മിക്കപ്പെട്ടിട്ടുണ്ട്. 1985-ൽ വിയറ്റ്നാമിൽ ഉണ്ടായ ഒരു കൊടുങ്കാറ്റിനെ തുടർന്ന് ഈ ക്ഷേത്രത്തിന് വളരെയധികം നാശനഷ്ടങ്ങൾ ഉണ്ടായിരുന്നു.


</doc>
<doc id="339876" url="https://ml.wikipedia.org/wiki?curid=339876" title="സച്ചിൻ ബൻസാൽ">
സച്ചിൻ ബൻസാൽ

ഇന്ത്യയിലെ പ്രസിദ്ധമായ ഓൺലൈൻ ഷോപ്പിങ്ങ് സൈറ്റായ ഫ്ലിപ്കാർട്ടിൻ്റെ സഹസ്ഥാപകരിൽ ഒരാളാണ് സച്ചിൻ ബൻസാൽ (ജനനം ഓഗസ്റ്റ് 5 1981). ചണ്ഡീഗഡിലിൽ ജനിച്ച സച്ചിൻ ബൻസാൽ ഡൽഹി ഇന്ത്യൻ ഇൻസ്റ്റിറ്റ്യൂട്ട് ഓഫ് ടെക്നോളജി (ഐ.ഐ.ടി)യിൽ നിന്നും ബിരുദധാരിയാണ്. 



</doc>
<doc id="339884" url="https://ml.wikipedia.org/wiki?curid=339884" title="എയർ ടാൻസാനിയ">
എയർ ടാൻസാനിയ

ദാർ എസ് സലാം ആസ്ഥാനമായി പ്രവർത്തിക്കുന്ന ടാൻസാനിയ പതാക വാഹക എയർലൈനാണ് എയർ ടാൻസാനിയ കമ്പനി ലിമിറ്റഡ് (എടിസിഎൽ). ജൂലിയസ് നയരീർ അന്താരാഷ്ട്ര വിമാനത്താവളമാണ് എയർ ടാൻസാനിയയുടെ ഹബ്. ഈസ്റ്റ് ആഫ്രിക്കൻ എയർവേസ് പ്രവർത്തനം അവസാനിപ്പിച്ച ശേഷം 1977-ൽ എയർ ടാൻസാനിയ കോർപ്പറേഷൻ (എടിസി) എന്ന പേരിലാണ് എയർലൈൻസ് സ്ഥാപിച്ചത്, അപ്പോൾ തന്നെ ആഫ്രിക്കൻ എയർലൈൻസ് അസോസിയേഷൻ അംഗവുമാണ്. 2002-ൽ ഭാഗികമായി സ്വകാര്യവത്കരണം നടത്തുന്നതുവരെ എയർലൈനിൻറെ പൂർണ ഉടമസ്ഥത ടാൻസാനിയ സർക്കാരിനായിരുന്നു. രാജ്യത്തിൻറെ വളർച്ചയ്ക്ക് വേണ്ടി എയർലൈനിൽ സ്വകാര്യ പങ്കാളിത്തം അനുവദിച്ചു. അങ്ങനെ സർക്കാരിൻറെ ഓഹരി ഉടമസ്ഥത 51 ശതമാനമായി, സൗത്ത് ആഫ്രിക്കൻ എയർവേസുമായി പങ്കാളിത്തത്തിലും ഏർപ്പെട്ടു.

നാലു വർഷം തുടർന്ന ഈ പങ്കാളിത്ത സമയത്ത് 19 മില്യൺ യുഎസ് ഡോളറിൻറെ നഷ്ടമുണ്ടായി. 2006-ൽ ഓഹരികൾ പൂർണമായി സർക്കാർ തിരിച്ചുവാങ്ങി, അങ്ങനെ വീണ്ടും സർക്കാർ കമ്പനിയായി. ദേശീയ എയർലൈൻ ആയിരുന്നിട്ടുപോലും എയർ ടാൻസാനിയയുടെ മാർക്കറ്റ്‌ ഷെയർ 2009-ലെ 19.2-ൽനിന്നും 2011-ൽ എത്തിയപ്പോൾ 0.4 ആയി കുറഞ്ഞു.

ചരിത്രം
ആ പ്രദേശത്ത് സർവീസ് നടത്തിയിരുന്ന ഈസ്റ്റ് ആഫ്രിക്കൻ എയർവേസ് പ്രവർത്തനം അവസാനിപ്പിച്ച ശേഷം 1977 മാർച്ച്‌ 11-നാണ് എയർ ടാൻസാനിയ കോർപ്പറേഷൻ (എടിസി) സ്ഥാപിക്കപ്പെടുന്നത്. ഇതു പൂർണമായും സർക്കാരിൻറെ ഉടമസ്ഥതയിൽ ഉള്ളതായിരുന്നു.

1994-ൽ എയർ ടാൻസാനിയ, ഉഗാണ്ട എയർലൈൻസും സൗത്ത് ആഫ്രിക്കൻ എയർവേസും ചേർന്നു അലയൻസ് എയർ സ്ഥാപിച്ചു. ഈ സംരംഭത്തിൽ 10 ശതമാനം വിഹിതം എയർ ടാൻസാനിയക്ക് ഉണ്ടായിരുന്നു. ദാർ എസ് സലാമിൽനിന്നും എൻറെബ്ബെ വഴി ലണ്ടൻ ഹീത്രോയിലേക്ക് ആദ്യം ബോയിംഗ് 747എസ്പി ഉപയോഗിച്ചും, പിന്നീട് ചെറിയ ബോയിംഗ് 767-200 ഉപയോഗിച്ചും വിമാന സർവീസ് നടത്തി. 50 മില്യൺ യുഎസ് ഡോളർ നഷ്ടത്തിലായ ഈ സംരംഭം ഒക്ടോബർ 2000-ൽ അവസാനിപ്പിച്ചു.

ഫെബ്രുവരി 2002-ൽ എടിസിയെ സ്വകാര്യവത്കരിക്കാനുള്ള നടപടികൾ സർക്കാർ ആരംഭിച്ചു. ലേലം പറയാനുള്ള അവസാന ദിവസമായ സെപ്റ്റംബർ 19 2002 എന്ന തിയതി എത്തിയപ്പോൾ ആകെ സൗത്ത് ആഫ്രിക്കൻ എയർവേസ് മാത്രമേ ബിഡ് ചെയ്തൊള്ളൂ. കെനിയ എയർവേസും നേഷൻവൈഡ് എയർലൈൻസും ബിഡ് ചെയ്യുന്നില്ല എന്നു സർക്കാരിനെ അറിയിച്ചു.

എയർ ടാൻസാനിയ പൂർണമായും ടാൻസാനിയൻ സർക്കാരിൻറെ ഉടമസ്ഥതയിലാണ്. ജൂൺ 30, 2011-ലെ കണക്കനുസരിച്ചു എയർലൈനിൻറെ ഷെയർ കാപിറ്റൽ 13.4 ബില്ല്യൺ ടാൻസാനിയൻ കറൻസിയാണ്.

ഫെബ്രുവരി 2015-ലെ കണക്കനുസരിച്ചു എയർ ടാൻസാനിയ സർവീസ് നടത്തുന്ന ലക്ഷ്യസ്ഥാനങ്ങൾ ഇവയാണ്:

ജൂൺ 2014-ലെ കണക്കനുസരിച്ചു എയർ ടാൻസാനിയയ്ക്ക് ദാർ എസ് സലാം – ജോഹാനസ്ബർഗ് റൂട്ടിൽ ഇന്റർഎയർ സൗത്ത് ആഫ്രിക്കയുമായി കോഡ് ഷെയർ ധാരണയുണ്ട്. കഴിഞ്ഞകാലത്ത് എൻറെബ്ബെ – ദാർ എസ് സലാം റൂട്ടിൽ എയർ ഉഗാണ്ടയുമായി കോഡ് ഷെയർ ധാരണയുണ്ടായിരുന്നു.


</doc>
<doc id="339891" url="https://ml.wikipedia.org/wiki?curid=339891" title="എൽനിനോ സതേൺ ഓസിലേഷൻ">
എൽനിനോ സതേൺ ഓസിലേഷൻ

കിഴക്കൻ ശാന്തസമുദ്രത്തിന്റെ ഉഷ്ണമേഖലാ പ്രദേശത്ത് സമുദ്രോപരിതല താപനിലയിലും കാറ്റിലും ഉണ്ടാവുന്ന വ്യതിയാനമാണ് എൽനിനോ സതേൺ ഓസിലേഷൻ ( ENSO - El Niño Southern Oscillation). ഉഷ്ണമേഖലാ പ്രദേശത്തെയും ഉപോഷ്ണമേഖലാ പ്രദേശത്തെയും കാര്യമായി ബാധിക്കുന്ന ഈ പ്രതിഭാസത്തിൽ ശാന്തസമുദ്രത്തിലെ ജലത്തിന്റെ താപനില ക്രമാതീതമായി ഉയരുന്നതിനെ എൽ നിനോ എന്നും താപനില കുറയുന്നതിനെ ലാ നിനാ എന്നും വിളിക്കുന്നു, നിരവധി മാസങ്ങൾ നീണ്ടുനിൽക്കുകയും ഏതാനും വർഷങ്ങൾ കൂടുമ്പോൾ ആവർത്തിക്കുകയും ചെയ്യുന്നവയാണ് എൽ നിനോ, ലാ നിനാ പ്രതിഭാസങ്ങൾ .

ഇരുപതാം നൂറ്റാണ്ടിന്റെ ആദ്യത്തിൽ ബ്രിട്ടീഷ് ശാസ്ത്രജ്ഞനായ സർ ഗിൽബർട്ട് വാക്കർ കണ്ടുപിടിച്ച വാക്കർ ചംക്രമണവുമായി എൽ നിനോ, ലാ നിനാ പ്രതിഭാസങ്ങൾ ബന്ധപ്പെട്ടിരിക്കുന്നു. കിഴക്കൻ ശാന്തസമുദ്രത്തിലെ ഉയർന്ന അന്തരീക്ഷ മർദ്ദവും ഇന്തോനേഷ്യക്ക് സമീപമുള്ള താഴ്ന്ന അന്തരീക്ഷമർദ്ദവും തമ്മിലുള്ള വ്യത്യാസം ആണ് വാക്കർ ചംക്രമണത്തിനു കാരണമാവുന്നത്, വാക്കർ ചംക്രമണം ദുർബലമാവുമ്പോൾ എൽ നിനോ രൂപപ്പെടുന്നു, സമുദ്രോപരിതല താപനില ശരാശരിയെക്കാളും കൂടാൻ ഇടയാവുകയും തണുത്ത ജലത്തിന്റെ കീഴ്ത്തലം പൊങ്ങൽ (upwelling) ദുർബലമാവുകയോ ഇല്ലാതാവുകയോ ചെയ്യുന്നു. ശക്തമായ വാക്കർ ചംക്രമണം ലാ നിന പ്രതിഭാസത്തിനു കാരണാമാവുകയും കീഴ്ത്തലം പൊങ്ങൽ കാരണം സമുദ്രോപരിതല താപനില കുറയാൻ ഇടവരുകയും ചെയ്യുന്നു. 


</doc>
<doc id="339893" url="https://ml.wikipedia.org/wiki?curid=339893" title="ഇലക്ട്രോസ്ക്കോപ്പ്">
ഇലക്ട്രോസ്ക്കോപ്പ്

ഇലക്ട്രോസ്ക്കോപ്പ് എന്നാത് ഒരു വസ്തുവിലെ വൈദ്യുതചാർജ്ജിന്റെ സാന്നിധ്യവും അളവും കണ്ടെത്താനായി ഉപയോഗിക്കുന്ന ആദ്യകാല ശാസ്ത്രഉപകരണമാണ്. ഏതാണ്ട് 1600 ൽ ബ്രിട്ടീഷ് ഭൗതികശാസ്ത്രജ്ഞനായ വില്ല്യം ഗിൽബർട്ടാണ് വെഴ്സോസം എന്ന ആദ്യ ഇലക്ട്രോസ്ക്കോപ്പ് കണ്ടുപിടിച്ചത്. ഭൗതികശാസ്ത്രവിദ്യാഭ്യാസത്തിൽ ഇലക്ട്രോക്റ്റാറ്റിസ്റ്റിക്സിലെ തത്ത്വങ്ങൾ കാണിക്കാൻ പിത്ത്-ബോൾ ഇലക്ട്രോസ്ക്കോപ്പ്, ഗോൾഡ്-ലീഫ് ഇലക്ട്രോസ്ക്കോപ്പ് എന്നീ ക്ലാസിക്കൽ ഇലക്ട്രോസ്ക്കോപ്പുകൾ ഇപ്പോഴും ഉപയോഗിക്കുന്നു. ഒരു തരം ഇലക്ട്രോസ്ക്കോപ്പ് quartz fiber radiation dosimeter ൽ ഉപയോഗിക്കുന്നുണ്ട്. കോസ്മിക്ക് തരംഗങ്ങളെ കണ്ടെത്താനായി ഓസ്ട്രിയൻ ശാസ്ത്രജ്ഞനായ വിക്റ്റർ ഹെസ്സ് ഉപയോഗിച്ചത് ഇലക്ട്രോസ്ക്കോപ്പുകളെയായിരുന്നു.

1787ൽ ഗ്ഗോൾഡ്-ലീഫ് ഇലക്ട്രോസ്ക്കോപ്പ് കണ്ടെത്തിയത് ബ്രിട്ടീഷ് പുരോഹിതനും ഭൗതികശാസ്ത്രജ്ഞനുമായിരുന്ന എബ്രഹാം ബെന്നെറ്റ് ആണ്. ഉപയോഗത്തിലിരുന്ന പിത്ത് ബോൾ അല്ലെങ്കിൽ സ്ട്രോ ബ്ലേഡ് ഇലക്ട്രോസ്ക്കോപ്പുകളേക്കാൾ സൂക്ഷ്മമായിരുന്നു ഇത്. പിത്തള കൊണ്ടുള്ള ലംബമായ ലോഹ കമ്പിയും അതിന്റെ അറ്റത്ത് തൂങ്ങികിടക്കുന്ന നേർത്തതും വളയുന്നതുമായ ലംബമായ രണ്ട് സ്വർണ്ണത്തകിടുകളും അളങ്ങിയതായിരുന്നു ഇത്. 




</doc>
<doc id="339894" url="https://ml.wikipedia.org/wiki?curid=339894" title="വൈദ്യുതമണ്ഡലതീവ്രത">
വൈദ്യുതമണ്ഡലതീവ്രത

വൈദ്യുതമണ്ഡലതീവ്രത എന്നത് ഏതെങ്കിലും ബിന്ദുവിലെ വൈദ്യുതമണ്ഡലത്തിന്റെ ശക്തിയാണ്. ഇത് ആ ബിന്ദുവിൽ +1 കൂളോം ചാർജ്ജ് വെയ്ക്കുമ്പോളുണ്ടാകുന്ന വൈദ്യുതബലത്തിന് തുല്യമാണ്. അളക്കാനുള്ള ഏകകം വോൾട്ട്സ് പെർ മീറ്റർ അല്ലെങ്കിൽ ന്യൂട്ടൺസ് പെർ കൂളോം ആണ്. ഈ ഭൗതികഅളവിന്റെ ഡൈമൻഷനൽ ഫോർമുല MLA. ആണ്.


</doc>
<doc id="339905" url="https://ml.wikipedia.org/wiki?curid=339905" title="കണ്ണാടി വിശ്വനാഥൻ">
കണ്ണാടി വിശ്വനാഥൻ

കണ്ണാടി വിശ്വനാഥൻഅച്യുതൻ നായരുടെയും ദേവകി അമ്മയുടെയും മകനായി പാലക്കാട്ടെ കണ്ണാടിയിൽ 1932ൽ ജനിച്ചു. സാമ്പത്തിക പരാധീനതകൾ കാരണം പത്താം ക്ലാസ്സിൽ പഠനം നിർത്തി. 15 വർഷം ചെന്നൈയിൽ തുന്നൽജോലി ചെയ്തശേഷം 32 വയസ്സിൽ സ്വദേശത്ത് തിരിച്ചെത്തി. കുന്നത്തൂർമേട്ടിൽ അച്യുതൻ ബുക്ക് ഹൗസ് ഉടമ അച്യുതന്റെ കെട്ടിടത്തിൽ തുന്നൽക്കട നടത്തി. തമിഴിൽ നിന്നും ചിത്രകഥകൾ മലയാളത്തിലേയ്ക്കു വിവർത്തനം ചെയ്ത് അച്യുതൻ ബുക്ക് ഹൗസിനു നൽകി. "ഇരുമ്പുകൈ മായാവി", "സർപ്പദ്വീപ്", "മഞ്ഞുകട്ട രഹസ്യം" എന്നീ ചിത്രകഥകൾ ആദ്യം പ്രസിദ്ധീകരിച്ചത് വലിയ വിജയമായി. മിക്ക ചിത്രകഥകളും കുറ്റാന്വേഷണകഥകളായിരുന്നു. തുടർന്ന് 123 ചിത്രകഥകൾ പ്രസിദ്ധീകരിച്ചു. സി. ഐ. ഡി. മൂസയായിരുന്നു പ്രധാന നായകൻ. കൂടാതെ സി. ഐ. ഡി. മൈക്കീൾ, സി. ഐ. ഡി. മഹേഷ്, റിവോൾവർ റിങ്കോ എന്നിവരും പ്രധാന കഥാപത്രങ്ങളായിട്ടുണ്ട്. ഓരോ പുസ്തകവും പതിനായിരക്കണക്കിനു കോപ്പികൾ വിറ്റഴിച്ചു. അന്ന് ഒരു രൂപ മാത്രമായിരുന്നു വില. "നിയോകോമിക്സ്" എന്ന പേരിലാണ് ഈ ചിത്രകഥകൾ ഇറക്കിയത്. 1983ൽ അവസാന ചിത്രകഥ "ശൂന്യാകാശത്തിലെ ക്ഷുദ്രജീവികൾ"ഇറക്കി. ഭാര്യ : ശാരദ

ഒരു കാലത്ത് യുവതലമുറയുടെ ഹരമായിരുന്നു ഈ ഡിറ്റക്ടീവ് ചിത്രകഥകൾ. കണ്ണാടി വിശ്വനാഥൻ ആ ചിത്രകഥകളിൽ ഉപയോഗിച്ച "ടമാാർ"(വെടിയൊച്ച), "പഠാാർ"(സ്ഫോടനം) എന്നീ വാക്കുകൾ പ്രശസ്തങ്ങളാണ്.


</doc>
<doc id="339907" url="https://ml.wikipedia.org/wiki?curid=339907" title="ഇക്കുഅമ്മ തമ്പുരാൻ">
ഇക്കുഅമ്മ തമ്പുരാൻ

സംഗീതവിദുഷിയും സാഹിത്യകാരിയുമായിരുന്നു ഇക്കുഅമ്മ തമ്പുരാൻ(ജ:1844 മേടം 12-മ: മീനം 7-1921).സുഭദ്ര എന്നും ഇവർ അറിയപ്പെട്ടിരുന്നു. കൊച്ചിരാജ കുടുംബത്തിലെ അംഗമായിരുന്ന ഇക്കുഅമ്മയുടെ ആദ്യകാലഗുരുക്കന്മാർ മൂഴിക്കുളം കുഞ്ഞുണ്ണി നമ്പിയാരും പുതിയേടത്ത് ഗോവിന്ദൻ നമ്പിയാരും ആയിരുന്നു.നാടകാലങ്കാരങ്ങളാണ് ഇവരിൽ നിന്ന് അഭ്യസിച്ചത.തർക്കവും വ്യാകരണവും പിന്നീട് അഭ്യസിച്ച ഇവർ മലയാളത്തിലും സംസ്കൃതത്തിലുമായി നിരവ്ധി കൃതികൾ രചിച്ചിട്ടുണ്ട്.


</doc>
<doc id="339910" url="https://ml.wikipedia.org/wiki?curid=339910" title="1891">
1891

ഗ്രിഗോറിയൻ കാലഗണനാരീതി പ്രകാരമുള്ള, പത്തൊൻപതാം നൂറ്റാണ്ടിലെ തൊണ്ണൂറ്റിഒന്നാം വർഷമായിരുന്നു 1891.


ഏപ്രിൽ 14 - ഇന്ത്യൻ ഭരണഘടനയുടെ മുഖ്യ ശില്പി ഡോ. ഭീംറാവു റാംജി അംബേദ്കർ.


</doc>
<doc id="339913" url="https://ml.wikipedia.org/wiki?curid=339913" title="വിൽഹെം ഫ്രിക്">
വിൽഹെം ഫ്രിക്

നാസി പാർട്ടിയിലെ ഒരു പ്രമുഖനും ഹിറ്റ്‌ലറുടെ മന്ത്രിസഭയിൽ 1933 മുതൽ 1943 വരെ ആഭ്യന്തരമന്ത്രിയുമായിരുന്നു വിൽഹെം ഫ്രിക് (Wilhelm Frick). (12 March 1877 – 16 October 1946) രണ്ടാം ലോകമഹായുദ്ധത്തിനൊടുവിൽ നടന്ന ന്യൂറംബർഗ് വിചാരണയ്ക്കു ശേഷം യുദ്ധക്കുറ്റങ്ങൾക്ക് വിചാരണ ചെയ്ത് ഇയാളെ തൂക്കിക്കൊന്നു.


</doc>
<doc id="339915" url="https://ml.wikipedia.org/wiki?curid=339915" title="നാഷണൽ ആർക്കൈവ്സ് ഓഫ് ഇന്ത്യ">
നാഷണൽ ആർക്കൈവ്സ് ഓഫ് ഇന്ത്യ

ഭാരത സർക്കാരിന്റെ പഴയകാല രേഖകളും മറ്റും സൂക്ഷിക്കുന്നതിനായി ഡെൽഹി ആസ്ഥാനമാക്കി പ്രവർത്തിക്കുന്ന ഒരു സർക്കാർ സ്ഥാപനമാണ് നാഷണൽ ആർക്കൈവ്സ് ഓഫ് ഇന്ത്യ (National Archives of India). സാംസ്കാരിക മന്ത്രാലയത്തിനു കീഴിലാണ് ഇതിന്റെ പ്രവർത്തനം. ഇവിടെയുള്ള രേഖകൾ പൊതുജനങ്ങൾക്കും പരിശോധിക്കാവുന്നതാണ്. 1891-ൽ ബ്രിട്ടീഷ് ഇന്ത്യയുടെ തലസ്ഥാനമായ കൊൽക്കത്തയിൽ 'ഇംപീരിയൽ റെക്കോർഡ് ഡിപ്പാർട്ട്മെന്റ്' എന്ന പേരിൽ പ്രവർത്തനം ആരംഭിച്ച സ്ഥാപനം 1911-ൽ ഡെൽഹിയിലേക്ക് മാറ്റുകയായിരുന്നു.

1891 മാർച്ച് 11-ന് കൊൽക്കത്തയിൽ 'ഇംപീരിയൽ റെക്കോർഡ് ഡിപ്പാർട്ട്മെന്റ്' സ്ഥാപിതമായി. സർക്കാർ രേഖകൾ സൂക്ഷിക്കുന്നതിനായി രൂപീകരിച്ച ഈ സ്ഥാപനത്തിന്റെ ആദ്യകാല മേൽനോട്ടം ജി.ഡബ്ല്യു. ഫോറസ്റ്റിനായിരുന്നു. 1911-ൽ ഇന്ത്യയുടെ തലസ്ഥാനം കൊൽക്കത്തയിൽ നിന്നും ഡെൽഹിയിലേക്ക് മാറ്റിയതോടെ ഈ സ്ഥാപനവും പുതിയ തലസ്ഥാനത്തേക്ക് മാറ്റി സ്ഥാപിച്ചു. ഡെൽഹി നഗരത്തിന്റെ ശില്പി എഡ്‌വിൻ ല്യൂട്ടൻസാണ് പുതിയ മന്ദിരത്തിന്റെ രൂപരേഖ തയ്യാറാക്കിയത്. നിയോ-ക്ലാസിക്കൽ ശൈലിയിൽ നിർമ്മിച്ച ഈ മന്ദിരത്തെ ഇംപീരിയൽ റെക്കോർഡ് ഓഫീസെന്നും മ്യൂസിയം ഓഫ് ദി നാഷണൽ ആർക്കൈവ്സെന്നും വിളിച്ചിരുന്നു. 1998 ജൂലൈ 6-ന് ഇന്ത്യൻ രാഷ്ട്രപതി കെ.ആർ. നാരായണൻ ഇത് പൊതുജനങ്ങൾക്കായി തുറന്നുകൊടുത്തു.

എ.ഡി. 1748 മുതലുള്ള രേഖകൾ ഇവിടെ സൂക്ഷിച്ചുവച്ചിട്ടുണ്ട്. ഇംഗ്ലീഷ്, അറബി, ഹിന്ദി, പേർഷ്യൻ, സംസ്കൃതം, ഉർദു എന്നീ ഭാഷകളിലുള്ള പല പ്രധാന രേഖകളും ഇതിൽ ഉൾപ്പെടുന്നു. പനയോല, മരത്തോൽ, കടലാസ് എന്നിവയിലുള്ള പുരാതന രേഖകൾ ഇപ്പോഴും കേടുകൂടാതെ സൂക്ഷിച്ചിട്ടുണ്ട്.



</doc>
<doc id="339918" url="https://ml.wikipedia.org/wiki?curid=339918" title="അമേരിക്കൻ എയർലൈൻസ്">
അമേരിക്കൻ എയർലൈൻസ്

ടെക്സസിലെ ഫോർട്ട്‌ വർത്ത് ആസ്ഥാനമായ പ്രമുഖ അമേരിക്കൻ വ്യോമഗതാഗതക്കമ്പനിയാണ് അമേരിക്കൻ എയർലൈൻസ്. വിശാലമായ അന്താരാഷ്‌ട്ര, ആഭ്യന്തര റൂട്ടുകളിൽ സർവീസ് നടത്തുന്ന അമേരിക്കൻ എയർലൈൻസ് വിമാനങ്ങളുടെ എണ്ണത്തിലും വരുമാനത്തിലും ലോകത്തെ ഏറ്റവും വലിയ എയർലൈനും ലക്ഷ്യസ്ഥാനങ്ങളുടെ എണ്ണത്തിൽ യുണൈറ്റഡ് എയർലൈൻസിനു പിന്നിൽ രണ്ടാമതുമാണ്. അമേരിക്കൻ എയർലൈൻസിൻറെ ഏറ്റവും വലിയ ഹബ് ഡാളസ് ഫോർട്ട്‌ വർത്ത് ആണ്. ഷാർലറ്റ്, ഷിക്കാഗോ-ഒ'ഹെയ്ർ, ലോസ് ആഞ്ചലസ്, മയാമി, ന്യൂയോർക്ക്‌ - ജെഎഫ്കെ, ന്യൂ യോർക്ക്‌ - ലഗ്വാർഡിയ, ഫിലഡൽഫിയ, ഫീനിക്സ്, വാഷിംഗ്‌ടൺ ഡി.സി. എന്നിവയാണ് മറ്റു ഹബ്ബുകൾ. അതേസമയം അമേരിക്കൻ എയർലൈൻസിൻറെ പ്രാഥമിക മെയിൻറ്റനൻസ് ബേസ് തുൾസ ഇന്റർനാഷണൽ എയർപോർട്ടാണ്. 

വൺവേൾഡ് അലയൻസിൻറെ സ്ഥാപക അംഗവുമാണ് അമേരിക്കൻ എയർലൈൻസ്. അമേരിക്കൻ ഈഗിൾ എന്ന പേരിലാണ് സ്വതന്ത്രമായി ആഭ്യന്തര സർവീസുകൾ നടത്തുന്നത്. ഇതു പൂർണമായും അമേരിക്കൻ എയർലൈൻസ് ഗ്രൂപ്പിൻറെ ഉടമസ്ഥതയിൽ ഉള്ളതാണ്.

1930-ൽ രൂപംകൊണ്ട ശേഷം ഒരുപാട് എയർലൈനുകളുമായി അമേരിക്കൻ എയർലൈൻസ് കൂടിചേർന്നിട്ടുണ്ട്. 1971-ൽ ട്രാൻസ് കരീബിയൻ എയർവേസ്, 1987-ൽ എയർ കാലിഫോർണിയ, 1999-ൽ റിനോ എയർ, 2001-ൽ ട്രാൻസ് വേൾഡ് എയർലൈൻസ് (ടിഡബ്യൂഎ), 2015-ൽ യുഎസ് എയർവേസ്.

82 ചെറു വിമാന എയർലൈനുകൾ കൂടിചേർന്നാണു 1930-ൽ അമേരിക്കൻ എയർലൈൻസ് രൂപീകൃതമാകുന്നത്. തുടക്കത്തിൽ വിവിധ സ്വതന്ത്ര എയർലൈനുകളുടെ പൊതു ബ്രാൻഡ്‌ ആയിരുന്നു അമേരിക്കൻ എയർവേസ്. ടെക്സാസിലെ സതേൺ എയർ ട്രാൻസ്പോർട്ട്, വെസ്റ്റേൺ യുഎസിലെ സതേൺ എയർ ഫാസ്റ്റ് എക്സ്പ്രസ്സ്‌ (സേഫ്), മിഡ് വെസ്റ്റിലെ യൂണിവേഴ്സൽ ഏവിയേഷൻ, തോംസൺ എയറോനോട്ടിക്കൽ സർവീസസ്, നോർത്ത്ഈസ്റ്റിലെ കോളോണിയൽ എയർ ട്രാൻസ്പോർട്ട് എന്നിവ ഇതിൽ ഉൾപ്പെടുന്നു.

ഡാളസ് ഫോർട്ട്‌വർത്ത് അന്താരാഷ്ട്ര വിമാനത്താവളത്തിനു സമീപത്തായി ടെക്സാസിലെ ഫോർട്ട്‌വർത്തിലാണ് അമേരിക്കൻ എയർലൈൻസിൻറെ ആസ്ഥാനം. സെൻറെർപോർട്ട്‌ ഓഫീസ് കോമ്പ്ലെക്സിലെ രണ്ട് ഓഫീസ് ബിൽഡിംഗുകൾക്കുമായി 1400000 ചതുരശ്ര അടി വിസ്തീർണമാണുള്ളത്. 2014-ലെ കണക്കനുസരിച്ചു 4300 പേർ ഈ കോംപ്ലക്സിൽ ജോലിചെയ്യുന്നുണ്ട്.

ഫോർട്ട്‌ വർത്തിൽ പുതിയ ആസ്ഥാനം നിർമ്മിക്കുമെന്നു 2015-ൽ എയർലൈൻസ് പ്രഖ്യാപിച്ചു. 2018-ഓടെ പുതിയ ആസ്ഥാനത്തിൽ പ്രവർത്തനം ആരംഭിക്കാനാണ്‌ എയർലൈൻസ് പദ്ധതിയിട്ടിരിക്കുന്നത്. 5000 പുതിയ ജോലിക്കാർ ഈ ബിൽഡിംഗിൽ ജോലിയെടുക്കുമെന്നാണ് കണക്കാക്കപ്പെടുന്നത്.

അമേരിക്കൻ എയർലൈൻസുമായി കോഡ്ഷെയർ ധാരണകൾ ഉള്ള എയർലൈൻസുകൾ ഇവയാണ്: അലാസ്ക എയർലൈൻസ് / ഹോറൈസൻ എയർ, കേപ് എയർ, എൽ ആൽ, എത്തിഹാദ് എയർവേസ്, ഫിജി എയർവേസ്, ഹൈനാൻ എയർലൈൻസ്, ഹവായിയൻ എയർലൈൻസ്, ജെറ്റ്സ്റ്റാർ, കൊറിയൻ എയർ (സ്കൈ ടീം), ഓപ്പൺസ്കൈസ്, വെസ്റ്റ്ജെറ്റ്.



</doc>
<doc id="339920" url="https://ml.wikipedia.org/wiki?curid=339920" title="ഇന്ത്യയിലെ ആർക്കൈവ്സ്">
ഇന്ത്യയിലെ ആർക്കൈവ്സ്

ചരിത്രരേഖകൾ, ചിത്രങ്ങൾ, മാധ്യമങ്ങൾ എന്നിവ ശേഖരിക്കുന്നതിനും സംരക്ഷിക്കുന്നതിനുമായി ഇന്ത്യയിലുള്ള ആർക്കൈവ്സിന്റെ പട്ടിക താഴെ നൽകിയിരിക്കുന്നു.






</doc>
<doc id="339923" url="https://ml.wikipedia.org/wiki?curid=339923" title="ക്ലാരിയോൻ ഹോട്ടൽ, ലിമെറിക്ക്">
ക്ലാരിയോൻ ഹോട്ടൽ, ലിമെറിക്ക്

അയർലണ്ടിലെ ലിമെറിക്ക് കൌണ്ടിയിൽ സ്റ്റീംബോട്ട് ക്യോയിലെ ഷാനോൻ നദിയുടെ സമീപം സ്ഥിതിചെയ്യുന്ന 17 നിലകളുള്ള ഹോട്ടലാണ് ക്ലാരിയോൻ. ക്ലാരിയോൻ ഹോട്ടൽ, ലിമെറിക്ക് ക്ലാരിയോൻ ഹോട്ടൽ ബ്രാൻഡിൻറെ ഭാഗമാണ്, അതേസമയം ക്ലാരിയോൻ എന്നത് ചോയിസ് ഹോട്ടൽസ്‌ ഗ്രൂപ്പിൻറെ ഭാഗമാണ്. 2002-ൽ 20 മില്യൺ യൂറോ ചിലവിൽ പണിതതാണ് ഈ ഹോട്ടൽ തോമോണ്ട് പാർക്കിനു സമീപം സ്ഥിതിചെയ്യുന്നതിനാൽ അനവധി എതിർ റഗ്ബി ടീമുകൾ സ്റ്റേഡിയത്തിൽ മുൻസ്റ്റെർ നടക്കുമ്പോൾ ഹോട്ടലിൽ താമസിക്കും.

ലിമെറിക്ക് നഗരത്തിൽ സ്ഥിതിചെയ്യുന്ന ഒരു ഫോർ സ്റ്റാർ ഹോട്ടലാണ് ക്ലാരിയോൻ ഹോട്ടൽ, മാത്രമല്ല ഇപ്പോൾ അയർലണ്ടിലുള്ള ഏറ്റവും ഉയരമുള്ള ഹോട്ടലും ക്ലാരിയോൻ ഹോട്ടലാണ്. 187 അടി ഉയരമുള്ള ക്ലാരിയോൻ ഹോട്ടൽ റിവർപോയിന്റിനു ശേഷം ലിമെറിക്കിലെ ഏറ്റവും ഉയരമുള്ള കെട്ടിടമാണ്, മാത്രമല്ല അയർലണ്ട് ദ്വീപിലെ ഏറ്റവും ഉയരം കൂടിയ പതിമൂന്നാമത്തെ കെട്ടിടവുമാണ്. ഹോട്ടലിൽ 158 റിവർസൈഡ് മുറികളുണ്ട്, 3 സ്യൂട്ടുകൾ, ഒരു പെന്റ്ഹൗസ്. താമസമുള്ള ഏറ്റവും മുകളിലത്തെ നിലയിലുള്ള പെന്റ്ഹൗസിൽ നഗരത്തിൻറെ 360 ഡിഗ്രി പനോരമിക് കാഴ്ച ലഭ്യമാകും. പൂർണ സജ്ജമായ ജിം, 12 മീറ്റർ നീന്തൽക്കുളം, സൌന, സ്റ്റീം മുറി, ജകുസ്സി, സിനെർഗി എന്ന പേരുള്ള ഭക്ഷണശാല എന്നിവ ക്ലാരിയോൻ ഹോട്ടൽ ലിമെറിക്കിൽ ഉണ്ട്. ഹോട്ടലിൻറെ നേരെ എതിർവശത്താണ് കാർ പാർക്കിംഗ് ഉള്ളത്.

ലിമെറിക്ക് കൌണ്ടിയിൽ സ്റ്റീംബോട്ട് ക്യോയിൽ ജെയിംസ്‌ കേസി വാക്കിനെ മുഖാമുഖമാണ് ക്ലാരിയോൻ ഹോട്ടൽ സ്ഥിതിചെയ്യുന്നത്.


</doc>
<doc id="339932" url="https://ml.wikipedia.org/wiki?curid=339932" title="നാഷണൽ ഫിലിം ആർക്കൈവ് ഓഫ് ഇന്ത്യ">
നാഷണൽ ഫിലിം ആർക്കൈവ് ഓഫ് ഇന്ത്യ

ഇന്ത്യൻ ചലച്ചിത്ര പൈതൃകം സംരക്ഷിക്കുന്നതിനും പ്രചരിപ്പിക്കുന്നതിനും വേണ്ടി മഹാരാഷ്ട്രയിലെ പൂനെ ആസ്ഥാനമാക്കി പ്രവർത്തിക്കുന്ന ഒരു സർക്കാർ സ്ഥാപനമാണ് നാഷണൽ ഫിലിം ആർക്കൈവ് ഓഫ് ഇന്ത്യ (National Film Archive of India). ഭാരത സർക്കാരിന്റെ വിവരസാങ്കേതികവിദ്യ - വാർത്താവിനിമയ മന്ത്രാലയത്തിനു കീഴിലാണ് ഇത് പ്രവർത്തിക്കുന്നത്. 1964 ഫെബ്രുവരിയിൽ പ്രവർത്തനമാരംഭിച്ച ഈ സ്ഥാപനത്തിൽ ദാദാസാഹിബ് ഫാൽക്കെയുടെ "രാജാ ഹരിശ്ചന്ദ്ര", "കാളിയമർദ്ദൻ", എസ്.എസ്. വാസന്റെ "ചന്ദ്രലേഖ", ഉദയ് ശങ്കറിന്റെ "കല്പന" തുടങ്ങിയ ആദ്യകാല ഇന്ത്യൻ ചലച്ചിത്രങ്ങളുടെ പ്രിന്റുകൾ സൂക്ഷിച്ചുവച്ചിട്ടുണ്ട്. പതിനായിരത്തോളം ചലച്ചിത്രങ്ങളും തിരക്കഥകളും പുസ്തകങ്ങളും അമ്പതിനായിരത്തോളം ചിത്രങ്ങളും ഇവിടെയുണ്ട്. ചലച്ചിത്രശേഖരം പരിരക്ഷിക്കുന്നതിനോടൊപ്പം പൂനെ ഫിലിം ആൻഡ് ടെലിവിഷൻ ഇൻസ്റ്റിറ്റ്യൂട്ടുമായി ചേർന്ന് ചലച്ചിത്രസംബന്ധിയായ പഠനങ്ങൾക്കും ഗവേഷണങ്ങൾക്കും ഈ സ്ഥാപനം അവസരം നൽകുന്നുണ്ട്.

മലയാളിയായ പി.കെ. നായരുടെ അധ്വാനഫലമായാണ് ഇങ്ങനെയൊരു സ്ഥാപനം രൂപംകൊണ്ടത്. വിവിധ കാരണങ്ങളാൽ നശിച്ചുപോകുമായിരുന്ന ആയിരക്കണക്കിന് ചലച്ചിത്രങ്ങൾ അദ്ദേഹത്തിന്റെ ശ്രമഫലമായി ഇവിടെ ആർക്കൈവ് ചെയ്തുവച്ചിട്ടുണ്ട്. ഏതാണ്ട് മുപ്പതു വർഷക്കാലം അദ്ദേഹം ഫിലിം ആർക്കൈവ്സിന്റെ ഡയറക്ടറായി തുടർന്നു.




</doc>
<doc id="339943" url="https://ml.wikipedia.org/wiki?curid=339943" title="ഇസുമി ഷികിബു">
ഇസുമി ഷികിബു

ജപ്പാനിൽ ഹ്യാൻ കാലഘട്ടത്തിന്റെ മദ്ധ്യത്തിൽ ജീവിച്ചിരുന്ന കവയിത്രിയാണ് . പ്രണയം മുഖ്യപ്രമേയമായി സ്വീകരിച്ചാണ് അവർ തന്റെ സാഹിത്യ സപര്യ തുടർന്നത്.ഏറ്റവും പുകൾപെറ്റ കവയിത്രിയായി ഹ്യാൻ കാലഘട്ടത്തിൽ അവരെ വാഴ്ത്തിയിരുന്നു. പേരെടുത്ത മറ്റൊരു കവയിത്രിയായ മുരസാക്കി ഷികിബുവിന്റെ സമകാലീനയുമായിരുന്നു അവർ.242 കവിതകളും കാഷു എന്നറിയപ്പെടുന്ന കാവ്യസമാഹരങ്ങളും അവരുടെ സംഭാവനയിൽപ്പെടുന്നു.പ്രണയകവിതകൾക്കു പുറമേ പ്രണയബന്ധങ്ങളും ഇസുമിയെ ശ്രദ്ധേയയാക്കി.ക്യോട്ടോയിലെ അകികോ രാജ്ഞിയുടെ പരിചാരികയായ ഇസുമി ഇക്കാലത്താണ്‌ തന്റെ പ്രസിദ്ധമായ ഇസുമി ഷികിബു നിക്കി എന്ന കാവ്യാത്മകമായ ഡയറി എഴുതുന്നത്. പിന്നീടവർ ഫ്യൂജിവാര നോ യസുമാസ (958-1036)എന്ന സൈന്യാധിപനെ വിവാഹം കഴിച്ച് ടാൻഗോ പ്രവിശ്യയിലേക്കു താമസം മാറ്റി.


</doc>
<doc id="339950" url="https://ml.wikipedia.org/wiki?curid=339950" title="1890">
1890

ഗ്രിഗോറിയൻ കാലഗണനാരീതി പ്രകാരമുള്ള, പത്തൊൻപതാം നൂറ്റാണ്ടിലെ തൊണ്ണൂറാം വർഷമായിരുന്നു 1890.

മാർച്ച് 31 – നോബെൽ പുരസ്കര ജേതാവായ ഇംഗ്ലീഷ് ശാസ്ത്രജ്ഞൻ വില്ല്യം ലോറൻസ് ബ്രാഗ്.

ഒക്ടോബർ 14 - അമേരിക്കൻ ഐക്യനാടുകളുടെ 34ആം പ്രസിഡന്റ് ആയിരുന്ന ഡേവിഡ് ഐസൻഹോവർ.
ഡിസംബർ 20 - നോബെൽ പുരസ്കര ജേതാവായ ചെക് ശാസ്ത്രജ്ഞൻ Jaroslav Heyrovský.
ഡിസംബർ 21 – നോബെൽ പുരസ്കര ജേതാവായ അമേരിക്കൻ ശാസ്ത്രജ്ഞൻ ഹെർമൻ ജോസഫ് മുള്ളർ.

ജൂലൈ 29 - വിൻസന്റ് വാൻഗോഗ്


</doc>
<doc id="339960" url="https://ml.wikipedia.org/wiki?curid=339960" title="പോപ്പുലർ മൊബിലൈസേഷൻ ഫോർസസ് (ഇറാഖ്)">
പോപ്പുലർ മൊബിലൈസേഷൻ ഫോർസസ് (ഇറാഖ്)

ഇറാഖ് സൈന്യത്തെ പിന്തുണക്കുന്ന ജനകീയ സായുധ സംഘമാണ് അൽ-ഹശ്ദ് അൽ-ശഅ്ബി (). ഏതാണ്ട് 40 മിലീഷ്യകളുടെ ഏകോപനസംഘമായ ഇവർ ദേശീയ മുന്നേറ്റ സേന ( "അൽ-ഹശ്ദ് അൽ-വട്ടാനി") എന്നും അറിയപ്പെടുന്നു . പ്രധാനമായും ഷിയ മിലീഷ്യകളെ ഏകോപിപ്പിക്കുന്ന ഈ സംഘത്തിന്റെ കൂടെ സുന്നി, ക്രിസ്ത്യൻ, യസീദി മിലീഷ്യ സംഘങ്ങളും ഉണ്ട്. ഇസ്ലാമിക്ക് സ്റ്റേറ്റിനെ പ്രതിരോധിക്കാനാണ് ഈ സംഘം രൂപീകൃതമായത്.


</doc>
<doc id="339976" url="https://ml.wikipedia.org/wiki?curid=339976" title="വാഹന ഇൻഷുറൻസ്">
വാഹന ഇൻഷുറൻസ്

കാറുകൾ, മോട്ടോർ ബൈക്കുകൾ, ട്രക്കുകൾ, മറ്റു വാഹനങ്ങൾ എന്നിവയ്ക്കു നൽകുന്ന ഇൻഷുറൻസാണ് വാഹന ഇൻഷുറൻസ് (Vehicle insurance). വാഹനാപകടം മൂലമുണ്ടാകുന്ന നാശനഷ്ടങ്ങൾക്കും ശാരീരിക പരിക്കുകൾക്കും സാമ്പത്തിക സഹായം നൽകുക എന്നതാണ് വാഹന ഇൻഷുറൻസുകൾ കൊണ്ട് ലക്ഷ്യമാക്കുന്നത്. വാഹനാപകടങ്ങൾക്കു പുറമേ ഉണ്ടാകുന്ന നാശനഷ്ടത്തിനും വാഹനം മോഷ്ടിക്കപ്പെട്ടാലും സാമ്പത്തിക സഹായം നൽകുന്ന ഇൻഷുറൻസുകളും ഇന്ന് ലഭ്യമാണ്.

ഒന്നാം ലോകമഹായുദ്ധത്തിനു ശേഷമാണ് നഗരങ്ങളിൽ വലിയതോതിൽ വാഹനങ്ങളുടെ ഉപയോഗം കൂടിയത്. നല്ല വേഗത്തിൽ പോകുന്ന കാറുകൾ ഉണ്ടായിരുന്നെങ്കിലും കാർ ഇൻഷുറൻസ് എടുക്കുന്നത് നിർബന്ധമല്ലായിരുന്നു. ഇതുകാരണം, അപകടത്തിൽപ്പെടുന്നവർക്ക് ഒരു തരത്തിലുമുള്ള നഷ്ടപരിഹാരം ലഭിച്ചിരുന്നില്ല.

യു.കെ.യിൽ റോഡ്‌ ട്രാഫിക്ക് ആക്ട്‌ 1930 പ്രകാരം കാർ ഇൻഷുറൻസ് നിർബന്ധമാക്കി. തങ്ങളുടെ വാഹനം റോഡിൽ ഉപയോഗിക്കുന്ന സമയത്ത് മറ്റൊരാൾക്ക് ഉണ്ടാകുന്ന അപകടങ്ങൾക്കും നഷ്ടങ്ങൾക്കും പരിഹാരം നൽകാനായി വാഹന ഇൻഷുറൻസ് വഴി കണ്ടെത്താം. 1939-ൽ ജർമ്മനിയും സമാനമായ നിയമം കൊണ്ടുവന്നു.

ഒരു മോട്ടോർ വാഹനം നിരത്തിലിറക്കുന്ന മുൻപായി കാർ ഇൻഷുറൻസ് എടുത്തിരിക്കണം എന്നത് അനവധി രാജ്യങ്ങളിൽ നിർബന്ധമാണ്‌. അധിക രാജ്യങ്ങളിലും കാറിനും ഡ്രൈവർക്കും ചേർത്താണ് ഇൻഷുറൻസ് എടുക്കുന്നത്.
പല രാജ്യങ്ങളും ‘പേ-ആസ്-യു-ഡ്രൈവ്’ മാതൃകയിൽ പെട്രോൾ ടാക്സ് ആയി വാഹന ഇൻഷുറൻസ് അടക്കുന്നത് പരീക്ഷിച്ചിട്ടുണ്ട്. ഇൻഷുറൻസ് എടുക്കാത്ത വാഹനങ്ങളുടെ ഇൻഷുറൻസും ഇതുവഴി ലഭിക്കും, മാത്രമല്ല യാത്ര ചെയ്യുന്ന ദൂരത്തിനു അനുസൃതമായുള്ള ഇൻഷുറൻസാണ്, ഇതു വളരെ പ്രയോഗക്ഷമമാണ്.

മനുഷ്യൻ കാരണമായതോ പ്രകൃതി കാരണമായതോ ആയ വാഹനത്തിനു നാശം സംഭവിക്കുന്ന എല്ലാ കാര്യങ്ങൾക്കും ഇന്ത്യയിലെ വാഹന ഇൻഷുറൻസ് കവർ ചെയ്യുന്നു. വാഹനം ഓടിക്കുന്ന ഡ്രൈവർക്കും കൂടെയുള്ള യാത്രക്കാർക്കും തേർഡ് പാർട്ടികൾക്കും ആക്സിഡന്റ്റ് കവർ നൽകുന്നു. ഇതിനെ തേഡ്പാർട്ടി ഇൻഷുറൻസ് എന്ന് വിളിക്കുന്നു.
വാഹനങ്ങൾക്കു ഓൺലൈൻ ഇൻഷുറൻസ് സർവീസുകൾ നൽകുന്ന ജനറൽ ഇൻഷുറൻസ് കമ്പനികളുമുണ്ട്.

സ്വാകാര്യ ആവശ്യത്തിനോ വാണിജ്യ ആവശ്യത്തിനോ ഉപയോഗിക്കുന്ന എല്ലാ പുതിയ വാഹനങ്ങൾക്കും വാഹന ഇൻഷുറൻസ് എടുത്തിരിക്കണം എന്നത് ഇന്ത്യൻ നയമാണ്. പ്രമുഖ വാഹന നിർമാതാക്കളുമായി ഇൻഷുറൻസ് കമ്പനികൾ ധാരണകൾ ഉണ്ടാക്കിയിട്ടുണ്ട്.
പ്രൈവറ്റ് കാർ ഇൻഷുറൻസ്, ടു വീലർ ഇൻഷുറൻസ്, കൊമാർഷ്യൽ വെഹിക്കിൾ ഇൻഷുറൻസ് എന്നിങ്ങനെ വിവിധ തരം ഇൻഷുറൻസുകൾ ഇന്ത്യൻ ഇൻഷുറൻസ് കമ്പനികൾ നൽകുന്നു.

വാഹന ഇൻഷുറൻസിൽ സാധാരണയായി ഇവ ഉൾപ്പെടുന്നു:
വാഹന ഇൻഷുറൻസിൽ ഇവ ഉൾപ്പെടുന്നില:

വാഹന ഇൻഷുറൻസിൽ ഇവയിൽ എല്ലാം അല്ലെങ്കിൽ ചിലത് ഉൾപ്പെടുന്നു:


രാജ്യങ്ങൾക്കു അനുസരിച്ചു ഇൻഷുറൻസ് പ്രീമിയത്തിൻറെ നിരക്ക് തീരുമാനിക്കുന്നത് സർക്കാരോ, സർക്കാർ നിബന്ധനകൾക്കു അനുസൃതമായി ഇൻഷുറൻസ് കമ്പനികളോ ആകാം.
സർക്കാരല്ല പ്രീമിയം തീരുമാനിക്കുന്നതെങ്കിൽ അതു വിവിധ കണക്കുകൾക്കും ഡാറ്റകൾക്കും അനുസരിച്ചാകും. ഭാവിയിലെ ക്ലെയിമുകളുടെ പ്രതീക്ഷിക്കപ്പെടുന്ന ചിലവിനു കാരണമാകുന്ന വിവിധ കാര്യങ്ങൾക്കു അനുസരിച്ചാണ് പ്രീമിയം നിശ്ചയിക്കുന്നത്. ആ കാര്യങ്ങളിൽ കാറിൻറെ സവിശേഷതകൾ, തിരഞ്ഞെടുത്ത കവറേജ്, ഡ്രൈവരുടെ പ്രൊഫൈൽ, കാറിൻറെ ഉപയോഗം എന്നിവ ഉൾപ്പെടുന്നു. ഡ്രൈവറുടെ ലിംഗവും ചിലപ്പോൾ മാനദണ്ഡമാകാം.


</doc>
<doc id="339981" url="https://ml.wikipedia.org/wiki?curid=339981" title="യോസ ബുസോൺ">
യോസ ബുസോൺ

ജപ്പാനിൽ എദോ കാലഘട്ടത്തിലെ പ്രസിദ്ധനായ ഒരു കവിയായിരുന്നു യോസ ബുസോൺ (Yosa Buson)(1716 – ജനു: 17, 1784).കൊബയാഷി ഇസ്സയ്ക്കും മത്സുവോ ബാഷോയ്ക്കും തുല്യമായ സ്ഥാനമാണ് ബുസോണിനുള്ളത്.


</doc>
<doc id="339983" url="https://ml.wikipedia.org/wiki?curid=339983" title="കൊബയാഷി ഇസ്സ">
കൊബയാഷി ഇസ്സ

ഒരു ജാപ്പനീസ് കവിയും ബുദ്ധസന്യാസിയുമായിരുന്നു .ഹൈക്കു രചയിതാക്കളിൽ ബാഷോയ്ക്കും ഷികിയ്ക്കും ബുസോണിനും തുല്യമായ സ്ഥാനമാണ് ഇസ്സയ്ക്കുമുള്ളത്. അനേകം ഗ്രന്ഥങ്ങൾ ഇസ്സയെ പരാമർശിച്ച് എഴുതപ്പെട്ടിട്ടുള്ളത് ഇസ്സയുടെ ജനപ്രീതി കാണിയ്ക്കുന്നു.

ദീർഘമായ തന്റെ സാഹിത്യസപര്യക്കിടയിൽ ഇസ്സ ഇരുപതിനായിരത്തോളം ഹൈക്കു രചിച്ചിട്ടുണ്ട്.ഭൂരിഭാഗം ഹൈക്കുവും ചെറുപ്രാണികളെയും ജന്തുജീവികളെയും പരാമർശിച്ച് എഴുതപ്പെട്ടവയാണ്. ലാളിത്യമാണ് അദ്ദേഹത്തിന്റെ കൃതികളൂടെ മറ്റൊരു സവിശേഷത.
O snail
Climb Mount Fuji,
But slowly, slowly!


</doc>
<doc id="340005" url="https://ml.wikipedia.org/wiki?curid=340005" title="1889">
1889

ഗ്രിഗോറിയൻ കാലഗണനാരീതി പ്രകാരമുള്ള, പത്തൊൻപതാം നൂറ്റാണ്ടിലെ എൺപത്തി ഒമ്പതാം എട്ടാം വർഷമായിരുന്നു 1889.

മാർച്ച് 31 - ഈഫൽ ടവർ ഉദ്ഘാടനം ചെയ്തു. 


</doc>
<doc id="340019" url="https://ml.wikipedia.org/wiki?curid=340019" title="സാമാന്തരികം">
സാമാന്തരികം

എതിർവശങ്ങൾ സമാന്തരങ്ങളും തുല്യങ്ങളും എതിർകോണുകൾ തുല്യങ്ങളും ആയ ചതുർഭുജം ആണ് സാമാന്തരികം. ഇതിന്റെ വികർണ്ണങ്ങൾ സമഭാഗം ചെയ്യുന്നു. ചതുരം, സമചതുരം, സമഭുജസാമാന്തരികം എന്നിവ സാമാന്തരികങ്ങളാണ്‌.

ചതുർഭുജത്തിന്റെ വിസ്തീർണ്ണം കാണുന്നതിനായി ഉപയോഗിക്കുന്ന സൂത്രവാക്യങ്ങൾ സാമാന്തരികത്തിന്റെ വിസ്തീർണ്ണം കാണുന്നതിനും ഉപയോഗിക്കാം.

ജ്യാമിതീയ രൂപങ്ങളെ വിവിധ ഭാഗങ്ങളായി മുറിച്ച്, ആ ഭാഗങ്ങളുടെ വിസ്തീർണ്ണങ്ങൾ തമ്മിൽ കൂട്ടി മൂലരൂപത്തിന്റെ വിസ്തീർണ്ണം കണ്ടെത്തുന്ന രീതിയായ ഖണ്ഡന രീതി ഉപയോഗിച്ച് സാമാന്തരികത്തിന്റെ വിസ്തീർണ്ണം കാണാനുള്ള സൂത്രവാക്യം. 

ചിത്രത്തിൽ കാണുന്നത് പോലെ സാമാന്തരികത്തിനെ ഒരു ലംബകവും മട്ടത്രികോണവുമായി മുറിക്കാം. ഇതിനെ കൂട്ടിയോജിപ്പിച്ച് ചതുരം നിർമ്മിക്കാം. ഇത്തരത്തിൽ സാമാന്തരികത്തിന്റെ വിസ്തീർണ്ണം കണക്കാക്കാം. സാമാന്തരികത്തിന്റെ ഉയരം ഉം പാദവശത്തിന്റേയോ മുകൾവശത്തിന്റേയോ നീളം യും ആണെങ്കിൽ വിസ്തീർണ്ണം:

വശങ്ങളുടെ നീളം "B" , "C" അവയ്ക്കിടയിലെ കോണിന്റെ അളവ് θ ആയ സാമാന്തരികത്തിന്റെ വിസ്തീർണ്ണം 


</doc>
<doc id="340055" url="https://ml.wikipedia.org/wiki?curid=340055" title="ലോകത്തിലെ തടാകങ്ങളുടെ പട്ടിക">
ലോകത്തിലെ തടാകങ്ങളുടെ പട്ടിക

ലോകത്തിലെ തടാകങ്ങളുടെ പട്ടിക
For rank-order lists, see List of lakes by area, List of lakes by depth, List of lakes by volume.


"See also: Great Lakes of Africa, Rift Valley lakes"









അന്റാർട്ടിക്കയുടെ ഹിമത്തിനടിയിൽ 400 തടാകങ്ങൾ കിടപ്പുണ്ട് 



















Poland

















</doc>
<doc id="340063" url="https://ml.wikipedia.org/wiki?curid=340063" title="കെ.പി. നൂറുദ്ദീൻ">
കെ.പി. നൂറുദ്ദീൻ

കേരള മന്ത്രിസഭയിലെ വനം വകുപ്പ് കൈകാര്യം ചെയ്തിരുന്ന ഒരു മന്ത്രിയായിരുന്നു കെ. പി. നൂറുദ്ദീൻ (K P Nurudheen). 1939 ജൂലൈ 30 -നു ജനനം. പിതാവ് വേങ്ങാടൻ മുഹമ്മദ്, മാതാവ് മറിയുമ്മ. 1953 -ൽ യൂത്ത്‌ കോൺഗ്രസിന്റെ കുറ്റൂർ പെരുവാമ്പ യൂണിറ്റ്‌ സെക്രട്ടറിയായി രാഷ്‌ട്രീയപ്രവർത്തനം ആരംഭിച്ച നൂറുദ്ദീൻ പേരാവൂരിൽനിന്ന്‌ അഞ്ച്‌ തവണ എം.എൽ.എ. ആയി തെരഞ്ഞെടുക്കപ്പെട്ടിട്ടുണ്ട്. 1982 മുതൽ 1987 വരെ കെ. കരുണാകരൻ മന്ത്രിസഭയിൽ വനം-സ്‌പോർട്‌സ്‌ മന്ത്രിയായിരുന്നു. 1977 -ലാണു പേരാവൂരിൽനിന്നു കമ്യൂണിസ്‌റ്റ്‌ പാർട്ടിയിലെ കൃഷ്‌ണൻ നമ്പ്യാരെ തോൽപിച്ച്‌ ആദ്യം നിയമസഭയിലെത്തിയത്. 2016 മെയ് 29 -ന് അന്തരിച്ചു.


</doc>
<doc id="340068" url="https://ml.wikipedia.org/wiki?curid=340068" title="ശൈഖ് സ്വാലിഹ് ഫൗസാൻ">
ശൈഖ് സ്വാലിഹ് ഫൗസാൻ

"ശൈഖ് സ്വാലിഹ് ഫൗസാൻ അൽ ഫൗസാൻ"("Arabic:" صالح بن فوزان الفوزان), ഈ കാലഘട്ടത്തിലെ അഹ്ലുസന്നയിലെ പ്രമുഖ പണ്ഡിതനും സൗദി അറേബ്യയിലെ ലജ്നയുടെ അഥവ ഉന്നത പണ്ഡിതസഭ അംഗവുമാണ്. "സ്വാലിഹ് ഫൗസാൻ "ഈ പേരിലുടെയാണ് അദ്ദേഹം അറിയപ്പെടുന്നത്" Saalih Ibn Fowzaan Ibn 'Abdullaah Ibn Fowzaan, Saleh Bin Fauzan Al-Fawzan, and Saleh Al-Fawzan.

ഇദ്ദേഹം ശമസിയ ഗോത്രത്തിലാണ് ജനിച്ചത് ഓൺലൈൻ ഫത്വ സൈറ്റിൽ നൽകിയിതനുസരിച്ചു. അദ്ദേഹം യുവാവയപ്പോൾ തന്നെ പിതാവ് മരിച്ചു. പിന്നീട് അടുത്തള്ള ഇമാമിൽ നിന്ന് ഖുർആൻ മനപാഠമാക്കി അടിസ്ഥാന ഇസ്ലാമിക പാഠങ്ങൾ പഠിച്ചു.

= വിദ്യാഭ്യാസം=
ശൈഖ് സ്വാലിഹ് പഠിച്ചത് ash-Qamariyah സ്കുളിലാണ് ഇവിടെ 1948 മുതൽ 1950 വരെ പിന്നിട്' അദ്ദേഹം
Faysaliyyah സ്കൂളിൽ Buraydah പിന്നീട് സ്കൂളിൽ അധ്യാപകനായി നിയമിതനായി. പിന്നീട് Educational Institute in Buraydah ചേർന്നു അങ്ങനെ അവിടെ നി നി ബിരുദം നേടി . പിന്നീട് മുഹമ്മദ് ബ്നു സഊദ് സർവകലാശയിൽ Imam Muhammad ibn Saud Islamic Universityവിദ്യാർത്ഥിയായി പിന്നീട് അഗാധമായി ദീനി ശരിഅത്തിൽ പ്രവിണ്യം നേടി ഇസലാമിക കർമ്മശാസത്രത്തിൽ ബിരുദവും ഡേക് ടെററ്റും നേടി..

ഇസ്ലാം 
സൗദി അറേബ്യ
സലഫി 
അഹ് ലുസുന്ന 


</doc>
<doc id="340069" url="https://ml.wikipedia.org/wiki?curid=340069" title="ജുനിച്ചിറോ തനിസാക്കി">
ജുനിച്ചിറോ തനിസാക്കി

നത്സുമി സുസേക്കിയ്ക്കു ശേഷം ജപ്പാൻ കണ്ട ഏറ്റവും പ്രശസ്തനായ എഴുത്തുകാരനായിരുന്നു ജുനിച്ചിറോ തനിസാക്കി(ജ:24 ജൂലൈ 1886 – മ:30 ജൂലൈ 1965) ഇരുപതാം നൂറ്റാണ്ടിലെ ജാപ്പനീസ് കുടുംബബന്ധങ്ങളിലെ ഇഴയടുപ്പവും ചലനാത്മകതയും ലൈംഗികജീവിതത്തിന്റെ നേർക്കാഴ്ചകളും തനിസാക്കി തന്റെ കൃതികളിൽ ഇതിവൃത്തമായി സ്വീകരിച്ചു.ചില കഥകളിൽ പാശ്ചാത്യസംസ്കാരവും ജപ്പാൻ സംസ്ക്കാരവും ഇടകലരുന്ന സംഭവഗതികൾ സാരാംശമായി.തനിസാക്കി നോബൽസമ്മാനത്തിനു ശുപാർശചെയ്യപ്പെട്ടിട്ടുണ്ട്
സമ്പന്നകുടുംബത്തിൽ ജനിച്ച തനിസാക്കിയുടെ കുടുംബവീട് 1894 ലെ മെയ്ജി ഭൂകമ്പത്തിൽ നാമാവശേഷമായി. ക്രമേണ സാമ്പത്തികശേഷി ക്ഷയിച്ചെങ്കിലും 1910 ൽ ഇമ്പ്പിരിയൽ കോളേജിൽ പസാഹിത്യ വിഭാഗത്തിൽ പ്രവേശനം നേടി.1911ൽ പഠനച്ചെലവു വഹിയ്ക്കാൻ കഴിയാതെവന്നതിനെത്തുടർന്നു പുറത്താക്കപ്പെട്ടു.

</doc>
<doc id="340072" url="https://ml.wikipedia.org/wiki?curid=340072" title="1881">
1881

ഗ്രിഗോറിയൻ കാലഗണനാരീതി പ്രകാരമുള്ള, പത്തൊൻപതാം നൂറ്റാണ്ടിലെ എൺപത്തിയൊന്നാം വർഷമായിരുന്നു "1881" 


</doc>
<doc id="340078" url="https://ml.wikipedia.org/wiki?curid=340078" title="പൂന്താനം ദിനം">
പൂന്താനം ദിനം

മലയാള സാഹിത്യത്തിനു പ്രധാന സംഭാവനകൾ നൽകിയ ഭക്ത കവി പൂന്താനത്തിന്റെ സ്മരണ നിലനിർത്തുന്നതിനായി കുംഭമാസത്തിലെ അശ്വതി നാളിൽ പൂന്താനം ദിനമായി ആചരിച്ചു വരുന്നു. എ.ഡി. 1547-നും 1640-നും മധ്യേ വള്ളുവനാട്ടിൽ ജീവിച്ചിരുന്ന പൂന്താനം ഒരു സംസ്കൃത ഭാഷാ പണ്ഡിതനും ഗുരുവായൂരപ്പന്റെ പരമഭക്തനുമായിരുന്നു. ഇദ്ദേഹത്തെ പ്രശസ്തനാക്കിയ കൃതിയാണ് ജ്ഞാനപ്പാന. ഈ കൃതിയിലെ സൂചനയനുസരിച്ച് ഗുരുവായൂർ ക്ഷേത്ര ദേവസ്വമാണ് പൂന്താനം ദിനം ആചരിക്കുന്നത്. ഈ ദിവസം ജ്ഞാനപ്പാന പുരസ്കാര വിതരണം, കുട്ടികൾക്കായി ജ്ഞാനപ്പാന ആലാപന മത്സരം, സാംസ്കാരികോത്സവം എന്നിവ നടത്തിവരുന്നു.


</doc>
<doc id="340079" url="https://ml.wikipedia.org/wiki?curid=340079" title="ഗ്രെയ്സ് വാലി എജ്യുക്കേഷണൽ ഇൻസ്റ്റിറ്റ്യൂഷൻ">
ഗ്രെയ്സ് വാലി എജ്യുക്കേഷണൽ ഇൻസ്റ്റിറ്റ്യൂഷൻ

മലപ്പുറം ജില്ലയിലെ കാടാമ്പുഴക്ക് അടുത്ത് മരവട്ടത്ത് സ്ഥിതി ചെയ്യുന്ന വലിയൊരു വിദ്യഭ്യാസ സമുച്ചയമാണ് Grace Valley Educational institution . യു. എ. ഇ യിലെ സുന്നി മലയാളി കൂട്ടായ്മയായ അൽ- ഐൻ സുന്നി യൂത്ത് സെന്ററിന്റെ കീഴിൽ 2006 ലാണ് ഇത് സ്ഥാപിതമാവുന്നത്. CBSE School, Arts & Sience collage , wafi collage , വഫിയ്യ കോളേജ് തുടങ്ങി നിരവധി സ്ഥാപനങ്ങൾ ഉള്ള വലിയ സംരംഭമാണിത്. ഏകദേശം 2000 ത്തോളം വിദ്യാർഥികൾ പഠിച്ച് കൊണ്ടിരിക്കുന്നു. ശൈഖുനാ അത്തിപ്പറ്റ മൊയ്തീൻ കുട്ടി മുസ്ലിയാരെന്ന അത്തിപ്പറ്റ ഉസ്താദ് ആണ് ഈ സംവിധാനത്തി ന്റെ ചെയർമാൻ. എല്ലാ ആഴ്ചയും വെള്ളിയാഴ്ച രാവിലെ നടക്കുന്ന സ്വലാത്ത് മജ്ലിസിൽ നിരവധി ആളുകളാണ് പങ്കെടുക്കാനെത്തുന്നത്.

</doc>
<doc id="340082" url="https://ml.wikipedia.org/wiki?curid=340082" title="ലോക ഉപഭോക്തൃ അവകാശ ദിനം">
ലോക ഉപഭോക്തൃ അവകാശ ദിനം

എല്ലാവർഷവും മാർച്ച് 15 ലോക ഉപഭോക്തൃ അവകാശ ദിനം (World Consumer rights day) ആയി ആചരിക്കുന്നു. സാധനങ്ങൾ വാങ്ങുമ്പോഴും സേവനങ്ങൾ ഉപയോഗിക്കുമ്പോഴും അവ ന്യായമായ വിലയിലും ഗുണമേന്മയിലും ലഭിക്കുന്നുണ്ടോയെന്ന് ഉറപ്പുവരുത്തുന്നതിനുള്ള അവകാശം ഉപയോക്താവിനുണ്ട്. അങ്ങനെ ലഭിച്ചില്ലെങ്കിൽ അതു നിയമം വഴി നേടിയെടുക്കുന്നതിനുള്ള സംവിധാനങ്ങൾ പല രാജ്യങ്ങളിലുമുണ്ട്. ഇതിനായി
ഇന്ത്യയിൽ നിലവിലുള്ള ഒരു നിയമമാണ് 1986-ലെ ഉപഭോക്തൃ സംരക്ഷണ നിയമം. ഇത്തരം കാര്യങ്ങളെക്കുറിച്ച് ഉപഭോക്താക്കൾക്കു ബോധവൽക്കരണം നൽകുന്നതിനായി 1983 മുതൽ എല്ലാവർഷവും മാർച്ച് 15 ലോക ഉപഭോക്തൃ അവകാശ ദിനമായി ആചരിച്ചുവരുന്നു. 1962 മാർച്ച് 15-ന് അന്നത്തെ അമേരിക്കൻ പ്രസിഡന്റ് ജോൺ എഫ്. കെന്നഡി അമേരിക്കൻ പാർലമെന്റിൽ ഉപഭോക്താക്കളുടെ അവകാശങ്ങളെപ്പറ്റി പ്രസംഗിച്ചു. ഈ വിഷയം കൈകാര്യം ചെയ്ത ആദ്യ നേതാവായിരുന്നു കെന്നഡി. ഈ പ്രസംഗം നടത്തിയ ദിവസമാണ് പിന്നീട് ഉപഭോക്തൃ അവകാശദിനമായത്.




</doc>
<doc id="340090" url="https://ml.wikipedia.org/wiki?curid=340090" title="സോണറില നായരി">
സോണറില നായരി

മെലാസ്‌റ്റൊമസ്റ്റേസി എന്ന സസ്യകുടുംബത്തിലെ സോണറില്ല ജനുസ്സിൽപ്പെടുന്ന ഒരു സസ്യമാണ് സോണറില നായരി. . നെല്ലിയാമ്പതിക്കു സമീപം പശ്ചിമഘട്ട മലനിരകളിലെ പോത്തുമലയിൽ നിന്നാണ് സസ്യത്തെ കണ്ടെത്തിയത്. സമുദ്രനിരപ്പിൽ നിന്ന് 1200 മീറ്റർ ഉയരത്തിൽ വളരുന്ന ഈ സസ്യത്തിനു പിങ്ക് നിറത്തിലുള്ള പൂക്കളാണുള്ളത്. ഡോ. മായ സി. നായരും സൗമ്യ മുരുകനും ചേർന്നാണ് സസ്യത്തെ കണ്ടെത്തിയത്‌.തിരുവനന്തപുരത്തെ ഗവേഷണ സ്ഥാപനമായ എൻവയോൺമെന്റ് റിസോഴ്സ് റിസർച്ച് സെന്റർ (ERRC) സ്ഥാപക ഡയറക്ടറും ഇന്ത്യൻ പാലിനോളജിയുടെ പിതാവുമായ ഡോ. പി.കെ.കെ. നായരോടുള്ള ബഹുമാന സൂചകമായി സസ്യത്തിന് "സോണറില നായരി" എന്ന പേരു നൽകുകയായിരുന്നു. സസ്യത്തിന്റെ കണ്ടത്തൽ സംബന്ധിച്ച വിവരം രാജ്യാന്തര ജേണലായ ഫൈറ്റോകീസിന്റെ മാർച്ച് പതിപ്പിൽ പ്രസിദ്ധീകരിച്ചിരുന്നു.

1200 മീറ്ററോളം ഉയരമുള്ള പ്രദേശങ്ങളിൽ കാണപ്പെടുന്ന ഈ സസ്യത്തിന്റെ ഒരു ചെടിയിൽ രണ്ടു പൂക്കളേ ഉണ്ടാവാറൂള്ളൂ. പാറകളുടെ ഇടയ്ക്കുള്ള മണ്ണിൽ വളരുന്ന ഈ ചെടി ഗുരുതരമായ വംശനാശഭീഷണിയിലാണ്.


</doc>
<doc id="340091" url="https://ml.wikipedia.org/wiki?curid=340091" title="ലിയോ ഡേവിഡ്">
ലിയോ ഡേവിഡ്

ലിയോ ഡേവിഡ് ("Leo David" ).മലയാള സിനിമാ രംഗത്തെ ഹ്രസ്വ ചിത്ര സംവിധായകനാണ് ഇദ്ദേഹം. ആഫ്ടർ ഇഫക്റ്റ് , വിരിയാത്ത പൂക്കൾ, ഡോൾ, ഐ ലവ് യു തുടങ്ങിയ ചെറുചിത്രങ്ങളിലൂടെ പ്രശസ്തനാണ് ഇദ്ദേഹം.1990 ആഗസ്ത് 29 നു തൃശ്ശൂർ ജില്ലയിലെ ചിറ്റാട്ടുകരയിൽ ജനനം. പറപ്പൂര് സെന്റ്‌ ജോൺസ് സ്കൂളിലെ പ്രാഥമിക വിദ്യാഭ്യാസത്തിനു ശേഷം പ്ലസ്‌ ടു എസ് ആർ കെ ജി വി എം എച് എസ് എസ് പുറനാട്ടുകരയിൽ. തുടർന്ന് പ്രൈമറി അധ്യാപക പരിശീലനം.അതിനു ശേഷം സെന്റ്‌ തോമാസ് കോളേജിൽ ജന്തുശാസ്ത്രത്തിൽ ബിരുദം.

</doc>
<doc id="340101" url="https://ml.wikipedia.org/wiki?curid=340101" title="തുറന്ന കൈ സ്മാരകം">
തുറന്ന കൈ സ്മാരകം

ഇന്ത്യയിലെ കേന്ദ്രഭരണ പ്രദേശമായ ചണ്ഡീഗഢിൽ സ്ഥിതിചെയ്യുന്ന ഒരു പ്രതീകാത്മക സമുച്ചയമാണ് തുറന്ന കൈ സ്മാരകം (Open Hand Monument). വാസ്തുശില്പിയായ ലെ കൂർബസിയേ രൂപകല്പനചെയ്തത ഈ സ്മാരകം ചണ്ഡീഗഢ് സർക്കാരിന്റെ ഔദ്യോഗികമുദ്രയായി കണക്കാക്കുന്നു. "മാനവരാശിയുടെ ഐക്യത്തിന്റേയും, സമാധാനത്തിനും സമൃദ്ധിയ്ക്കും വേണ്ടിയുള്ള പരസ്പര സഹകരണത്തിന്റേയും പ്രതീകമാണിത്". ലെ കൂർബസിയേ പണികഴിപ്പിച്ച നിരവധി തുറന്ന കൈ ശിൽപങ്ങളുടെ ഏറ്റവും നല്ല ഉദാഹരണമാണ് ചണ്ഡീഗഢിലെ ഈ സ്മാരകം.
കാറ്റിന്റെ ദിശക്കനുസരിച്ച് കറങ്ങുന്ന 46 അടി (14 metres) ഉയരമുള്ള  ലോഹനിർമിതമായ മുകൾ ഭാഗമുൾപ്പെടെ ആകെ 85 അടി (26 metres)  ഉയരമുള്ള ഈ സ്മാരകത്തിന് 50 ടണ്ണോളം ഭാരവുമുണ്ട്. 

മാനവരാശിയുടെ ഐക്യത്തിന്റേയും, സമാധാനത്തിനും സമൃദ്ധിയ്ക്കും വേണ്ടിയുള്ള പരസ്പര സഹകരണത്തിന്റേയും പ്രതീകമാണിത്". ലെ കൂർബസിയേയുടെ ഒട്ടുമിക്ക ശിൽനിർമിതികളിലും ഈ ആശയങ്ങൾതന്നെയാണ് പ്രതിഫലിക്കുന്നത്. 

ഹിമാലയൻ പർവ്വതനിരകളിലെ സിവാലിക് മലനിരകൾ പശ്ചാത്തലമാക്കികൊണ്ട് ചണ്ഡീഗഢിലെ കാപ്പിറ്റൽ കോംപ്ലക്സിൽ സെക്ടർ-1 ലാണ് ഈ സ്മാരകം സ്ഥിതി ചെയ്യുന്നത്.
ചണ്ഡീഗഢിലെ തുറന്ന കൈ സ്മാരകം സ്ഥിതിചെയ്യുന്നിടത്തേക്ക് റോഡ്, റെയിൽ, വായു ഗതാഗത സൗകര്യങ്ങൾ ലഭ്യമാണ്. ദേശീയപാത 21 (Chandigarh – Manali), ദേശീയപാത 22 (Ambala – Kalka- Shimla – Khab, Kinnaur)ഈ പ്രദേശത്തുകൂടെയാണ് കടന്നു പോകുന്നത്. 
കാറ്റിന്റെ ദിശക്കനുസരിച്ച് കറങ്ങുന്ന 46 അടി (14 metres) ഉയരമുള്ള ലോഹനിർമിതമായ മുകൾ ഭാഗമുൾപ്പെടെ ആകെ 85 അടി (26 metres) ഉയരമുള്ള ഈ സ്മാരകത്തിന് 50 ടണ്ണോളം ഭാരവുമുണ്ട്.



</doc>
<doc id="340103" url="https://ml.wikipedia.org/wiki?curid=340103" title="ലിസ് മിച്ചൽ">
ലിസ് മിച്ചൽ

1970കളിലും 1980കളിലും ലോകമെമ്പാടുമുള്ള സംഗീത പ്രേമികളെ ആവേശം കൊള്ളിച്ച യൂറോപ്യൻ സംഗീത വൃന്ദമായിരുന്ന ബോണി എമ്മിലെ മുഖ്യ ഗായികയായിരുന്നു ജമൈക്കൻ ബ്രീട്ടീഷ് വംശജയായ എലിസബത്ത് റബേക്കാ ലിസ് മിച്ചൽ എന്ന ലിസ് മിച്ചൽ. (ജ: 12 ജൂലൈ 1952 ) 
പതിനൊന്നാം വയസ്സിൽ ലണ്ടനിലേയ്ക്ക് കുടിയേറിപാർത്ത കുടുംബത്തിലെ അംഗമായ ലിസ് റോക്ക് സംഗീതവൃന്ദമായ ഹെയറിനോടൊപ്പം ചേരുകയും ഗായികയായ ഡോണാ സമ്മറിനു പകരം ഒരു ജർമ്മൻ സംഗീതട്രൂപ്പിൽ ഉൾപ്പെടുത്തപ്പെടുകയും ചെയ്തു.
ഫ്രാങ്ക് ഫാരിയന്റെ നേതൃത്വത്തിലുള്ള ജർമ്മൻ സംഗീത വൃന്ദമായിരുന്ന ബോണി എമ്മിൽ ലിസ് ചേരുന്നത് സഹഗായികയായിരുന്ന മാർസിയ ബാരെറ്റിന്റെ നിർദ്ദേശപ്രകാരമാണ്.1986 ൽ ഫാരിയൻ ബാൻഡ് പിരിച്ചുവിടുന്നതുവരെ സംഘത്തിലെ അനിവാര്യമായ സാന്നിദ്ധ്യമായി അവർ തുടർന്നു.



</doc>
<doc id="340110" url="https://ml.wikipedia.org/wiki?curid=340110" title="1884">
1884

ഗ്രിഗോറിയൻ കാലഗണനാരീതി പ്രകാരമുള്ള, പത്തൊൻപതാം നൂറ്റാണ്ടിലെ എൺപത്തി ഒമ്പതാം നാലാം വർഷമായിരുന്നു 1884.


</doc>
<doc id="340113" url="https://ml.wikipedia.org/wiki?curid=340113" title="മൊത്ത ദേശീയ ഉത്പാദനം">
മൊത്ത ദേശീയ ഉത്പാദനം

ഒരു രാജ്യത്തെ ജനങ്ങളുടെ സമ്പത്താണ് മൊത്ത ദേശീയ ഉത്പാദനം (ജി.എൻ.പി.) എന്നതുകൊണ്ട് ഉദ്ദേശിക്കുന്നത്. ഇതിൽ രാജ്യത്തിന് പുറത്തുള്ള സമ്പാദ്യവും ഉൾപെടും.


</doc>
<doc id="340120" url="https://ml.wikipedia.org/wiki?curid=340120" title="ഫ്രാങ്ക് ഫാരിയൻ">
ഫ്രാങ്ക് ഫാരിയൻ

യൂറോപ്യൻ സംഗീത വൃന്ദമായിരുന്നു ബോണി എമ്മിന്റെ സ്ഥാപകനും നിരവധി സംഗീതറെക്കോഡുകളുടെ നിർമ്മാതാവുമായിരുന്നു ഫ്രാങ്ക് ഫാരിയൻ(ജ: 18 ജൂലൈ 1941, കൈൺ,ജെർമ്മനി).ഗാനശില്പങ്ങൾക്കും ഫാരിയൻ രൂപം നൽകിയിട്ടുണ്ട്.


</doc>
<doc id="340150" url="https://ml.wikipedia.org/wiki?curid=340150" title="വളളിയാംകാവ് ദേവീക്ഷേത്രം">
വളളിയാംകാവ് ദേവീക്ഷേത്രം

കോട്ടയം-കുമളി ദേശീയപാതയിൽ 35-ആം മെെലിൽ നിന്ന് ഏകദേശം പതിനഞ്ചു കിലോമീറ്റർ കിഴക്കുമാറി ട്രാവൻകൂർ റബ്ബർ ആൻഡ്‌ ടീ കമ്പനിയാൽ ചുറ്റപ്പെട്ട പ്രദേശത്താണ് വളളിയാംകാവ് ദേവീക്ഷേത്രം സ്ഥിതി ചെയ്യുന്നത്. ഇടുക്കി ജില്ലയിലെ പീരുമേട് താലൂക്കിലാണ് ഈ ക്ഷേത്ര സമുച്ചയം.വളരെയധികം ചരിത്രപ്രാധാന്യമുളള ഒരു ക്ഷേത്രം കൂടിയാണിത്.

കോട്ടയം, ചങ്ങനാശ്ശേരി, കുമളി എന്നീ സ്ഥലങ്ങളിൽ നിന്ന് മുണ്ടക്കയത്തിനടുത്തുളള 35-ആം മെെലിൽ വന്നതിന് ശേഷം 4 കി.മി. കുമളി റൂട്ടിൽ സഞ്ചരിച്ചാൽ വലത് ഭാഗത്തേയ്ക്ക് റബ്ബർ എസ്റ്റേറ്റ്‌ന് നടുവിലൂടെ പോകുന്ന റോഡ്‌ ക്ഷേത്രത്തിൽ എത്തിച്ചേരുന്നു.ധാരാളം പ്രെെവറ്റ്, കെ.എസ്.ആർ.ടി.സി. ബസ്സുകളും ക്ഷേത്രത്തിലേക്ക് സർവ്വീസ് നടത്തുന്നു.ഒാട്ടോ, ജീപ്പ്, ടാക്സി മുതലായ വാഹനങ്ങളും സർവ്വീസ് നടത്താറുണ്ട്.മലനിരകളാൽ ചുറ്റപ്പെട്ട മനോഹരമായ പ്രദേശത്താണ് ക്ഷേത്രം സ്ഥിതി ചെയ്യുന്നത്.ഏറ്റവും അടുത്തുള്ള റെയിൽവേ സ്റ്റേഷനുകൾ ചങ്ങനാശ്ശേരിയും, കോട്ടയവുമാണ്. ഏറ്റവും അടുത്തുള്ള വിമാനത്താവളം നെടുമ്പാശ്ശേരി ആണ്.

ചരിത്രവുമായി വളരെയധികം ബന്ധപ്പെട്ടുകിടക്കുന്ന ഒരു ക്ഷേത്രമാണ് വളിയാംകാവ്.പാണ്ഡവരുടെ വനവാസകാലത്ത് അവർ ഇപ്പോഴത്തെ പാഞ്ചാലിമേട്ടിൽ എത്തിച്ചേർന്നു.അവിടുത്തെ ആദിവാസികൾ പാണ്ഡവർക്ക് വേണ്ട സഹായങ്ങൾ ചെയ്തുകൊടുത്തു.അവിടെ നിന്ന് പോകുന്നതിന് മുമ്പായി പാണ്ഡവർ അവർ ആരാധിച്ചിരുന്ന ദുർഗാദേവിയുടെ വിഗ്രഹം ആദിവാസി മൂപ്പന് സമ്മാനമായി നൽകി.ഈ ദേവിയെ ആരാധിക്കുന്നതിലൂടെ എല്ലാ എെശ്വര്യ അനുഗ്രഹളും നിങ്ങൾക്ക് വന്നുചേരുമെന്ന് പാണ്ഡവർ പറഞ്ഞു.
എന്നാൽ ആദിവാസികൾ അവരുടേതായ പ്രാകൃതരീതിയിൽ ദേവിയെ ആരാധിച്ചതുമൂലം ദേവി ഭദ്രയായി മാറി.അനന്തരം ആ പ്രദേശം വാസയോഗ്യമല്ലാതെയായി.പിന്നീട് ദേവി ഇപ്പോഴത്തെ വളളിയംകാവ് പ്രദേശത്ത് വളളിയിലാടി വന്ന് കുടികൊണ്ടു.അങ്ങനെ ആ പ്രദേശം വളളിയടിക്കാവ് ആയി.പിന്നീട് കാലാന്തരത്തിൽ വളളിയാംകാവ് ആയി മാറുകയും ചെയ്തു.ദേവി ആടി വന്ന വളളി ഒരു ഭീകരമായ വളളിക്കെട്ടായി മാറി.ഇതിലെ അഞ്ചുമൂർത്തി സങ്കൽപ്പം പാണ്ഡവരുമായി ബന്ധപ്പെട്ടുകിടക്കുന്നു.ആദിവാസികൾ അവരുടെ ആചാരരീതിയിൽ ദേവിയെ പൂജിച്ചുവന്നു.കാര്യസാധ്യത്തിനായി പിന്നീട് ഭദ്രയേക്കൂടി ആരാധിച്ചുവന്നു.അങ്ങനെ ഭദ്രയുടെ ചെെതന്യവും ശക്തികളും വർദ്ധിച്ചുവന്നു.

ദിവസേന എട്ട് പൂജകളാണ് ഇവിടെ ഉള്ളത്.രാവിലെ 5.00ന് പളളിയുണർത്തൽ, 5.30ന് നടതുറക്കൽ, 7.30ന് ഉഷപൂജ, 11.30ന് ഉച്ചപൂജ.വെെകിട്ട് 5.00ന് നടതുറക്കൽ, 6.30ന് ദീപാരാധന,അത്താഴ പൂജ 7.45ന് നടയടക്കൽ 8.00ന് ഗുരുതി 8.15ന്.ക്ഷേത്രത്തിൽ ഭക്തജനത്തിരക്ക് മിക്കദിവസങ്ങളിലും അനുഭവപ്പെടാറുണ്ട്.

കടുംപായസം, പാൽപായസം, വറപൊടി, വെള്ള നിവേദ്യം , ത്രിമധുരം തുടങ്ങിയവയാണ് പ്രധാന നിവേദ്യങ്ങൾ.

മീന മാസത്തിലെ അശ്വതി-ഭരണി നാളുകളിൽ തിരു ഉത്സവവും പൊങ്കാലയും ആഘോഷിക്കുന്നു.ജൂലൈ 8നാണ് പ്രതിഷ്ഠാദിനം. ചിങ്ങമാസത്തിലെ വിനായക ചതുർഥി, ദുർഗ്ഗാഷ്ടമി, എല്ലാ ആദ്യ ചൊവ്വ, വെള്ളി തുടങ്ങിയവയാണ് മറ്റ് വിശേഷദിവസങ്ങൾ. എല്ലാ അവസാന വെള്ളിയാഴ്ച്ചകളിലും ഐശ്വരിയ പൂജയും എല്ലാ ആദ്യ വെളളി ചൊവ്വ ദിവസങ്ങളിൽ നാരങ്ങാവിളക്കും നടത്തി വരുന്നു.


</doc>
<doc id="340154" url="https://ml.wikipedia.org/wiki?curid=340154" title="ഇറക്കുമതി">
ഇറക്കുമതി

സാധനങ്ങളോ സേവനങ്ങളോ മറ്റൊരു രാജ്യത്തുനിന്നും കൊണ്ടുവരുന്ന പ്രക്രിയയാണ് ഇറക്കുമതി. ഇറക്കുമതി ചെയ്യുന്ന ആളിനെ അല്ലെങ്കിൽ രാജ്യത്തിനെ ഇമ്പോർടർ എന്നു വിലിക്കുന്നു.സ്വീകരിക്കുന്ന രാജ്യത്തിന്റെ ഇറക്കുമതി അത് അയയ്ക്കുന്ന രാജ്യത്തിന്റെ കയറ്റുമതി ആണ്. ഇറക്കുമതിക്കുമേൽ നികുതി ചുമത്തുന്നത് കസ്റ്റംസ്സ് അതോറിറ്റി ആണ്.


</doc>
<doc id="340156" url="https://ml.wikipedia.org/wiki?curid=340156" title="നാൻസി ഫ്രാൻസീസ്">
നാൻസി ഫ്രാൻസീസ്

തമിഴ്​നാട്​ നിയമസഭയിലേക്ക് നാമനിർദ്ദേശം ചെയ്യപ്പെട്ടിട്ടുള്ള ആംഗ്ലോ ഇന്ത്യൻ പ്രതിനിധിയാണ് ഡോ. നാൻസി ഫ്രാൻസിസ് 

ആലപ്പുഴ സ്വദേശിയായ നാൻസി ഫ്രാൻസീസ് മധുര മീനാക്ഷി ആശുപത്രിയിലെ സീനിയർ അനസ്​തേഷ്യ കൺസൾട്ടൻറാണ്.



</doc>
<doc id="340166" url="https://ml.wikipedia.org/wiki?curid=340166" title="കയറ്റുമതി">
കയറ്റുമതി

സാധനങ്ങളോ സേവനങ്ങളോ മറ്റൊരു രാജ്യത്തേക്ക് അയയ്ക്കുന്ന പ്രക്രിയയാണ് കയറ്റുമതി.സ്വീകരിക്കുന്ന രാജ്യത്തിന്റെ ഇറക്കുമതി അത് അയയ്ക്കുന്ന രാജ്യത്തിന്റെ കയറ്റുമതി ആണ്.കയറ്റുമതി ചെയ്യുന്ന ആൾ ആണ് ഏക്സ്പോർടർ.


</doc>
<doc id="340170" url="https://ml.wikipedia.org/wiki?curid=340170" title="പാളയം രക്തസാക്ഷി മണ്ഡപം">
പാളയം രക്തസാക്ഷി മണ്ഡപം

1857-ലെ ഇന്ത്യൻ ഒന്നാം സ്വാതന്ത്ര്യസമരത്തിനെ അനുസ്മരിക്കാൻ അതിന്റെ 100-ാം വാർഷികമായിരുന്ന 1957-ൽ കേരളത്തിലെ ആദ്യ മന്ത്രിസഭ നിർമ്മിച്ച സ്മൃതി മണ്ഡപമാണ് പാളയത്തെ രക്തസാക്ഷിമണ്ഡപം. ഇത് 1957 ഓഗസ്‌റ്റ് 14-ന് അന്നത്തെ ഇന്ത്യൻ രാഷ്ട്രപതി ഡോ. രാജേന്ദ്ര പ്രസാദാണ് ഉദ്ഘാടനം നിർവ്വഹിച്ചത്. ഇതിന്റെ ഉദ്ഘാടനത്തിനു ആലപിക്കാൻ ചിട്ടപ്പെടുത്തിയതാണ് ബലികുടീരങ്ങളേ... എന്ന ഗാനം.


</doc>
<doc id="340175" url="https://ml.wikipedia.org/wiki?curid=340175" title="എരുമേലി ശ്രീധർമ്മശാസ്താക്ഷേത്രം">
എരുമേലി ശ്രീധർമ്മശാസ്താക്ഷേത്രം

മധ്യ കേരളത്തിലെ പ്രധാനപ്പെട്ട ശാസ്താ ക്ഷേത്രങ്ങളിൽ ഒന്നാണ് എരുമേലി ശ്രീധർമ്മശസ്താ ക്ഷേത്രം. കെെയിൽ അമ്പേന്തി കിഴക്കോട്ടു നോക്കി നിൽക്കുന്ന ശാസ്താവിനെയാണ് ഇവിടെ പ്രതിഷ്ഠിച്ചിട്ടുളളത്. കുംഭമാസത്തിലെ ഉത്രംനാളിൽ ആറാട്ടു നടത്താൻ പാകത്തിനു പത്തുദിവസത്തെ ഉത്സവമുണ്ട്. ഇവിടെ രണ്ട് ക്ഷേത്രങ്ങളുണ്ട്, കൊച്ചമ്പലവും വലിയമ്പലവും. അവ തമ്മിൽ അര കിലോമീറ്റർ മാത്രം അകലമേയുള്ളൂ. ശബരിമലയിൽ തന്ത്രാവകാശമുള്ള താഴമൺ മഠക്കാർക്കാണ് ഈ ക്ഷേത്രത്തിലെയും തന്ത്രാവകാശം.

എരുമകൊല്ലി എന്ന സ്ഥലമാണ് പിന്നീട് എരുമേലി എന്നായിത്തീർന്നത്. അയ്യപ്പൻ മഹിഷിയെ വധിച്ചത് ഇവിടെ വച്ചാണെന്ന് വിശ്വാസമുണ്ട്. എരുമയുടെ രക്തം വീണ കുളം രുധിരകുളം എന്ന പേരിലും ഇപ്പോൾ ഉതിര കുളം എന്ന പേരിലും അറിയപ്പെടുന്നു. പണ്ട് റാന്നി കർത്താക്കളുടെ വകയായിരുന്നു ക്ഷേത്രം.ക്ഷേത്രത്തിന് ചുറ്റുമുള്ള സ്ഥലത്തിന്റെ പേര് ആലമ്പളളി എന്നായിരുന്നു.ആലമ്പളളി മില്ലക്കാരൻ (റവന്യൂ വകുപ്പിലെ ഒരു ഉദ്യോഗനാമം) പമ്പയാറ്റിൽ നിന്ന് കിട്ടിയ വിഗ്രഹം പ്രതിഷ്ഠിക്കാനായി ക്ഷേത്രം പണിയിച്ചു എന്നാണ് എെതിഹ്യം. മില്ലക്കാരൻ മുക്കൂട്ടുതറ തിരുവമ്പാടി ക്ഷേത്രത്തിലെ ഉത്സവത്തിന് ഭാര്യാസമേതം പോയിരുന്നു.അവിടെ ആരും മില്ലക്കാരനെ വേണ്ടവിധം ആധരിച്ചില്ല. ഇതിൽ കോപവും നെെരാശ്യവും പൂണ്ട മില്ലക്കാരൻ ജോത്സ്യന്റെ നിർദ്ദേശപ്രകാരം പമ്പയാറ്റിൽ നിന്ന് വിഗ്രഹം കണ്ടെടുത്തു. ആലമ്പളളി പുരയിടത്തിൽ പയറുവിതച്ച് പൂവും കായുമായപ്പോൾ പശുവിനെ മേയാൻ വിട്ടു. മേഞ്ഞുകഴിഞ്ഞ പശു വിശ്രമിക്കാനായി കിടന്ന സ്ഥലത്ത് പ്രതിഷ്ഠ നടത്തിച്ചു എന്നാണ് എെതിഹ്യം.

ക്ഷേത്രത്തിലെ ഏക ഉപദേവതാ പ്രതിഷ്ഠ മാളികപ്പുറത്തമ്മയാണ്. ദിവസേന മൂന്ന് പൂജകളാണുളളത്, ഉഷപൂജ, ഉച്ചപൂജ, അത്താഴപൂജ.

‌‌__സൂചിക__

</doc>
<doc id="340207" url="https://ml.wikipedia.org/wiki?curid=340207" title="വോട്ടർ വെരിഫയബിൾ പേപ്പർ ഓഡിറ്റ് ട്രയൽ">
വോട്ടർ വെരിഫയബിൾ പേപ്പർ ഓഡിറ്റ് ട്രയൽ

തങ്ങളുടെ വോട്ട് കൃത്യമായി രേഖപ്പെടുത്തി എന്ന് സമ്മതിദായകർക്ക് ഉറപ്പാക്കാനായി തെരഞ്ഞെടുപ്പ് കമ്മീഷൻ നടപ്പാക്കിയ പുതിയ രസീത് സംവിധാനമാണു വിവിപ്പാറ്റ് (Voter Verifiable Paper Audit Trial - VVPAT). 2016ലെ നിയമസഭാ തിരഞെഞ്ടുപ്പിൽ കേരളത്തിൽ 12 മണ്ഡലങ്ങളിലെ തിരഞ്ഞെടുക്കപ്പെട്ട ബൂത്തുകളിൽ പരീക്ഷണാടിസ്ഥാനത്തിൽ ഇതു നടപ്പാക്കി. രേഖപ്പെടുത്തിയ വോട്ടിന്റെ വിവരം പ്രിന്റ് ചെയ്ത കടലസ് സ്ലിപ്പ് ഇലക്ട്രോണിക്ക് വോട്ടിങ് യന്ത്രത്തിൽ സമ്മതിദായകർക്ക് കാണിച്ചുനൽകുന്ന രീതിയാണിത്. തങ്ങൾ ഉദ്ദേശിച്ച സ്ഥാനാർത്ഥിക്ക് അഥവാ ചിഹ്നത്തിന് തന്നെയാണോ വോട്ട് ചെയ്തതെന്ന് ഇതുവഴി ഉറപ്പാക്കാൻ അവർക്ക് കഴിയും.


</doc>
<doc id="340235" url="https://ml.wikipedia.org/wiki?curid=340235" title="സുംവാൾട്ട്">
സുംവാൾട്ട്

അമേരിക്ക പുതുതായി നിർമ്മിച്ച ഏറ്റവും വിനാശകാരിയായ പടക്കപ്പൽ ആണ് യു.എസ്.എസ്.സുംവാൾട്ട്.610 അടി നീളമുള്ള കപ്പലിന് 143 നാവികരെ ഉൾക്കോള്ളാനാവും. റഡാറുകളെ കബളിപ്പിച്ച് ശത്രുസേനയിലേക്ക് കടന്നു കയറുവാമാവും.മണിക്കൂറിൽ 56 കിലോമീറ്ററാണു വേഗം.29000 കോടി രൂപയോളം വരും നിർമ്മാണച്ചിലവ്.


</doc>
<doc id="340238" url="https://ml.wikipedia.org/wiki?curid=340238" title="ശിവാലിക് മലനിരകൾ">
ശിവാലിക് മലനിരകൾ

ഹിമാലയത്തിന്റെ പുറംഭാഗത്ത് സിന്ധുനദിമുതൽ ബ്രഹ്മപുത്രവരെ വ്യാപിച്ചുകിടക്കുന്ന മലനിരകൾ അറിയപ്പെടുന്ന പേരാണ് സിവാലിക് മലനിരകൾ അഥവാ ശിവാലിക് മലനിരകൾ (Sivalik Hills) 
ചുരിയ കുന്നുകൾ, ചുരെകുന്നുകൾ, മർഗല്ല കുന്നുകൾ എന്നൊക്കെയാണ് മറ്റു പേരുകൾ. ചില സംസ്കൃത കൃതികളിൽ മനക് പർവ്വതം എന്നും കാണുന്നുണ്ട്


</doc>
<doc id="340243" url="https://ml.wikipedia.org/wiki?curid=340243" title="ബേസൽ പരിഷ്കാരങ്ങൾ">
ബേസൽ പരിഷ്കാരങ്ങൾ

1973 ലെ ബ്രെട്ടന്വുഡ് സംവിധാനത്തിന്റെ പരാജയത്തെത്തുടർന്ന് 1974ൽ 10 രാജ്യങ്ങൾ ചേർന്ന് ഒരു കമ്മറ്റിക്ക് (basel committe on banking supervision -BCBS) രൂപം നൽകുകയുണ്ടായി. സ്വിറ്റ്സർലൻഡിലെ ബേസൽ തലസ്ഥാനമായി പ്രവർത്തിക്കുന്ന ബാങ്ക് ഒഫ് ഇന്റർനാഷനൽ സെറ്റിൽമെന്റ്സിന്റെ (Bank of International Settlements-BIS) നിയത്രനത്തിലായിരുന്നു ഈ കമ്മറ്റി രൂപപ്പെട്ടതും പ്രവർത്തിച്ചതും. ഇവരുടെ ഒന്നാമത്തെ നിർദ്ദേശങ്ങൾ basel1 എന്ന പേരിൽ1988 ലും രണ്ടാമത്തെ നിർദ്ദേശങ്ങൾ basel2 എന്ന പേരിൽ 2004 ലും പുറത്തിറക്കി. 2008 ലെ സമ്പത്തിക തകർച്ചയെ തുടർന്ന് പരിഷ്കരിച്ച നിർദ്ദേശങ്ങലോടെ basel3 പരിഷ്കാരങ്ങൾ 2010 ൽ പുറത്തിറക്കി. ഇന്റ്യയിൽ ഏപ്രിൽ 2013 മുതൽ റിസർവ ബാക്ക് ബേസൽ പരിഷ്കാരങ്ങൾക്ക് തുടക്കം കുറിച്ചിട്ടുണ്ട്.


</doc>
<doc id="340251" url="https://ml.wikipedia.org/wiki?curid=340251" title="നിർഭയ">
നിർഭയ

സ്ത്രീകൾക്ക് നേരെ വർദ്ധിച്ച് വരുന്ന അതിക്രമങ്ങൾ തടയുക അതുവഴി കുറ്റകൃത്യങ്ങൾ കുറച്ച് സ്ത്രീകളുടെ സുരക്ഷ ഉറപ്പാക്കുക എന്ന ലക്ഷ്യത്തോടെ ജനമൈത്രീ സുരക്ഷ പദ്ധതിയുടെ ഭാഗമായി കേരള പോലീസ് 2015 വർഷം മുതൽ നടപ്പിലാക്കി വരുന്ന ഒരു പദ്ധതിയാണ് "നിർഭയ", വനിത സ്വയം പ്രതിരോധ പരിശീലന പരിപാടി. സംസ്ഥാനത്ത് 2016 വർഷത്തിൽ രണ്ടര ലക്ഷം സ്ത്രീകൾ ഈ പരിശീലന പരിപാടിയുടെ ഗുണഭോക്താക്കളായി. ഈ പദ്ധതി സംസ്ഥാനത്തെ മുഴുവൻ സ്ത്രീകളിലും എത്തിക്കുന്നതിനായി എല്ലാ ജില്ലയിലും അതാത് ജില്ലാ പോലീസ് മേധാവികളുടെ മേൽനോട്ടത്തിൽ ജില്ലാ സ്വയം പ്രതിരോധ സെൻ്റെറുകൾ പ്രവർത്തിച്ച് വരുന്നു. തന്നെക്കാൾ വളരെ ബലമുള്ള ഒരാളിൽ നിന്നു പോലും വളരെ കുറഞ്ഞ സമയം കൊണ്ട്, കുറഞ്ഞ ബലമുപയോഗിച്ച് പ്രതിരോധിച്ച് കൊണ്ട് രക്ഷപെടുന്നതിനുള്ള ചെറുതും ഫലപ്രദമായതുമായ അൻപതോളം ടെക്നിക്കുകളാണ് ഇതിൽ ഉൾപ്പെടുത്തിയിരിക്കുന്നത്. ആറ് വയസ്സുള്ള കുട്ടികൾ മുതൽ വൃദ്ധരായ സ്ത്രീകൾക്ക് വരെ ഈ പരിശീലനം നൾകുന്നത്. ഈ പരിശീലനത്തിലൂടെ സ്ത്രീകളുടെ ആത്മവിശ്വാസം വർദ്ധിപ്പിക്കുകയും, അതുവഴി സാമൂഹിക ജീവിത്തിൽ കൂടുതൽ കരുത്തോടെ ഇടപെടുന്നതിന് സ്ത്രീകളെ പ്രാപ്തരാക്കുകയാണ് നിർഭയയുടെ ആത്യന്തിക ലക്ഷ്യം.

കേരളത്തിലെ സാഹചര്യത്തിൽ താഴെ പറയുന്ന കുറ്റകൃത്യങ്ങളാണ് സ്ത്രീകൾക്കെതിരെ കൂടുതലായി കണ്ടു വരുന്നത്.
സ്ത്രീകൾക്കും കുട്ടികൾക്കുമെതിരെയുള്ള ലൈംഗികാതിക്രമങ്ങൾ തടയുന്നതിനുവേണ്ടി കേരള സർക്കാർ നടപ്പിലാക്കിയ നൂതന പരിപാടി ആണ് നിർഭയ. ലൈംഗികപീഡനം ,ലൈംഗികാതിക്രമം ,ലൈംഗികവൃത്തിക്കു വേണ്ടിയുള്ള മനുഷ്യക്കടത്ത് തുടങ്ങിയവയ്ക്കെതിരെയുള്ള ശക്തമായ പ്രവർത്തനങ്ങളാണ് ഈ പരിപാടിയിലൂടെ ലക്ഷ്യമിടുന്നത് .ലൈംഗികകുറ്റകൃത്യങ്ങളിൽനിന്ന് കുട്ടികളെ സംരക്ഷിക്കുന്ന നിയമം 2012, സ്ത്രീകൾ തൊഴിലിടങ്ങളിൽ നേരിടുന്ന ലൈംഗികപീഡനങ്ങളിൽ നിന്നുള്ള സംരക്ഷണ കരടു നിയമം 2012 എന്നിവയുടെ പിൻബലത്തിലാണ് ഈ പദ്ധതി ആവിഷ്കരിച്ചത്.പ്രതിരോധം ,സംരക്ഷണം ,നിയമനടത്തിപ്പ്, പുനരധിവാസവും പുനരേകീകരണവും എന്നിങ്ങനെ നാലു മേഖലകളിലെ ഇടപെടലുകലാണ് പദ്ധതി ലക്ഷ്യമിടുന്നത്.2013 മുതൽ എല്ലാ വർഷവും മാർച്ച് 1 നിർഭയ ദിനമായി ആചരിക്കുന്നു.


</doc>
<doc id="340253" url="https://ml.wikipedia.org/wiki?curid=340253" title="ബാങ്കിങ്ങ് ഓംബുഡ്സ്മാൻ">
ബാങ്കിങ്ങ് ഓംബുഡ്സ്മാൻ

ബാങ്കിങ്ങ് ഓംബുഡ്സ്മാൻ സ്കീം വകുപ്പ് 4 
പ്രകാരം നിയമിക്കപ്പെടുന്ന വ്യക്തിയാണ് ബാങ്കിങ്ങ് ഓംബുഡ്സ്മാൻ.ബാങ്കിങ്ങ് ഓംബുഡ്സ്മാന്മാരെ നിയമിക്കുന്നത് റിസർവ്ബാങ്കാണ്. ബാങ്കിന്റെ ജനറൽ മാനേജരോ ചീഫ് മാനേജരോ ആണ് ഇങ്ങനെ നിയമിക്കപ്പെടുന്നത്. നിയമന കാലാവധി മൂന്ന് വർഷമാണ്.


</doc>
<doc id="340261" url="https://ml.wikipedia.org/wiki?curid=340261" title="വാരണക്കോട്ടില്ലം">
വാരണക്കോട്ടില്ലം

കണ്ണൂർ ജില്ലയിൽ ചിറക്കൽ കോവിലകത്തിന്റെ പരിധിയിൽ ഉൾപ്പെടുന്ന ചെറുതാഴം പ്രദേശത്തെ നമ്പൂതിരി ജന്മികുടുംബം.ഇവരുടെ കുടിയാന്മാരായിരുന്നു ഇവിടത്തെ കൃഷിക്കാർ മുഴുവനും. 1921 ലെ ഖിലാഫത്ത് പ്രസ്ഥാനവും മാപ്പിള ലഹളയും വാരണക്കോട്ടില്ലത്തെ ജന്മിമാരിലും വലിയ ആശങ്കകൾ ഉണ്ടാക്കിയിരുന്നു.കൃഷിക്കാരെ സഹായിക്കാനായി ഈ ഇല്ലക്കാർ മുങ്കൈയെടുത്ത് ചെറുതാഴത്ത് ഐക്യ നാണ്യ സംഘം രൂപീകരിച്ചു. എട്ടാം നൂറ്റാണ്ടിന്റെ അവസാനവർഷങ്ങളിൽ ചിറക്കൽപ്രദേശം ഭരിച്ചിരുന്ന ഉദയവർമ്മൻ കോലത്തിരി ഗോകർണ്ണത്ത് നിന്നും 237 വൈജ്ഞാനിക ബ്രാഹ്മണകുടുംബങ്ങളെ ചെറുതാഴത്തും പരിസരപ്രദേശങ്ങളിലുമായി പാർപ്പിച്ചുവെന്നും ശ്രീരാഘവപുരേശസഭായോഗം എന്നറിയപ്പെട്ടിരുന്ന പ്രസ്തുതസംഘത്തിന്റെ ആരാധനയ്ക്കായി പരശുരാമനാൽ പ്രതിഷ്ഠിതമായ ശ്രീരാഘവപുരം ക്ഷേത്രം ദാനം ചെയ്തുവെന്നും ജംബുദ്വീപോല്പത്തി എന്ന പ്രാചീനഗ്രന്ഥം പ്രതിപാദിക്കുന്നു.ശ്രീരാഘവപുരം ക്ഷേത്രം എന്നും ഹനുമാരമ്പലം ഈനും പേരുള്ള ക്ഷേത്രത്തിന്റെ ഊരാളന്മാരാണ് വാരണക്കൂട്ടില്ലത്തെ നമ്പൂതിരിമാർ

നെഹ്രു 28.5.1927 ൽ ചെറുതാഴത്ത് വന്നിരുന്നു. അന്ന് പയ്യന്നൂർ റെയിൽവേസ്റ്റേഷനിൽ വണ്ടിയിറങ്ങിയ നെഹ്രുവിനെ വാരണംകോട്ടില്ലം വക കാളവണ്ടിയിലായിരുന്നു വിളയാങ്കോട്ട് എത്തിച്ചത്.തുടർന്ന് അദ്ദേഹം ചാത്തുക്കുട്ടിനായരുടെ വീട്ടിൽ താമസിച്ചു.
പ്രശസ്ത ചിത്രകാരനായ രാജാ രവിവർമ്മ ഇവിടെ താമസിച്ച് ചിത്രങ്ങൾ വരച്ചിട്ടുണ്ട്. കൂടാതെ ഇല്ലത്തോടനുബന്ധിച്ച് കഥകളിയോഗവും കഥകളി അരങ്ങുകളും നടന്നുവന്നിരുന്നു. ലോകപ്രശസ്ത കഥകളികലാകാരന്മാരായ ഗുരു ചന്തുപ്പണിക്കരും, കലാമണ്ഡലം കൃഷ്ണൻനായരും വാരണക്കോട്ടില്ലം കഥകളിയോഗത്തിലൂടെ വളർന്നുവന്നവരാണ്. 
 

</doc>
<doc id="340291" url="https://ml.wikipedia.org/wiki?curid=340291" title="പിന്നാക്കവിഭാഗ കമ്മീഷൻ">
പിന്നാക്കവിഭാഗ കമ്മീഷൻ

1992 ലെ സുപ്രീം കോടതിയുടെ മണ്ഡൽ വിധിന്യായതിന്റെ വെളിച്ചത്തിൽ 1993-ലാണ് ദേശീയ പിന്നാക്കവിഭാഗ കമ്മീഷൻ രൂപവത്കരിക്കുന്നത് .അദർ ബാക്ക്വേർഡ് ക്ലാസ്സസ്സ്(ഒ.ബി.സി) പട്ടികയിൽ ഏതെങ്കിലും സമുദായത്തെ ഉള്പ്പെടുത്തുന്നതും ഒഴിവാക്കുന്നതും പരിശോധിച്ച് സർക്കാരിനു ഉപദേശം നൽകുകയാണ് പിന്നാക്കവിഭാഗ കമ്മീഷന്റെ ചുമതല. ഉപദേശം നടപ്പിലാക്കാൻ സർക്കാർ ബാധ്യസ്ഥമാണ്. ഒരു ചെയർപ്പേഴ്സണും മൂന്ന് അംഗങ്ങളും ആണ് പിന്നാക്കവിഭാഗ കമ്മീഷനിലുളത്.


</doc>
<doc id="340313" url="https://ml.wikipedia.org/wiki?curid=340313" title="ജിഎൻ-സെഡ്">
ജിഎൻ-സെഡ്

ഹബിൾ ടെലസ്കോപ്പിന്റ സാതകൾ പ്രയേജനപ്പെടുതി നടതിയ പരീഷണതിൽ പ്രപഞ്തിൽ ഏറ്റവും അകെലെയുള്ള ഗാലക്സി തിരിച്ച് അറിഞു.പ്രാപഞിക ദൂരെതിന്റ കാര്യതിൽ പുതിയ റെകോഡ് 1340 ക്കോടീ പ്രകാശവർഷം അകലെയുള്ള ഗാലക്സി കനടൂപിടിചു.ഉർസ മേജർ നക്ഷത്രഗണതിന്റ ദിശയിൽ ഈ ഗാലക്സിക്ക് ജിഎൻ-സെഡ് 11 എന്നാണ് പേരിട്ടിരിക്കുന്നത്.പ്രപഞചതിൽ വെറും 3 ശതമാനം മാത്രം പ്രായമുള്ള് കാലന്ത് രൂപപ്പെട്ട ഗാലക്സിയാണ് ജിഎൻ സെഡ് 11.മഹാവിസ്ഫോടനം നടന്ന് കഴിഞ 400 മിലൺ വർഷം രൂപപ്പട്ടതാണ്.
നക്ഷത്ര സമൂഹം:ഉർസ മേജർ
രററ്റ് അസെൻഷൻ:12മ.36മി.25സെ
ചായവ്:+62ശതമാനം 14'31.4'
റെഡ് ഷിഫറ്റ്:11.09
മാസ്:10*10 സോളാർ മാസ്


</doc>
<doc id="340317" url="https://ml.wikipedia.org/wiki?curid=340317" title="ലവ് (ഫ്രഞ്ച് സിനിമ)">
ലവ് (ഫ്രഞ്ച് സിനിമ)

ഗാസ്‌പെർ നോവെ സംവിധാനം ചെയ്ത ഫ്രഞ്ച്–ബൽജിയം 3 ഡി സിനിമയാണ് ലവ്. 2015 ലെ തിരുവനന്തപുരം അന്തർദേശീയ ചലച്ചിത്രോത്സവത്തിൽ ഈ ചിത്രം പ്രദർശിപ്പിച്ചിരുന്നു. 
മർഫി എന്ന സിനിമ വിദ്യാർത്ഥിയുടെയും കാമുകി ഇലക്ട്രയുടേയും ഇവർക്കിടയിലേക്ക് വരുന്ന ഓമി എന്ന യുവതിയുടെയും ത്രികോണ പ്രണയമാണ് ലൈംഗികാതിപ്രസരത്തോടെ സിനിമ പറയുന്നത്. ലൈംഗിക രംഗങ്ങളാണ് പല സന്ദർഭങ്ങളിലും ചിത്രത്തിൽ കടന്നുവരുന്നത്. 
സിനിമയിലെ രണ്ട് നായികമാരും പുതുമുഖങ്ങളാണ്. അയോമി മയോക്ക് ഇലക്ട്രയെയും ഓമിയായി ക്ലാര ക്രിസ്റ്റിനും വേഷമിട്ടു. കാൾ ഗ്ലൂസ്മാനാണ് മർഫിയായി വെള്ളിത്തിരയിൽ എത്തിയത്. 


</doc>
<doc id="340321" url="https://ml.wikipedia.org/wiki?curid=340321" title="അന്റാസോൾ സൗരോർജ്ജനിലയം">
അന്റാസോൾ സൗരോർജ്ജനിലയം

സ്പെയിനിൽ സൗരോർജ്ജം കേന്ദ്രീകരിച്ച് 150 മെഗാവാട്ട് (MW)വൈദ്യുതി നിർമ്മിക്കാൻ ശേഷിയുള്ള ഒരു സൗരോർജ്ജനിലയമാണ് അന്റാസോൾ സൗരോർജ്ജനിലയം (Andasol solar power station). പരാബൊളിൿ പ്രതലം ഉപയോഗിച്ച് വ്യാവസായിക അടിസ്ഥാനത്തിൽ വൈദ്യുതിയുണ്ടാക്കുന്ന യൂറോപ്പിലെ ആദ്യനിലയം ആണ് ഇത്. സൂര്യൻ പ്രകാശിക്കുന്നുണ്ടെങ്കിലും ഇല്ലെങ്കിലും വൈദ്യുതി ഉണ്ടാക്കാനായി തുടർച്ചയായി താപോർജ്ജം പുറത്തുവിടാൻ ചൂടു സൂക്ഷിച്ചു വയ്ക്കാനായി ഉരുകിയ ലവണങ്ങളുടെ വലിയ സംഭരണികളാണ് ഇവിടെ ഉപയോഗിക്കുന്നത്. 

പരാബോളയുടെ രൂപത്തിലുള്ള പ്രതലങ്ങൾ ഉപയോഗിച്ച് ആദ്യമായി യൂറോപ്പിൽ നിർമ്മിച്ച അന്റാസോൾ (1), 2009 മാർച്ചിൽ പ്രവർത്തനക്ഷമമായി. താരതമ്യേന ഉയരം കൂടിയപ്രദേശമായതിനാലും (1,100 m) മഴകുറഞ്ഞ വരണ്ടകാലാവസ്ഥയുള്ള സ്ഥലമായതിനാലും ഇവിടെ ലഭ്യമായ സൗരോർജ്ജത്തിന്റെ അളവ് കൂടുതലാണ്. വർഷത്തിൽ (2,200 kWh/m). ഓരോ നിലയത്തിൽ നിന്നും 50 (MW)മെഗാവാട്ട് വൈദ്യുതി ലഭിക്കുന്നു. അതായത് വർഷത്തിൽ ആകെ ഏകദേശം 165 ഗീഗാവാട്ട് മണിക്കൂർ (GW·h). സൗരോർജ്ജം ശേഖരിക്കുന്ന പ്രതലങ്ങൾക്ക് ആകെ 51 ഹെക്ടർ വിസ്തീർണ്ണമുണ്ട്. (ഏതാണ്ട് 70 ഫുട്‌ബോൾ കളിസ്ഥലത്തിനു തുല്യമായ വിസ്താരം); ഈ നിലയം ആകെ 200ഹെക്ടർ സ്ഥലമാണ് ഉപയോഗിക്കുന്നത്.

ഈ നിലയത്തിലെ താപസംഭരണി പകൽസമയം ഉൽപ്പാദിപ്പിക്കുന്ന താപത്തിന്റെ ഒരുഭാഗം ശേഖരിക്കുന്നു. 60% സോഡിയം നൈട്രേറ്റും 40% പൊട്ടാസ്യം നൈട്രേറ്റും ചേർന്ന ഒരു ലവണമിശ്രിതം ഉരുക്കിയാണ് ഈ താപം ശേഖരിക്കപ്പെടുന്നത്. സൂര്യപ്രകാശം ഇല്ലാത്തപ്പോഴും വൈകുന്നേരങ്ങളിലും ഈ താപസംഭരണിയിൽ നിന്നുമുള്ള ചൂട് ഉപയോഗിച്ച് വൈദ്യുതി ഉണ്ടാക്കുന്നു. ഇക്കാരണത്താൽ മറ്റു നിലയങ്ങളേക്കാൾ ഇരട്ടിയോളം ദിവസങ്ങൾ ഈ നിയത്തിന് പ്രവർത്തിക്കാൻ ആവുന്നു. പൂർണ്ണമായി സംഭരിക്കുന്ന അവസ്ഥയിൽ ഈ താപസംഭരണി 1,010 മെഗാവാട്ട് മണിക്കൂർ താപം സംഭരിക്കുകയും അങ്ങനെ സൂര്യപ്രകാശം ലഭ്യമല്ലാത്ത സമയത്ത് 7.5 മണിക്കൂർ പൂർണ്ണതോതിൽ വൈദ്യുതി ഉണ്ടാക്കാൻ വേണ്ടത്ര ചൂട് ശേഖരിക്കുകയും ചെയ്യുന്നു. 14 മീറ്റർ ഉയരവും 36 മീറ്റർ വ്യാസവുമുള്ള രണ്ട് സംഭരണികളാണ് ഇതിന് ഉപയോഗിക്കുന്നത്. ഇവയിലാണ് ഉരുകുന്ന ലവണം സംഭരിക്കുന്നത്. 200000 ആൾക്കാർക്കു വേണ്ടത്ര പരിസ്ഥിതിസൗഹൃദവൈദ്യുതി നൽകാൻ അന്റാസോൾ (1) നിലയത്തിന് ശേഷിയുണ്ട്.

അൻറ്റാസോൾ 3 പദ്ധതികളുടെ ഒരു സങ്കലനമാണ്. 2008 -ൽ പൂർത്തിയായ അന്റാസോൾ (1), 2009 -ൽ പൂർത്തിയായ അന്റാസോൾ (2), 2011 -ൽ പൂർത്തിയായ അന്റാസോൾ (3) എന്നിവയാണവ. (completed 2011). ഓരോ പദ്ധതിയും വർഷംതോറും ഏതാണ്ട് ഗീഗാവാട്ട് മണിക്കൂർ വൈദ്യുതി ലഭ്യമാക്കുന്നു. മൂന്നും കൂടി 495 ഗീഗാവാട്ട് മണിക്കൂർ. മൂന്നിനും കൂടി ആകെ 90 കോടി യൂറോ ആണ് ചെലവായത്.

അന്റാസോൾ (1) -ന്റെ നിർമ്മാണച്ചെലവ് ഏതാണ്ട് 38 കോടി അമേരിക്കൻ ഡോളറാണ്. താപം സൂക്ഷിക്കുന്നതിനുള്ള ചെലവ് ഒരു കിലോവാട്ട് മണിക്കൂറിന് ഏതാണ്ട് 50 ഡോളർ ആണ്, (ഒരു കിലോവാട്ട് മണിക്കൂർ താപം 400 ഡിഗ്രി സെന്റിഗ്രേഡിൽ സൂക്ഷിക്കാൻ ഏതാണ്ട് 68 കിലോ ഉപ്പ്). അന്റാസോളിന്റെ പ്രാരംഭചെലവിന്റെ ഏതാണ്ട് 13% വരും ഇത്. ഒരു കിലോവാട്ട്-മണിക്കൂർ വൈദ്യുതി ഉണ്ടാക്കാൻ 20 രൂപയോളം ചെലവ് കരുമെന്നാണ് നിർമ്മാതാക്കൾ അവകാശപ്പെടുന്നത്. 
എല്ലാതാപനിലയത്തിനും എന്നപോലെ ഇവിടെയും പ്രവർത്തിക്കുന്ന ദ്രാവകത്തെ തണുപ്പിക്കേണ്ടതുണ്ട്. ഓരോ നിലയവും വർഷത്തിൽ 870 ഘനമീറ്റർ ജല ബാഷ്പീകരിക്കാൻ കാരണമാവുന്നുണ്ട്. (ഒരു കിലോവാട്ട് മണിക്കൂറിന് 5 ലിറ്റർ). മറ്റു മിക്ക താപനിലയങ്ങളിലും ഇത് ഒരു കിലോവാട്ട് മണിക്കൂറിന് 2.5 ലിറ്ററിൽ താഴെയാണ്. അഥവാ ഇനി നദിക്കരയിലോ കടലിനറ്റുത്തോ ആണെങ്കിൽ പ്രായോഗികമായി ജലനഷ്ടം ഇല്ലെന്നും പറയാം. 



</doc>
<doc id="340327" url="https://ml.wikipedia.org/wiki?curid=340327" title="ശരത് ഹരിദാസ്">
ശരത് ഹരിദാസ്

ശരത് ഹരിദാസ് ആലുവയിൽ നിന്നുള്ള ഒരു മലയാളി സീരിയൽ നടനാണ്. മണ്മറഞ്ഞ കഥകളി ഗായകനായ വെണ്മണി ഹരിദാസിന്റെയും സരസ്വതിയുടെയും മകനായി ജനിച്ചു. സഹോദരൻ ഹരിത് ദാസ്. വെണ്മണി ഹരിദാസ് ഷാജി എൻ. കരുൺ സംവിധാനം ചെയ്ത സ്വഹം, വാനപ്രസ്ഥം എന്നീ രണ്ട് സിനിമകളിൽ അഭിനയിച്ചിട്ടുണ്ട്. 

തിരുവനന്തപുരം പെരുന്താന്നിയിലെ എൻ.എസ്.എസ്. കരയോഗം സ്കൂളിലാണ് പ്രാരംഭകാല വിദ്യാഭ്യാസം. ചെറുപ്പത്തിലേ തന്നെ അഭിനയത്തിനോട് താല്പര്യം ഉണ്ടായിരുന്നതു മൂലം പഠനം തുടരാൻ സാധിച്ചില്ല എങ്കിലും കൊമേർസിൽ ബിരുദം കരസ്ഥമാക്കിയിട്ടുണ്ട്. 
മൃദംഗം വയലിൻ എന്നീ വാദ്യോപകരണങ്ങൾ അഭ്യസിച്ചിട്ടുണ്ട്. അകന്ന ബന്ധുവായ മഞ്ജുവാണ് ഭാര്യ. രണ്ട് കുട്ടികളിൽ മൂത്തയാൾ പെൺകുട്ടിയാണ്. വേദ. 

പുരസ്കാരങ്ങൾ നേടിയ ഷാജി. എൻ. കരുൺ സംവിധാനം ചെയ്ത സ്വാഹം എന്ന ചലച്ചിത്രത്തിലൂടെയാണ് ശരത് മലയാളസിനിമയിലേക്ക് പ്രവേശിക്കുന്നത്. 1994-ൽ പുറത്തിറങ്ങിയ ഈ സിനിമയിൽ സ്വന്തം അച്ഛനായ വെണ്മണി ഹരിദാസ് ചായക്കടക്കാരനായും ശരത് അയാളുടെ മകനായും അഭിനയിച്ചു. ശരത്തിനുവേണ്ടി ശബ്ദലേഖനം ചെയ്തത് പ്രശസ്ത കർണ്ണാടക സംഗീതജ്ഞനായ തിരുവനന്തപുരം കൃഷ്ണകുമാറായിരുന്നു. ദേശവിദേശങ്ങളിൽ നിരവധി പുരസ്കാരങ്ങൾ നേടിയ ഈ സിനിമയിലൂടെ ശരത്തും പ്രശസ്തനായി. സമ്മോഹനം എന്ന സിനിമയാണു ശരത്ത് പിന്നീട് ചെയ്തത്. സി. പി. പദ്മകുമാർ സംവിധാനം ചെയ്ത ഈ സിനിമയിൽ പ്രധാനവേഷങ്ങൾ ചെയ്തത് പ്രശസ്തനായ മുരളിയും അർച്ചനയുമാണ്. എഡിൻബറയിൽ 1995ൽ നടന്ന അന്തർദേശീയ ചലച്ചിത്രമേളയിൽ ഈ സിനിമ ബെസ്റ്റ് ഒഫ് തെ ഫെസ്റ്റ് അവാർഡ് നേടുകയുണ്ടായി. 1998-ൽ ഹരിഹരൻ സംവിധാനം ചെയ്ത എന്നു സ്വന്തം ജാനകിക്കുട്ടി എന്ന സിനിമയിൽ എതാണ്ട് പ്രധാന വേഷത്തിനോട് തുല്യമായ വേഷം ചെയ്യാൻ ശരത്തിനു അവസരം ലഭിച്ചു. 


മലയാളത്തിൽ സംപ്രേക്ഷണം ചെയ്ത ശ്രീ മഹാഭാഗവതം എന്ന ശ്രേണിയിലെ അഭിനയത്തിലൂടെ ശരത് കൂടുതൽ ജനപ്രീതി നേടി. ശ്രീകൃഷ്ണനായി വേഷമിട്ടത് ശരത്തായിരുന്നു. 550 ഓളം ഭാഗങ്ങൾ ഉണ്ടായിരുന്ന ഈ സീരിയൽ നല്ല താരമൂല്യവും അഭിനന്ദനങ്ങളും ശരത്തിനു നേടിക്കൊടുത്തു. ജനങ്ങൾ ശരത്തിനെ ഭാവനാപൂർണ്ണമായി ശ്രീകൃഷ്ണനായി കാണാൻ ഇഷ്ടപ്പെട്ടിരുന്നു എന്നു രേഖപ്പെടുത്തിയിട്ടുണ്ട്. 

മറ്റൊരു മെഗാസീരിയൽ ആയ മനസ് ആയിരുന്നു മറ്റൊരു നാഴികക്കല്ല്. ഏഷ്യാനെറ്റിൽ അവതരിപ്പിച്ച അലാവുദീന്റെ അത്ഭുതവിളക്ക്, ഹരിചന്ദനം, അമ്മ തുടങ്ങിയ സീരിയലുകൾ ശരത്തിന്റെ പിന്നീടുള്ള വളർച്ചക്ക് വഴിവച്ചു. മിന്നുകെട്ട്, ശ്രീ ഗുരുവായൂരപ്പൻ, പറയിപെറ്റ പന്തീരുകുലം, കളിപ്പാട്ടങ്ങൾ, വാവ, മാനസപുത്രി, അക്ഷയപാത്രം, നിഴലുകൾ, ശാന്ത്യലക്ഷ്മി, അങ്ങാടിപ്പാട്ടു, ദ ഓഫിസർ എന്നിവയാണ് പിന്നീട് അദ്ദേഹം ചെയ്ത സീരിയലുകൾ. 

രംഗോളി എന്ന ടെലി വിഷൻ പരിപാടിയും അദ്ദേഹം അവതരിപ്പിച്ചിട്ടുണ്ട്. 

പാട്ടുകാരനായും നടനായും കഴിവ് തെളിയിച്ചിട്ടുള്ള ശരത് ഡബ്ബിങ്ങ് (ശബ്ദലേഖനം) മേഖലയിലും പ്രവർത്തിച്ചിട്ടുണ്ട്. നമ്മൾ എന്ന 2002 റിലീസ് ചെയ്ത കമൽ സിനിമയിൽ സിദ്ധാർത്ഥ് എന്ന നടനു വേണ്ടി ആദ്യമായി അദ്ദേഹം ശബ്ദം നൽകി. അതിനു ശേഷം നരേൻ, നിഷാൻ തുടങ്ങിയ നവാഗത നടന്മാർക്ക് വേണ്ടി അദ്ദേഹം ശബ്ദം നൽകിത്തുടങ്ങി. 

2006-ൽ ഏറ്റവും നല്ല ശബ്ദലേഖകനുള്ള സംസ്ഥാന പുരസ്കാരം നേടി. 

ഈ ലേഖനം പ്രധാനമായും അവലംബമാക്കിയിരിക്കുന്നത് http://www.spiderkerala.net/resources/10719-Sarath-Das-Malayalam-Actor-Profile-Biography.aspx എന്ന വെബ് പേജിനെയാണ് (2 ജൂൺ 2016-ൽ തിരുത്തൽ ചെയ്ത അവസ്ഥയിൽ) 


</doc>
<doc id="340340" url="https://ml.wikipedia.org/wiki?curid=340340" title="രശ്മി ബോബൻ">
രശ്മി ബോബൻ

മലയാളം സിനിമകളിലും ടെലിവിഷൻ സീരിയലുകളിൽ അഭിനിയിക്കുന്ന പ്രശസ്തയായ അഭിനേത്രിയായാണ് രശ്മി ബോബൻ ഇംഗ്ലീഷ്: Reshmi Boban. ടെലിവിഷൻ അവതാരകയായി തുടങ്ങിയ രശ്മി താമസിയാതെ ടെലി ഫിലിമുകളിലേക്ക് ചേക്കേറുകയായിരുന്നു. പ്രധാന സീരിയലുകൾ മനസുപറയുന്ന കാര്യങ്ങൾ, പാവക്കൂത്ത്, സ്വപ്നം എന്നിവയാൺ. വിനോദയാത്ര, അച്ചുവിന്റെ അമ്മ, രസതന്ത്രം തുടങ്ങി നിരവധി സിനിമകളിൽ അവർ അഭിനയിച്ചിട്ടുണ്ട്. 
കണ്ണൂരിലാണ് രശ്മി ജനിച്ചത്. രശ്മി നമ്പ്യാർ എന്നായിരുന്നു ജനനനാമം, അച്ഛൻ വിജയാബാങ്ക് ഉദ്യോഗസ്ഥനായിരുന്നു. അദ്ദേഹത്തിന്റെ ജോലി തിരുവനന്തപുരത്തേക്ക് താമസം മാറിയപ്പോൾ മുതൽ വിദ്യാഭ്യാസം തിരുവനന്തപുരത്തായിരുന്നു. ചെറുപ്പത്തിലേ നാട്യകലകൾ അഭ്യസിച്ചിരുന്ന രശ്മി തിരുവാതി, മോഹിനിയാട്ടം തുടങ്ങിയ നൃത്തരൂപങ്ങൾ അവതരിപ്പിച്ചിരുന്നു. 
ചലച്ചിത്ര സംവിധായകനും നടനുമായ ബോബൻ സാമുവലിനെയാണ് രശ്മി വിവാഹം ചെയ്തത്. പ്രേമവിവാഹമായിരുന്നു. പെയ്തൊഴിയാതെ എന്ന സിനിമയിലെ അസ്സോസിയേറ്റ് സംവിധായകനായിരുന്നു ബോബൻ സാമുവേൽ. നാലു മാസം പ്രണയം കൊണ്ടുനടന്ന ഇവർ കുടുംബത്തിന്റെ സഹായത്തോടെ ആറുമാസത്തിനു ശേഷം 2003 ൽ വിവാഹം കഴിച്ചു. ഇവർക്ക് രണ്ട് കുട്ടികൾ ഉണ്ട്. ഏഴാം ക്ലാസ് വിദ്യാർത്ഥിയായ ആകാശും മൂന്നാം ക്ലാസ് വിദ്യാർത്ഥിയായ നിതീഷും. സഹോദരൻ ലണ്ടനിൽ ജോലി ചെയ്യുന്നു. 

സൂര്യ ടി.വി. യിലെ അവതാരകയാണ് രശ്മി അദ്യം ദൃശ്യമാധ്യമങ്ങളിൽ പ്രത്യക്ഷപ്പെടുന്നത്. രശ്മിയുടെ അച്ഛന്റെ സുഹൃത്തുക്കൾ അക്കാലത്ത് സൂര്യ ടി.വി. യിൽ ജോലി ചെയ്തിരുന്നത് മുഖേനയാണ് ഈ അവസരങ്ങൾ രശ്മിക്ക് ലഭിക്കുന്നത്. അസൂയപ്പൂക്കൾ എന്ന എന്ന സീരിയലിലാണ് ആദ്യമായി അഭിനയിച്ചത്. മിലി എന്ന കഥാപാത്രത്തെയാണ് രശ്മി അവതരിപ്പിച്ചത്. പിന്നീട് 30 ഓളം ടെലി ഫിലിമുകളിലും സിനിമകളിലും സീരിയലുകളിലും സഹനടിയുടെ വേഷങ്ങൾ രശ്മി ചെയ്തു. ഇതിൽ പ്രശസ്തമായവ മനസ്സുപറയുന്ന കാര്യങ്ങൾ, ശ്രീ കൃഷ്ണ, പെയ്തൊഴിയാതെ, പാവക്കൂത്ത്, സ്വപ്നം, Autograph, Hello Kuttichathan, Velankani Mathavu എന്നിവയാണ്. സിനിമയിൽ ആദ്യവേഷം സത്യൻ അന്തിക്കാട് സംവിധാനം ചെയ്ത മനസ്സിനക്കരെ ആയിരുന്നു. 

മറ്റു പ്രധാന സിനിമകൾ താഴെ പറയുന്നവയാണ്



 * നസ്രാണി.

സിനിമകൾ കൂടതെ നിരവധി ടെലി വിഷൻ പ്രോഗ്രാമുകളിൽ അവതാരകയായും മറ്റു രീതികളിലും രശ്മി പങ്കെടുത്തിട്ടുണ്ട്. 

ഈ ലേഖനം http://cinetrooth.in/2016/03/13/reshmi-boban-actress-profile-and-biography/ എന്ന വെബ് പേജിനെ അവലംബമാക്കി 2 ജൂൺ 2016 എഴുതിയതാണ്


</doc>
<doc id="340341" url="https://ml.wikipedia.org/wiki?curid=340341" title="ബിന്ദു വരാപ്പുഴ">
ബിന്ദു വരാപ്പുഴ

മലയാള സിനിമയിൽ 200 ഓള ചിത്രങ്ങൾ ചെയ്തിട്ടുള്ള അഭിനേത്രിയാണ് ബിന്ദു വരാപ്പുഴ. ഇംഗ്ലീഷ്: Bindu Varappuzha. എറണകുളം ജില്ലയിലെ വരാപ്പുഴ ഗ്രാമത്തിൽ ജനിച്ചു വളർന്നതിനാൽ ആ പേരിലാണ് ബിന്ദു അറിയപ്പെടുന്നത്. നിരവധി ടെലിവിഷൻ സീരിയലുകളിലും അഭിനയിച്ചിട്ടുള്ള ബിന്ദു മലയാളി ഹൗസ് എന്ന സൂര്യ ടി.വി. നിർമ്മിച്ച മലയാളി സിനിമാതാരങ്ങളുടെ ജീവിതഛേദമായ ടെലിവിഷൻ മലയാളി ഹൗസ് എന്ന പരിപാടിയിലും പങ്കെടുത്തിട്ടുണ്ട്. 

എറണാകുളം ജില്ലയിലെ വരാപ്പുഴയിലെ ഒരു ഇടത്തരം കുടുംബത്തിലെ തങ്കപ്പൻ നളിനി ദമ്പതികൾക്ക് 1967 ഏപ്രിൽ 22 നു ആദ്യത്തെ സന്താനമായി ബിന്ദു ജനിച്ചു. സഹോദരങ്ങൾ ബിജു എന്ന അനുജനും ബിനി ബിജു എന്ന സഹോദരിയും ഉണ്ട്. പിതാവ് കള്ള് ഷാപ്പ് കോണ്ട്രാക്റ്ററും നളിനി വീട്ടമ്മയുമായിരുന്നു. 

ഒളനാടുള്ള ലിറ്റിൽ ഫ്ലവർ സ്കൂളിൽ പ്രാഥമിക വിദ്യാഭ്യാസം, തുടർന്ന് സെ.ജോർജ്ജ് ഗേർൾസ് സ്കൂളിൽ തുടർ പഠനം. കൂനമ്മാവിലെ വി.അൽഫോണസയുടെ പേരിലുള്ള വിദ്യാലയത്തിൽ ദ്വിതീയ വിദ്യാഭ്യാസം നേടി. ആലുവ വി. സേവ്യർസ് കോളേജിൽ നിന്നും ബിരുദവും കരസ്ഥമാക്കി. ഹിമയാണ് ഏക പുത്രി. വിദ്യാഭ്യാസ കാലത്ത് നൃത്ത ഗുരു സതി കലാമണ്ഡലത്തിൽ നിന്നും ഭരതനാട്യം പഠിച്ചു. കെ.ടി. രാജൻ എന്ന കോണ്ട്രാക്റ്ററെ വിവാഹം ചെയ്തു. ആ ദാമ്പത്യത്തിൽ ഹിമ എന്ന പെൺകുട്ടി പിറന്നു. രാജൻ 2011 ൽ വൃക്ക തകരാറുമൂലം മരിച്ചു.

നാടകത്തിലൂടെയാണ് ബിന്ദു കലാരംഗത്തേക്ക് പ്രവേശിക്കുന്നത്. 1991 ൽ ആണ് ആദ്യമായി സിനിമാ രംഗത്ത് എത്തുന്നത്. പിന്നീട് നിരവധി പ്രധാനപ്പെട്ട സഹവേഷങ്ങളിൽ തിളങ്ങി. ഓർക്കുക വല്ലപ്പോഴും, ശ്വാസം, ഞാൻ സഞ്ചാരി, മൂന്നു വിക്കറ്റിനു 365, അസുരവിത്ത് തുടങ്ങിയവയാണ് ശ്രദ്ധേയമായ സിനിമകൾ. സമയം എന്ന എഷ്യാനെറ്റ് നിർമ്മിച്ച ടെലിവിഷൻ പരമ്പരയിൽ ശ്രദ്ധേയമായ വേഷം ചെയ്തു.

ഈ ലേഖനം http://cinetrooth.in/2016/03/13/bindu-varapuzha-actress-profile-and-biography/ എന്ന പേജിനെ അവലംബമാക്കി 2-ജൂൺ 2016 ൽ എഴുതിയതാണ് കൂടുതൽ റഫറൻസുകൾ ആവശ്യമാണ്


</doc>
<doc id="340344" url="https://ml.wikipedia.org/wiki?curid=340344" title="നായക് കമ്മിറ്റി">
നായക് കമ്മിറ്റി

ഇന്ത്യയിലെ ബാങ്കിങ് മേഖലയ്ക്ക് സമൂലമാറ്റത്തിനുതകുന്ന നിർദ്ദേശങ്ങളാണ് 2015-ൽ സമർപ്പിച്ച പി.ജെ.നായക് കമ്മിറ്റി മുന്നോട്ട് വെയ്ക്കുന്നത്.

1969-ലും 1980-ലും ബാങ്കിങ് ദേശസാത്കരണ നിയമങ്ങൾ എടുത്തു കളയുക ,ബാങ്കുകളെ കമ്പനി നിയമത്തിന് കീഴിൽ കൊണ്ടുവരിക ,ബാങ്കുകളിൽ മുഴുവൻ സമയ ഡയറക്ടമാരെ നിയമിക്കുക ,സർക്കാർ ഓഹരി 50 ശതമാനത്തിലും താഴെ കൊണ്ടുവരിക , തലപ്പത്ത് യുവ് നിരയെ കൊണ്ടുവരിക ,വികസന ലക്ഷങ്ങൾ പൊതുമേഖലാ ബാങ്കുകളെ നിർബന്ധിച്ച് ഭാഗമാക്കാതിരിക്കുക ,പൊതുമേഖല ബാങ്കുകൾക്ക് മാത്രമായി നിയന്ത്രണങ്ങൾ പുറപ്പെടുവിക്കാതിരിക്കുക തുടങ്ങിയവ.


</doc>
<doc id="340345" url="https://ml.wikipedia.org/wiki?curid=340345" title="ഗിവ് ഇറ്റ് അപ്">
ഗിവ് ഇറ്റ് അപ്

സാബത്തികമായി മുന്നിൽ നിൽക്കുന്നവരെ പാചകവാതക സബ്സിഡി ഒഴിവാക്കാൻ പ്രെരിപ്പിക്കുന്ന ഗിവ് ഇറ്റ് അപ് പദ്ധതി വിജയകരമായതേടെ ഇതിൽ നിന്നുള്ള നേട്ടം ദരിദ്രരിൽ എത്തിക്കാനുള്ള പ്രധാനമാന്ത്ര ഉജുലയേജനയ്ക്ക് കേന്ത്ര സർക്കാർ തുടക്കം കുറിച്ചു.ഗിവ് ഇറ്റ് അപ് കബനിയിലൂടെ 1.13 കേടി പേർ സബ്സിഡി വേണ്ഡന് വെച്ചു.


</doc>
<doc id="340360" url="https://ml.wikipedia.org/wiki?curid=340360" title="തുലാപ്പള്ളി">
തുലാപ്പള്ളി

പത്തനംതിട്ട ജില്ലയിലെ റാന്നി താലൂക്കിൽ പെരുനാട് പഞ്ചായത്തിൽ ഉൾപ്പെടുന്ന ഒരു മലയോര ഗ്രാമപ്രദേശമാണ് തുലാപ്പള്ളി. നിബിഢ വനങ്ങളാൽ ചുറ്റപ്പെട്ട ഈ പ്രദേശത്ത് ജനസംഖ്യ താരതമ്യേന കുറവാണ്. ശബരിമലയിലേക്കുളള പ്രധാന പാതയായ എരുമേലി - ചാലക്കയം ഹെെവേ തുലാപ്പള്ളിയിലൂടെ കടന്നുപോകുന്നു. എയ്ഞ്ചൽവാലി, മുക്കൂട്ടുതറ, പമ്പാവാലി, നാറാണംതോട് തുടങ്ങിയവയാണ് സമീപ പ്രദേശങ്ങൾ.

വെെകുണ്ഠപുരം ശ്രീകൃഷണസ്വാമി ക്ഷേത്രമാണ് തുലാപ്പള്ളിയിലെ പ്രധാന ഹിന്ദു ക്ഷേത്രം.പമ്പാ നദിക്കരയിൽ സ്ഥിതി ചെയ്യുന്ന ഈ ക്ഷേത്രത്തിലെ പ്രധാന പ്രതിഷ്ഠ ശ്രീകൃഷ്ണനാണ്.മെയ് പത്താം തിയതിയാണ് ഉത്സവം ആരംഭിക്കുന്നത്.ശ്രീകൃഷ്ണജയന്തിക്ക് വിവിധ ആഘോഷപരിപാടികളും ഘോഷയാത്രയും നടത്തിവരുന്നു.പ്രതിഷ്ഠാദിന മഹോത്സവും സപ്താഹയഞ്ജവുമാണ് മറ്റ് വിശേഷങ്ങൾ.

മാർ തോമാ സ്ലീഹാ പളളിയാണ് ഇവിടുത്തെ പ്രധാന ക്രിസ്റ്റ്യൻ ആരാധനാലയം.എല്ലാ വർഷവും ജൂലെെയിൽ ഇവിടെ നടക്കാറുളള സെൻറ്റ് തോമസ് ഫീസ്റ്റ് ധാരാളം വിശ്വാസികളെ ഇവിടേയ്ക്ക് ആകർഷിക്കുന്നു.

ഹിദായ്ത്തുൾ ഇസ്ലാം ജുമാ മസ്ജിദാണ് തുലാപ്പള്ളിയിലെ ഏക മുസ്ലിം ആരാധനാലയം. ഇത് തുലാപ്പള്ളിയിലിൽ നിന്നും ഒരു കിലോ മീറ്റർ അകലെ ഐത്തലപ്പടി-കുസുമം റോഡിൽ സ്ഥിതി ചെയ്യുന്നു.

‌‌__സൂചിക__

</doc>
<doc id="340375" url="https://ml.wikipedia.org/wiki?curid=340375" title="അംബിക മോഹൻ">
അംബിക മോഹൻ

മലയാളത്തിലെ ശ്രദ്ധേയയായ് ഒരു അഭിനേത്രിയാണ് അംബികാ മോഹൻ. ഇംഗ്ലീഷ് : Ambika Mohan. 2001 ൽ ആണ് ആദ്യമായി സിനിമയിൽ വേഷമിടുന്നതെങ്കിലും ഇതിനകം ചെറുതും വലുതുമായ 300ഓളം ചലച്ചിത്രങ്ങളിൽ അംബിക അഭിനയിച്ചിട്ടുണ്ട്. മീശമാധവൻ എന്ന സിനിമയിൽ കാവ്യമാധവന്റെ അമ്മയുടെ വേഷം ശ്രദ്ധിക്കപ്പെട്ടിരുന്നു. 

കെ.എസ്.ഇ..ബി യിൽ എഞ്ചിനീയറായ മോഹനാണ് അംബികയുടെ ഭർത്താവ്. രണ്ട് പെൺകുട്ടികളാണിവർക്ക്. ഇളയ മകൾ റോമി കലതിലകം ആയിട്ടുണ്ട്. 



</doc>
<doc id="340382" url="https://ml.wikipedia.org/wiki?curid=340382" title="ദി ഗുഡ് ദിനോസർ">
ദി ഗുഡ് ദിനോസർ

2015-ൽ പുറത്തിറങ്ങിയ ഒരു 3ഡി കമ്പ്യൂട്ടർ അനിമേഷൻ ചലച്ചിത്രം ആണ് ദി ഗുഡ് ദിനോസർ. ഇത് നിർമ്മിച്ചിരികുന്നത് പിക്‌സാർ ആനിമേഷൻ സ്റ്റുഡിയോ ആണ്.

ദിനോസറുകൾ വംശനാശം സംഭവിക്കാത്ത ഒരു സാങ്കൽപ്പിക ഭൂമിയിൽ ആണ് ഈ കഥ നടക്കുന്നത്. അർലൊ എന്ന് പേരുള്ള ഒരു അപാറ്റൊസോറസ്‌ ദിനോസർ ഒരു മനുഷ്യ കുട്ടിയെ കണ്ടു മുട്ടുന്നതും അവരുടെ ചങ്ങാത്തം, യാത്ര, സാഹസികത എന്നിവയിലൂടെ സഞ്ചരിക്കുന്നു ഈ ചലച്ചിത്രത്തിന്റെ കഥ.



</doc>
<doc id="340386" url="https://ml.wikipedia.org/wiki?curid=340386" title="അനു ജോസഫ്">
അനു ജോസഫ്

മലയാള സിനിമാ ടെലിവിഷൻ രംഗത്ത് പ്രവർത്തിക്കുന്ന ഒരു അഭിനേത്രിയാണ് അനു ജോസഫ് ഇംഗ്ലീഷ്: Anu Joseph . നിരവധി ടെലിവിഷൻ പരമ്പരയിൽ അഭിനയിച്ച് പ്രശസ്തി നേടിയ അനു ആദ്യമായി സിനിമയിൽ എത്തുന്നത് പാസ്സ് പാസ്സ് എന്ന സിനിമയിലൂടെയാണ്. ശാസ്തീയ നൃത്തം അഭ്യസ്സിച്ചിട്ടുള്ള അനു നിരവധി വേദികളിൽ നൃത്തം അവതരിപ്പിച്ചിട്ടുണ്ട്. 

1978 -ൽ കാസർഗോഡാണ് ജനനം. പത്താം ക്ലാസ്സിൽ പഠിക്കുമ്പോൾ സംസ്ഥാന കലോൽസവത്തിൽ കലാതിലകം ആയി. ഇക്കാരണത്താൽ കലാഭവൻ നർത്തക സംഘവുമായി പ്രവർത്തിക്കാനും നൃത്തങ്ങൾ നിരവധി വേദികളിൽ അവതരിപ്പിക്കാനും അനുവിനു അവസരം ലഭിച്ചു. 

കലാഭവനിൽ ചേരാൻ കഴിഞ്ഞത് അനുവിന്റെ ജീവിതത്തിൽ ഒരു വഴിത്തിരിവായി. അവിടെ നിന്ന് ടി.വി. യിലേക്ക് ചേക്കേറി, ആദ്യ പരമ്പരയായ ചിത്രലേഖയിൽ വേഷമിട്ടു, തുടർന്ന് അനു ജോസഫ് നിരവധി സീരിയലുകളിലും ഒന്നു രണ്ട് സിനിമകളിലും അഭിനയിച്ചു. കാര്യം നിസ്സാരം എന്ന കൈരളി ടീ.വി. പരമ്പരയിൽ ഹാസ്യവേഷം ചെയ്ത് അനു പ്രശസ്തയായി. കാര്യം നിസ്സാരം എന്ന പരമ്പരയിൽ മോഹനകൃഷ്ണൻ എന്ന വില്ലേജ് ആഫീസറുടെ വക്കീലായ ഭാര്യയുടെ വേഷമാണ് അനുവിന്റേത്. പിന്നീട് ചരിത്ര പരമ്പരയായ പഴശ്ശിരാജയിൽ അഭിനയിച്ചു. ഒരിടത്തൊരിടത്ത് എന്ന പേരിൽ ഏഷ്യാനെറ്റ് പ്ലസിൽ സമ്പ്രേക്ഷണം ചെയ്ത പരമ്പരയിലും അനുവിനു ഹാസ്യവേഷമായിരുന്നു. 

മകളുടെ അമ്മ, ആലിലത്താാലി, സ്നേഹചന്ദ്രിക , വെള്ളിമൂങ്ങ എന്നീ സിനിമകളിൽ അഭിനയിച്ചു. കണ്ണിനും കണ്ണാടിക്കും, പാടം ഒന്നു ഒരു വിലാപം, ആയിരത്തിൽ ഒരുവൻ, ലിസമ്മയുടെ വീട് തുടങ്ങിയവയിലും അനു ജോസഫ് ചെറുതല്ലാത്ത വേഷങ്ങൾ ചെയ്തു.


</doc>
<doc id="340403" url="https://ml.wikipedia.org/wiki?curid=340403" title="സോവിയറ്റ് നാട്">
സോവിയറ്റ് നാട്

സോവിയറ്റ് നാട് മദ്രാസിൽ നിന്നും (ഇന്നത്തെ ചെന്നൈ )മലയാളത്തിൽ പ്രസിദ്ധീകരിച്ചു വന്ന സോവിയറ്റ് മാസിക ആയിരുന്നു. അന്നത്തെ ആകർഷകമായ അച്ചടി സങ്കേതങ്ങൾ ഉപയോഗിച്ച് ചെന്നൈ സോവിയറ്റ് കോൺസുലേറ്റ് ആയിരുന്നു പ്രസിദ്ധീകരിച്ചത്. പ്രഗൽഭരായ പവനൻ ഉൾപ്പെടെയുള്ള പത്രപ്രവർത്തകർ ഇതിൽ പ്രവർത്തിച്ചു. സോവിയറ്റു വാർത്തകളും ലേഘനങ്ങളും ചിത്രങ്ങളോടെ പ്രസിദ്ധീകരിച്ചിരുന്ന ഈ മാസിക കേരളത്തിൽ പ്രഭാത് ബുക്കു ഹൗസ് വഴി വിതരണം ചെയ്തുവന്നു. സോവിയറ്റ് യൂണിയന്റെ തകർച്ചയോടെ ഇതിന്റെ പ്രസിദ്ധീകരണം നിലച്ചു.


</doc>
<doc id="340405" url="https://ml.wikipedia.org/wiki?curid=340405" title="സോവിയറ്റ് ലാന്റ് നെഹ്രു അവാർഡ് ലഭിച്ചവരുടെ പട്ടിക">
സോവിയറ്റ് ലാന്റ് നെഹ്രു അവാർഡ് ലഭിച്ചവരുടെ പട്ടിക

സോവിയറ്റ് ലാന്റ് നെഹ്രു അവാർഡ് ലഭിച്ചവരുടെ പട്ടിക ആണ് താഴെക്കൊടുക്കുന്നത്. 

 

</doc>
<doc id="340413" url="https://ml.wikipedia.org/wiki?curid=340413" title="പഴയീച്ച">
പഴയീച്ച

ഡ്രോസോഫില കുടുംബത്തിൽപ്പെട്ട ഒരിനം ഈച്ചയാണ് പഴയീച്ച( ശാസ്ത്രീയനാമം "ഡ്രോസോഫില മെലനോഗാസ്റ്റർ" Drosophila melanogaster, common fruit fly)
ജനിതകശാസ്ത്രം, പരിണാമം തുടങ്ങിയ പല ശാസ്ത്രീയ പരീക്ഷണങ്ങൾക്കും ഇവയെ ഉപയോഗിക്കുന്നു. എളുപ്പത്തിൽ കൈകാര്യം ചെയ്യാൻ പറ്റുന്നതും നാലു ജോടി ക്രോമസോമുകൾ ഉള്ളതും പെട്ടെന്ന് മുട്ടയിട്ട് പെരുക്കുന്നതുമാണ് ഇവയെ പരീക്ഷണങ്ങൾക്ക് ഉപയോഗിക്കാൻ അത്യുത്തമമാക്കുന്നത്. വീടുകളിലും ഭക്ഷണം വിതരണം ചെയ്യുന്ന സ്ഥലങ്ങളിലും കാണപ്പെടുന്ന ഒരു കീടമാണിത് .


</doc>
<doc id="340425" url="https://ml.wikipedia.org/wiki?curid=340425" title="സേവിംഗ്സ് ബാങ്ക് അക്കൗണ്ട്">
സേവിംഗ്സ് ബാങ്ക് അക്കൗണ്ട്

വൃക്തിഗത ആവശൃങൾക് ഉപയോഗിക്കാനുതകുന ബാങ്ക് അക്കൗണ്ട്. പണം ആവശ്യമുള്ളപ്പോൾ പിൻവലികാം.എന്നാൽ പലിശ നിരക്ക് കുറഞ്ഞതാണ്.


</doc>
<doc id="340428" url="https://ml.wikipedia.org/wiki?curid=340428" title="എൻ ആർ ഇ അക്കൗണ്ട്">
എൻ ആർ ഇ അക്കൗണ്ട്

നോൺ റസിഡണ്റ്റ് എക്സ്റ്റേണൽ അക്കൗണ്ട്. പ്രവാസികളായ ഇന്ത്യൻ പൗരൻമാർക്ക് തുടങ്ങാവുന സേവിംഗ്സ്,സ്ഥിര നിക്ഷേപമാണ് എൻ ആർ ഇ റുപപി അക്കൗണ്ട്. ഇൻഡ്യൻ രൂപയിൽ നിലനിർത്തുന്ന അക്കൗണ്ട്ൽ വിദേശ രാജ്യത്ത്നിന്ന് അംഗീകൃത കറൻസികളിൽ പണം അയക്കാം .മറ്റൊരു വിദേശ ഇൻഡ്യകാരനുമായി ചേർന്ന് അക്കൗണ്ട് ആരംഭികാം.എന്നാൽ ഇൻഡ്യയിൽ താമസക്കാരൻ ആയ ആളുമായി ചേർന്ന് എൻ ആർ ഇ അക്കൗണ്ട് സാധിക്കില്ല.


</doc>
<doc id="340432" url="https://ml.wikipedia.org/wiki?curid=340432" title="എൻ ആർ ഒ അക്കൗണ്ട്">
എൻ ആർ ഒ അക്കൗണ്ട്

നോൺ റസിഡണ്റ്റ് ഓർഡിനറി അക്കൗണ്ട്. വിദേശതേക്ക് പോകാൻ ഒരുങ്ങുന്നവർ ആരംഭിക്കുന്ന അക്കൗണ്ട്. ഇൻഡ്യൻ രൂപയിലും വിദേശ കറൻസികളിലും നിക്ഷേപം നടത്തും .എന്നാൽ പിൻവലിക്കൽ ഇൻഡ്യൻ രൂപയിൽ മാത്രം.ഇൻഡ്യയിൽ താമസിക്കുന്നവരുമായി ചേർന്നു എൻ ആർ ഒ അക്കൗണ്ട് തുറക്കും.


</doc>
<doc id="340441" url="https://ml.wikipedia.org/wiki?curid=340441" title="എഫ് സി എൻ ആർ അക്കൗണ്ട്">
എഫ് സി എൻ ആർ അക്കൗണ്ട്

ഇന്ത്യൻ വംശജർക്കും ഇന്ത്യയിൽ സ്ഥിരതാമസക്കാരല്ലാത്ത ഇന്ത്യക്കാർക്കും വിദേശ കറൻസികളിൽ തന്നെ ഇന്ത്യയിൽ സ്ഥിര നിക്ഷേപം നടത്തുവാൻ അനുവദിക്കുന്ന ബാങ്ക് അക്കൗണ്ടിനെയാണ് ഫോറിൻ കറൻസി നോൺ റസിഡന്റ് അക്കൗണ്ട് (Foreign Currency Non Resident account) അഥവാ എഫ് സി എൻ ആർ അക്കൗണ്ട് എന്നുപറയുന്നത്. വിദേശനിക്ഷേപം പ്രോത്സാപിപ്പിക്കുവാനാണ് ഈ പദ്ധതി ആരംഭിച്ചത്. ഇന്ത്യൻ രൂപയുടെ മൂല്യത്തിലുണ്ടാകുന്ന ഏറ്റക്കുറച്ചിലുകൾ ബാധിക്കുകയില്ല എന്നതാണ് ഈ അക്കൗണ്ടിന്റെ സവിശേഷത. 2011 വരെ യുഎസ് ഡോളർ, പൗണ്ട് സ്റ്റെർലിങ്, ജാപ്പനീസ് യെൻ, ഓസ്ട്രേലിയൻ ഡോളർ, കനേഡിയൻ ഡോളർ, യൂറോ എന്നിങ്ങനെ ആറ് വിദേശ കറൻസികളിൽ മാത്രമാണ് നിക്ഷേപം അനുവദിച്ചിരുന്നത്. എന്നാൽ 2011 മുതൽ ഏതൊരു വിദേശ കറൻസിയിലും നിക്ഷേപം നടത്തുവാൻ റിസർവ്‌ ബാങ്ക്‌ ഓഫ് ഇന്ത്യ അനുവാദം നൽകിയിട്ടുണ്ട്. എപ്.സി.എൻ.ആർ. അക്കൗണ്ട് ഒരു സേവിംഗ്സ് ബാങ്ക് അക്കൗണ്ട് അല്ല. മറിച്ച് ഒരു ഫിക്സഡ് ഡെപ്പോസിറ്റ് അക്കൗണ്ടാണ്. ഇൻഡ്യയിൽ സ്ഥിരമായി താമസിക്കുന്നവരുമായി ചേർന്ന് അക്കൗണ്ട് തുടങ്ങാൻ കഴിയില്ല.


</doc>
<doc id="340442" url="https://ml.wikipedia.org/wiki?curid=340442" title="ഇൻസെഡ്ർ ട്രേഡിംഗ്">
ഇൻസെഡ്ർ ട്രേഡിംഗ്

ഒരു കബനിയുടെ വികസനത്തെ കുറിച്ചേ അതിന്റെ ഉള്ളിലുള്ള പ്രശ്നങ്ങള്ളെ കുറിച്ചേ നേരെത്ത അറിഞ്ഞാൽ ആ കബനിയുടെ ഓഹരിവില കൂടുമേ കുറയുമേ എന്നറിയാനാവുമലേ .പൊതുജനങ്ങൾക്കു കിട്ടത്ത ഇത്തരം വിവരങ്ങൾ ഉപയേഗിച്ച് കബനിയുടെ ഉന്നതസ്താനങ്ങള്ളിൽ 
ഇരിക്കുന്നവർ ഓഹരികൾ വാങ്ങിക്കൂട്ടൂന്നതിനെയാണ് ഇൻസെഡർ ട്രേഡിംഗ് എന്നു പറയുന്നത്.നിയമവിരുദ്ധ്മായ കാര്യമാണിത്.


</doc>
<doc id="340445" url="https://ml.wikipedia.org/wiki?curid=340445" title="കറൻറ് അക്കൗണ്ട്">
കറൻറ് അക്കൗണ്ട്

ബിസിനസ് ഇടപാടുകാർ ഉപയോഗിക്കുന്ന അക്കൗണ്ട് ആണ് കറൻറ് അക്കൗണ്ട്. പ്രതിദിനം പരിതി ഇല്ലാതെ ഇടപാടുകൾ നടത്തുന്നതിന് സാധിക്കും എന്നത് ആണ് പ്രത്യേകത.പലിശ ഇല്ല എന്ന് തന്നെ പറയാം.ചിലപ്പോൾ ബാങ്കുകൾ അക്കൗണ്ട് ഉടമയിൽ നിന്നും ഫീസ് ഈടാക്കി എന്നും വരാം


</doc>
<doc id="340451" url="https://ml.wikipedia.org/wiki?curid=340451" title="മുക്കൂട്ടുതറ തിരുവമ്പാടി ശ്രീകൃഷ്ണസ്വാമി ക്ഷേത്രം">
മുക്കൂട്ടുതറ തിരുവമ്പാടി ശ്രീകൃഷ്ണസ്വാമി ക്ഷേത്രം

കോട്ടയം ജില്ലയിലെ എരുമേലി പഞ്ചായത്തിൽ മുക്കൂട്ടുതറയിൽ സ്ഥിതി ചെയ്യുന്ന ക്ഷേത്രമാണ് തിരുവമ്പാടി ശ്രീകൃഷ്ണസ്വാമി ക്ഷേത്രം.ക്ഷേണത്രത്തിലെ പ്രധാന പ്രതിഷ്ഠ ശ്രീകൃഷ്ണനാണ്.അയ്യപ്പൻ, ദേവി, നാഗർ എന്നിവർ ഉപദേവതകളായിട്ടുണ്ട്.ടൗണിൽ നിന്നും ഏതാനും മീറ്ററുകൾ മാറി റബ്ബർ തോട്ടത്തിനുളളിൽ സ്ഥിതി ചെയ്യുന്ന ഈ ക്ഷേത്രം മുക്കൂട്ടുതറയിലെ ഒരു പ്രധാന ആരധനാലയമാണ്.ഫെബ്രൂവരി 3ന് ആരംഭിക്കുന്ന ഉത്സവം 8ന് ആറാട്ടോടെ സമാപിക്കുന്നു.ഉത്സവത്തോടനുബന്ധിച്ച് ആറാട്ട് ബലി, ആറാട്ട് എഴുന്നളളിപ്പ്, ആറാട്ട് തിരുച്ചെഴുന്നെളളിപ്പ് തുടങ്ങിയവ നടത്തിവരുന്നു.വിവിധ കരകളിൽ നിന്നുളള വർണ്ണാഭമായ ഘോഷയാത്ര ക്ഷേത്രപരിസരത്ത് സമാപിക്കുന്നു.


</doc>
<doc id="340455" url="https://ml.wikipedia.org/wiki?curid=340455" title="ഡീമാറ്റ്">
ഡീമാറ്റ്

ഡീമെറ്റീരിയരെലസ്ഡ് അക്കൗദഡ എന്നതിന്റെ ചുരുക്കമാണ് ഡീമാറ്റ്.ഏതെങ്കിലും തരത്തിലുള്ള മെറ്റീരിയൽ അതെവ വസ്തു ആയിട്ടല്ല ഈ അക്കൗന്ദിൽ വിവരങ്ങൾ ശേഖരിക്കുന്നത് എന്നു മാത്രമാണ് ഇതിനർത്ം.കമ്പൂട്ടർ വിവരമായിരിക്കും ഇതിൽ.ഇതിന് ഒരു നമ്പര ഉള്ളതയായിരിക്കും.നമ്മൾ എവിടെ നിന്ന് ഓഹരി വാങ്ങിയാലും അത് ഇതിൽ വരുന്നതാണ്,ബാങ്കിൽ പണം ഇട്ടുന്നതുപേലെ.
ഓഹരികൾ മാത്രമല്ല ഡീമാറ്റായി വാങ്ങാവുന്നത്.നമ്മൾ കുറിച്ച് സ്വർണം വാങ്ങിയെന്നിരിക്കെട്ട് അത് കമ്പുട്ടർ രേഖയിൽ മാത്രമായിരിക്കും നിങ്ങൾക്കു സ്വർണസമ്പാദമുള്ളത്.


</doc>
<doc id="340459" url="https://ml.wikipedia.org/wiki?curid=340459" title="മാർജിൻ ട്രേഡിംഗ്">
മാർജിൻ ട്രേഡിംഗ്

ഓഹരിവിപണയിൽ കച്ചവടം പ്രേഹ്ല്സാഹിപ്പിക്കുന്നതിന് stock exchange നടപ്പിലാക്കുന്ന ഒരു പദ്തിയാണ് മാർജിൻ ട്രേഡിംഗ് ഒരു ആൾക്ക് കെയിലുള്ള് പണ്ണത്തിന്റ ഇരട്ടി തുകയ്ക്കുള്ള ഓഹരി വാങ്ങാനുള്ള അവസരമാണ് ഇതു വഴി ലഭിക്കുന്നത്.ബാക്കി പണ്ണം അംഗിക്രിത brokerയിൽ നിന്നേ റിസർവയേ ബാങ്ക് അംഗീക്കരിച്ച ബാങ്കിൽ നിന്നേ വാങ്ങാം.ഉദാഹരണത്തിന് ഒരു ആൾക്ക് 100 രുപ വിലയുള്ള ഒരു കമ്പനിയുടെ 100 ഓഹരികൾ വാങ്ങണം.അതിൻ 5000 രുപ കെവശമ്മുനയിൽ മതി.ബാക്കി പണം brokerയേ ബാങ്കേ നൽക്കും.ഇനി ഇതിൻ ഇടയിൽ ആ ഓഹരിയുടെ വില 50 രുപയായി കുറിഞ്ഞു എന്നിരിക്കട്ടെ.അപ്പേൾ ആയൾക്ക് 5000 നല്കിയ്വ്ർക്ക് 2500 നഷ്ടം സംഭിവിക്കം.


</doc>
<doc id="340461" url="https://ml.wikipedia.org/wiki?curid=340461" title="സോവിയറ്റ് ലാന്റ് നെഹ്രു അവാർഡ്">
സോവിയറ്റ് ലാന്റ് നെഹ്രു അവാർഡ്

സോവിയറ്റു യൂണിയനും ഇന്ത്യയുമായുള്ള സൗഹൃദം ഊട്ടിയുറപ്പിക്കുന്നതിനും പരസ്പരധാരണ വളർത്തുന്നതിനും സോവിയറ്റ് യൂണിയൻ 1964 ൽ ഇന്ത്യക്കാർക്കായി ഏർപ്പെടുത്തിയതായിരുന്നു സോവിയറ്റ് ലാന്റ് നെഹ്രു അവാർഡ്. സമ്മാനത്തുകയും ഫലകവും ഇതിനോടൊപ്പം നൽകിയിരുന്നു. പ്രശസ്തരായ കവികൾ, കലാകാരന്മാർ, കായികതാരങ്ങൾ, സംഗീതജ്ഞർ, രാഷ്ട്രീയപ്രവർത്തകർ തുടങ്ങിയവർക്കാണ് ഈ പുരസ്ക്കാരം നൽകിയിരുന്നത്. മലയാളം ഉൾപ്പെടെയുള്ള ഭാഷകളിൽ 1990നു മുൻപു ചെന്നൈയിലെ സോവിയറ്റ് നയതന്ത്രകാര്യാലയത്തിന്റെ പ്രസിദ്ധീകരണ വിഭാഗം പ്രസിദ്ധീകരിച്ചിരുന്ന മാസികയായിരുന്നു "സോവിയറ്റ് നാട്". 

സി. അച്യുതമേനോൻ, തകഴി, ജി. ശങ്കരക്കുറുപ്പ്, പവനൻ (രണ്ടു പ്രാവശ്യം) .എൻ.വി.കൃഷ്ണവാര്യർ, എം.ലീലാവതി,പി.കേശവദേവ്,കുറ്റിപ്പുഴ കൃഷ്ണപിള്ള,ജോസഫ് മുണ്ടശ്ശേരി,ഒ.എൻ.വി.കുറുപ്പ്,കെ. എം.ജോർജ്,കെ.പി.ജി എന്നിവർ കേരളത്തിൽ നിന്നും ഈ പുരസ്ക്കാരം ലഭിച്ചിട്ടുള്ള വ്യക്തികളാണ്.


</doc>
<doc id="340462" url="https://ml.wikipedia.org/wiki?curid=340462" title="കേരളത്തിലെ പുരസ്കാരങ്ങളുടെ പട്ടിക">
കേരളത്തിലെ പുരസ്കാരങ്ങളുടെ പട്ടിക

കേരളത്തിലെ പുരസ്കാരങ്ങളുടെ പട്ടിക കേരളത്തിൽ ഇന്നു വിവിധ മേഖലകളിൽ നൽകപ്പെടുന്ന എല്ലാ പുരസ്കാരങ്ങളുടെയും പട്ടികയാണ്.








</doc>
<doc id="340463" url="https://ml.wikipedia.org/wiki?curid=340463" title="ഉള്ളൂർ അവാർഡ്">
ഉള്ളൂർ അവാർഡ്

ഉള്ളൂർ അവാർഡ് മഹാകവി ഉള്ളൂർ എസ്. പരമേശ്വരയ്യരുടെ പേരിൽ മഹാകവി ഉള്ളൂർ മെമ്മോറിയൽ ലൈബ്രറി ആന്റ് റിസർച്ച് ഇൻസ്റ്റിറ്റ്യൂട്ട് ഏർപ്പെടുത്തിയതാണ്. ഏറ്റവും നല്ല കാവ്യ ഗ്രന്ഥത്തിനാണ് ഈ അവാർഡ് ഓരോ വർഷവും നൽകുന്നത്. പതിനായിരം രൂപയും പ്രശസ്തിപത്രവും അടങ്ങുന്നതാണ് ഈ അവാർഡ്മഹാകവി ഉള്ളൂർ എസ്. പരമേശ്വരയ്യരുടെ 138-ആം ജന്മദിനത്തോടനുബന്ധിച്ചാണ് 2015 ലെ അവാർഡ് 2016 ജൂൺ 8 ബുധനാഴ്ച്ച ആണ് അവാർഡ് നൽകുന്നത്. തിരുവനന്തപുരം ജഗതിയിലെ ഉള്ളൂർ സ്മാരകത്തിൽ വച്ചാണ് പുരസ്കാരം നൽകുക. ഇപ്രാവശ്യത്തെ അവാർഡ് ആറ്റൂർ രവിവർമ്മയ്ക്ക്. കൃതി: ആറ്റൂർ രവിവർമ്മയുടെ കവിതകൾ. 2016ലെ ഉള്ളൂർ സ്മാരകാദ്ധ്യക്ഷൻ: ഡോ: എൻ. പി. ഉണ്ണി.


</doc>
<doc id="340466" url="https://ml.wikipedia.org/wiki?curid=340466" title="എം. സി. ദത്തൻ">
എം. സി. ദത്തൻ

എം. സി. ദത്തൻ പ്രമുഖ ഇന്ത്യൻ ബഹിരാകാശ ശാസ്ത്രജ്ഞനും വി. എസ്.എസ്. സിയുടെ മുൻ ഡയറക്ടറും ആണ്. 43 വർഷം വിക്രം സാരാഭായ് ബഹിരാകാശ കേന്ദ്രത്തിൽ ജോലിചെയ്ത അദ്ദേഹം, ശ്രീഹരിക്കോട്ടയിൽ മുപ്പതിലധികം വിക്ഷേപണത്തിനു നേതൃത്വം നൽകി. 

ചാന്ദ്രയാൻ, മംഗൾയാൻ വിക്ഷേപണ വിജയത്തിനു പിന്നിൽ പ്രവർത്തിച്ചു. ഖരഇന്ധന മേഖലയിൽ വിദഗ്ദ്ധനാണ്. ശ്രീഹരിക്കോട്ടയിൽ ലോകോത്തരമായ ഖര ഇന്ധന പ്ലാന്റ് (എസ്. പി. പി.) സ്ഥാപിച്ചു. 
ഡപ്യൂട്ടി ഡയറക്ടറായിരുന്ന എം. സി. ദത്തൻ 2008 മുതൽ 2012 വരെ ഡയറക്ടറായി സേവനമനുഷ്ഠിച്ചു. ചാന്ദ്രദൗത്യമടക്കം ഇരുപത്തഞ്ചിലേറെ വിക്ഷേപണത്തിനു നേതൃത്വം നൽകി. ചൊവ്വാദൗത്യത്ത്നുള്ള മംഗള്യാനെ നിയന്ത്രിച്ച് നിർത്തുന്നതിനുള്ള ലിക്വിഡ് അപ്പോജി റോക്കറ്റ് അദ്ദേഹത്തിന്റെ നേതൃത്വത്തിൽ വികസിപ്പിച്ചു. ജി. എസ്. എൽ. വി. മാർക്ക് - 3, സ്പേസ് ഷട്ടിൽ (ആർഎൽവി-ടിഡി) തുടങ്ങിയ പദ്ധതികളിൽ പങ്കാളിത്തം. 2013ൽ വലിയമല എൽപിഎസ്‌സി ഡയറക്ടറായിരിക്കുമ്പോൾ തിരുവനന്തപുരം വി. എസ്. എസ്. സി. ഡയറക്ടറായി. മുഖ്യമന്ത്രിയുടെ ശാസ്ത്ര ഉപദേഷ്ടാവായി നിയമിതനായി(2016)
കേരളത്തിലെ തിരുവനന്തപുരത്തെ വർക്കലയിൽ ജനിച്ചു. വർക്കല ഗവൺമെന്റ് ഹൈസ്കൂൾ, വർക്കല എസ്. എൻ കോളേജ്, തൃശൂർ ഗവ: എഞ്ചിനീയറിങ്ങ് കോളേജ് എന്നിവിടങ്ങളിൽ പഠിച്ചു. 1972ൽ ജോലിയിൽ പ്രവേശിച്ചു. 
ഭാര്യ: രാധ (റിട്ടയേഡ് സീനിയർ സയന്റിസ്റ്റ്, ഐ. എസ്. ആർ. ഒ.), മക്കൾ: മനുദത്തൻ, വിഷ്ണുദത്തൻ.

</doc>
<doc id="340469" url="https://ml.wikipedia.org/wiki?curid=340469" title="വില്ല്യം വിവെൽ">
വില്ല്യം വിവെൽ

വില്ല്യം വിവെൽ  (1794 മെയ് 24 - 1866 മാ‍ർച്ച് 6) ഒരു ഇംഗ്ലീഷ്കാരനും, ശാസ്ത്രജ്ഞനും, ആംഗ്ലിക്കൻ പ്രീസ്റ്റും, ഫിലോസഫറും, തിയോളജിയനും, ശാസ്ത്രത്തിന്റെ ചരിത്രത്തെക്കുറിച്ച് പഠിച്ചയാളുമാണ്. അദ്ദേഹം  കാമ്പ്രിഡ്ജിലെ, ട്രിനിറ്റി കോളേജിലാണ് പഠനം പൂ‍ർത്തിയാക്കിയത്.അവിടെ വിദ്യാർത്ഥിയായിരുന്ന സമയത്ത് വില്ല്യമിന് സാഹിത്യരംഗത്തും, ഗണിതരംഗത്തും, ഒരുപോലെ നേട്ടങ്ങൾ നേടാൻ കഴിഞ്ഞു.

അദ്ദേഹം നടത്തിയ പ്രയത്നങ്ങളുടെ നീണ്ട വൈപുല്യമായിരുന്നു ലോകം വില്ല്യമിലേക്ക് ശ്രദ്ധയാകർഷിക്കാൻ കാരണം.അത് മനുഷ്യൻ ശാസ്ത്രരംഗത്ത് പുരോഗതികൾ വരുത്തിക്കൊണ്ടിരിക്കുന്ന കാലമായിരുന്നു, പക്ഷെ മനുഷ്യൻ ഓട്ടാകെ ആ രംഗത്തേക്ക് വരുന്നതിനുമുമ്പ് തന്നെ വില്ല്യം അതിലേക്ക് കാൽപ്പാദങ്ങൾ വച്ചുതുടങ്ങിയിരുന്നു.വില്ല്യം കടലിലെ വേലിയേറ്റവേലിയിറക്കത്തെക്കുറിച്ച് പഠിച്ചു,(അതദ്ദേഹത്തെ റോയൽ മെഡൽ കരസ്ഥമാക്കാൻ സഹായിച്ചു) ഡിസിപ്ലിൻസ് ഓഫ് മെക്കാനിക്ക്സ്, ഫിസിക്സ്, ജിയോളജി, ആസ്റ്റ്രോണമി, എക്കണോമിക്ക്സ് എന്നിവയിലെല്ലാം പ്രസിദ്ധീകരിക്കപ്പെട്ടു, അക്കാലത്തുതന്നെ അദ്ദേഹം സാഹിത്യരംഗത്തിലേക്കും വന്നു, ബ്രിഡ്ജ് വാട്ടർ ട്രീറ്റൈസ് എന്ന കൃതി രചിക്കുകയും, ഗോത്തെയുടേയും, സെർമോണിന്റേയും കൃതികൾ പരിഭാഷപ്പെടുത്തുകയും ചെയ്തു. പിന്നീടദ്ദേഹം വെൽവെൽ ഇക്വേഷൻ ലോകത്തിന് പരിചയപ്പെടുത്തിക്കൊടുത്തു. അത് 
ഒരു കെർവിന്റെ സ്വച്ഛേയ തിരഞ്ഞെടുക്കപ്പെടുന്ന കോർഡിനേറ്റ് സിസ്റ്റത്തിന്റെ സഹായമില്ലാതെയുള്ള രൂപത്തെ നിർവചിക്കുന്ന ഒരു സമവാക്യമായിരുന്നു.

വിവെൽ ശാസ്ത്രലോകത്തിന് നൽകിയ ഏറ്റവും വലിയ സമ്മാനങ്ങളെന്നത് അദ്ദേഹത്തിന്റെ എഴുത്തുകളായിരുന്നു. അതിലൂടെ അദ്ദേഹത്തിന്റെ പരിധിയിലുള്ള നിരവധി വിഷയങ്ങളോട് യോജിക്കുകയും അതിൽ നിന്ന് പുതിയ കണ്ടെത്തുകലുകൾ നടത്തുവാൻ സഹായിക്കുകയും ചെയ്തു.വിവെൽ, ശാസ്ത്രകാരൻമാർക്കും, ഭൗതികശാസ്ത്രജ്ഞന്മാർക്കും, കൺസിലിയെൻസുമാർക്കും, കറ്റാസ്റ്റ്രോഫിസത്തിനും, യൂണിഫോർമിറ്ററിനിസത്തിനും ആവശ്യമായ നിബന്ധനകൾ നൽകി സഹായിച്ചു.കൂടാതെ അദ്ദേഹം മൈക്കൽ ഫാരഡേയ്ക്ക്, കാതോഡിനെക്കുറിച്ചും, ആനോഡിനെക്കുറിച്ചും, ഡൈഇലക്ട്രിക്കിനെക്കുറിച്ചും, അയോണിനെക്കുറിച്ചും വിശദമായ കുറിപ്പുകൾ നൽകി.

1866-ന് കുതിരയുടെ പുറത്ത് നിന്ന് വീണ് വിവെൽ കാംബ്രിഡ്ജിൽ വച്ച് അന്തരിച്ചു.

വിവെൽ ജനിച്ചത് ലാൻകാസ്റ്ററിൽവച്ചായിരുന്നു.ഒരു ആശാരിയായിരുന്ന അദ്ദേഹത്തിന്റെ അച്ഛൻ, തന്റെ പാതതുടരണമെന്ന് ആഗ്രഹിച്ചു, പക്ഷെ വിവെല്ലിന്റെ താത്പര്യം ഗണിതത്തിലായിരുന്നു, അദ്ദേഹം ലാൻകാസ്റ്ററിലെ ഹെവർഷാം ഗ്രാമർ സ്ക്കൂളിലെ ഗണിതത്തിൽ നല്ല പ്രകടനം കാഴ്ചവെയ്കക്കാൻ സാധിച്ചത് കാംമ്പ്രിഡ്ജിലെ, ട്രിനിറ്റി കോളേജിലെ ഗണിത എക്സിഭിഷനിൽ വിജയിക്കാൻ സാധിച്ചു(അത് ഒരുതരത്തിലുള്ള സ്കോളർഷിപ്പായിരുന്നു.(1812)).1814-ൽ അദ്ദേഹം സാഹിത്യത്തിനുള്ള ചാൻസലേഴ്സ് ഗോൾഡ് മെഡൽ നേടി.വിവെല്ലായിരുന്നു 1816- ലെ രണ്ടാമത്തെ റാങ്ക്ലർ,പിന്നീട് 1817-ൽ കാംമ്പ്രിഡ്ജ് യൂണിയൺ സൊസൈറ്റിയിലെ പ്രസിഡന്റ് അദ്ദേഹത്തിന്റെ കോളേജ് അദ്ധ്യാപകനായി വന്നു, കൂടാതെ 1841-ൽ ഡോ. ക്രിസ്റ്റഫർ വൈഡ്സ്വെർത്ത് അദ്ധ്യാപന പരിശീലനം പൂർത്തിയാക്കി. 1828 മുതൽ 1832 വരെ ക്രിസ്റ്റഫറായിരുന്നു മൈനറോളജിയിലെ പ്രൊഫസർ, കൂടാതെ 1838 മുതൽ 1855 വരെ ഫിലോസഫിയിൽ ക്നൈറ്റ്ബ്രിഡ്ജ് പ്രൊഫസറുമായി.

കുതിരപുറത്ത്നിന്ന് താഴെവീണ് 1866നാണ് അദ്ദേഹം അന്തരിക്കപ്പെട്ടത്.അദ്ദേഹത്തെ തന്റെ രണ്ടാം ഭാര്യകളായ കോർഡീലിയ വിവെലിനൊപ്പവും, എവറീന ഫ്രാൻസെസിനോടൊപ്പവും, ലേഡി ഫ്ലീക്കിനോടൊപ്പവും, കാംമ്പ്രിഡ്ജിലെ മിൽറോഡ് സെമിത്തേരിയിൽ സംസ്കരിച്ചു. 

എല്ലാത്തിന്റേയും ഫലമായി, അദ്ദേഹത്തിന്റെ എന്നത്തേയും ശ്രേഷ്ഠമായ സൃഷ്ടികൾ ശാസ്ത്രത്തിന്റെ പുരോഗതിയെക്കുറിച്ചും, ചരിത്രത്തെക്കുറിച്ചും അദ്ദേഹം നടത്തിയ പഠനങ്ങളുടെ പുസ്തകങ്ങളായ , "ഹിസ്റ്റ്രി ഓഫ് ദി ഇൻഡക്റ്റീവ് സൈൻസെസ്", "ദി ഫിലോസഫി ഓഫ് ദി ഇൻഡക്റ്റീവ് സൈൻസെസ്", "ഫൗണ്ടെഡ് അപ്പോൺ ദെയർ ഹിസ്റ്റ്രി" ആയി മാറി.ചരിത്രത്തെ അടയാളപ്പെടുത്തുമ്പൊഴൊക്കെ ശാസ്ത്രത്തിന്റെ ശാഖകൾ അതിലേക്ക് കടന്നുവന്നു.വില്യം ഫിലോസഫിയെ , അദ്ദേഹം ചരിത്രത്തിലൂടെ തേടിയ അറിവിന്റെ ലോകസമവാക്യത്തിനായുള്ള ഗുണപാഠമായി കണ്ടു.ഫിലോസഫിയിൽ വിവെൽ കലയുടെ യഥാർത്ഥ രൂപം കണ്ടെത്താനായി ഫ്രാൻസിസ് ബേക്കണിന്റെ വഴി തിരഞ്ഞെടുത്തു.ആ ചിന്തകളെ ഉൾപ്പെടുത്തി, യാഥാർത്ഥ്യത്തിന്റെ സമ്മിശ്രണവും നടത്തി ചിന്തകളുടെ ഒഴുക്കിൽ അദ്ദേഹത്തിന്റെ ശാസ്ത്രത്തെ കണ്ടെത്താൻ കഴിഞ്ഞു.ബേക്കൺ പറ‍ഞ്ഞതുപോലെയുള്ള കലയുടെ കണ്ടെത്തൽ, നിർമ്മാണം, വിവേകം, വിവേകിൾ എന്നിവയ്ക്കൊക്കെ കുറച്ചുകൂടി പോകേണ്ടിയിരുന്നു.

വിവെൽ എത്തിചേർന്ന വഴികളുടെ കാരണങ്ങളെ താഴെ കാണും വിധത്തിൽ മൂന്ന് തരത്തിൽ പരിശോധിച്ചു.


മുകളിൽ പറഞ്ഞ രീതികൾ വ്യാപ്തത്തിനും ഉപയോഗിച്ചു: അത് കെർവിന്റെ രീതി, മാർഗ്ഗത്തിന്റ മാർഗ്ഗം, ചതുരത്തിന്റേയും, ശേഷിപ്പിന്റേയും രീതി കൂടാതെ തുല്യതയുടേയും , പ്രകൃതി നിർദ്ധാരത്തിന്റെ ക്രമീകരണ രീതി എന്നിവയിലൊക്കെ ഉപയോഗപ്പെട്ടു.ഫിലോസഫിയിൽ വിവെല്ലായിരുന്നു വിദ്യാഭ്യാസത്തിന്റേയും, അറിവിന്റേയും, വ്യത്യാസത്തേക്കുറിച്ച്, ആദ്യമായി പരാമർശിക്കുന്നത്.

വിവെല്ലിന്റെ ധാർമ്മികമായ സിദ്ധാന്തത്തിൽ, അദ്ദേഹം ഇംഗ്ലീഷ് പരിജ്ഞാനത്തിന് എതിരായിരുന്നു.ഇമ്മാനുവൽ കാന്റിന്റെ വാക്കുകളനുസരിച്ച്, അദ്ദേഹം ജോൺ സ്റ്റുവർട്ട് മില്ലിനോട് അത് സമർത്ഥിച്ചിരുന്നു, കൂടാതെ വിവെൽ ധാരണകളുടെ നിർമ്മിതി കാരണം മില്ലിന്റെ രീതികളേയും അദ്ദേഹം തള്ളിപ്പറഞ്ഞു.

വിവെൽ ശാസ്ത്ര ലോകത്തിന് സമ്മാനിച്ച ശ്രേഷ്ഠമായ സൃഷ്ടികളെന്നത് അദ്ദേഹത്തിന്റെ എഴുത്തുകൾതന്നെയായിരുന്നു. തന്റെ പരിധിയിൽ വരുന്ന ശാസ്ത്ര വിഷയങ്ങൾ കൈകാര്യം ചെയ്യുന്നവരെ അദ്ദേഹം സഹായിക്കുകയും, അതിലൂടെ പുതിയ സൃഷ്ടികൾ സൃഷ്ടിക്കപ്പെട്ടിട്ടുമുണ്ട്.എന്നിരുന്നാലും, വിവെൽ 1833-കളിൽ ശാസ്ത്രകാരൻമാരുടെ നിരയിലേക്കെത്തിചേർന്നു,കൂടാതെ അത് 1834-ലെ മേരി സോമെർവില്ലെയുടെ, ഓൺ ദി കണെക്സിയോൺ ഓഫ് ദി ഫിസിക്ക്സ് സൈൻസെസിൽ എന്ന റിവ്യൂവിൽ പ്രസിദ്ധീകരിക്കപ്പെട്ടു. (പിന്നീവരെ അറിയപ്പെട്ടത് മനുഷ്യ ശാസ്ത്രത്തിന്റെ തത്ത്വചിന്തകരെന്നായിരുന്നു)

വിവെൽ ശാസ്ത്രരംഗത്തുമാത്രമല്ല തന്റെ കഴിവ് പ്രകടിപ്പിച്ചത്, നല്ലൊരു തത്ത്വചിന്തകൻകൂടിയായിരുന്നു അദ്ദേഹം, കൂടാതെ കോളേജ് നടത്തിപ്പിലും അഗ്രകണ്യനായിരുന്നു.അദ്ദേഹത്തിന്റെ ആദ്യത്തെ പ്രവർത്തനം, ആൻ എലമന്റ്രി ട്രീറ്റൈസ് ഓൺ മെക്കാനിക്ക്സ് ജോർജ് പീക്കോക്കും, ജോൺ ഹെർസ്ച്ചെലുമായി ഒരുമിച്ച നടത്തിയ പഠനത്തിന്റെ ഫലമായിരുന്നു, അതിൽ കാമ്പ്രിഡ്ജ് രീതിയിലുള്ള ഗണിത പഠനതത്വമാണ് ഉപയോഗിച്ചിരിക്കുന്നത്.അദ്ദേഹത്തിന്റെ പഠനങ്ങളും, പ്രസിദ്ധീകരണങ്ങളുമെല്ലാം, കാമ്പ്രിഡ്ജിന്റെ കരിക്കുലത്തിൽ ഗുണപാഠത്തിനും, പ്രകൃതി ശാസ്ത്രത്തിനുമുള്ള തിരിച്ചറിവിന് വഴിയൊരുക്കി.പക്ഷെ പിന്നീട് വർഷങ്ങൾക്കുശേഷം അദ്ദേഹം, ആ പരിഷ്കാരത്തെ നിരാകരിച്ചു. കൂടാതെ ആ പഠന രീതിയെ നിരാകരിച്ചു, അത് വാക്കുതർക്കത്തിനും വഴിവെച്ചു.അദ്ദേഹം യൂണിവേഴ്സിറ്റി കമ്മീഷന്റെ അപ്പോയ്മെന്റും നിരാകരിച്ചിരുന്നു,കൂടാതെ യൂണിവേഴ്സിറ്റി റീഫോമിനെതിരെ രണ്ട് ചെറുലേഖകളുമെഴുതി.യൂണിവേഴ്സിറ്റിയുടെ സമ്പ്രദായത്തെ, രാഷ്ട്രീയകക്ഷികളിലേൽപ്പിക്കുന്നതിനുമെതിരേയും അദ്ദേഹം ശബ്ദമുയർത്തി.

അദ്ദേഹം 1841-ൽ കാമ്പ്രിഡ്ജിലെ ട്രിനിറ്റികോളേജിലും അദ്ധ്യാപകനായിരുന്നു, 1866-ലെ അദ്ദേഹത്തിന്റെ മരണംവരെ അത് തുടർന്നു.ട്രിനിറ്റി കോളേജിന്റെ ചാപ്പേലിൽ വിവെല്ലിനെ സംസ്കരിച്ചു, അവിടെതന്നെയായിരുന്നു, വിവെല്ലിന്റെ ഭാര്യമാരെ ഒരുമിച്ചായിരുന്നു കാമ്പ്രിഡിജിലെ മിൽ റോഡ് സെമിത്തേരിയിൽ സംസ്കരിച്ചത്.

പിന്നീട് വിവെൽ പ്രൊഫസർഷിപ്പ് ഓഫ് ലോ , വിവെൽ സ്കോളർഷിപ്പെന്നിവ അദ്ദേഹത്തിന്റെ ഓർമ്മക്കായി നിലവിൽ വന്നു.


</doc>
<doc id="340482" url="https://ml.wikipedia.org/wiki?curid=340482" title="ബീന ആന്റണി">
ബീന ആന്റണി

മലയാളം സിനിമയിലും ടെലിവിഷൻ പരമ്പരകളിലും പ്രവർത്തിക്കുന്ന അഭിനേത്രിയും ശബ്ദലേഖികയുമാണ് ബീന ആന്റണി. ഇംഗ്ലീഷ്: Beena Antony . ഒരു കഥയും കുഞ്ഞു പെങ്ങളും എന്ന ദൂരദർശൻ ടി.വി. പരമ്പരയിലൂടെയാണ് ബീന ആദ്യമായി ദൃശ്യമാധ്യമ കലാരംഗത്തെത്ത് പ്രശസ്തയാകുന്നത്. 1990 കളിൽ അഭിനയരംഗത്തേക്ക് പ്രവശിച്ചു. ഓമനത്തിങ്കൾപക്ഷി, മായാസീത, എന്റെ മാനസപുത്രി, ആട്ടോഗ്രാഫ്, തപസ്യ തുടങ്ങിയ പ്രശസ്ത പരമ്പരകളിൽ ബീന അഭിനയിച്ചിട്ടുണ്ട്.
ഗോഡ് ഫാദർ എന്ന 1991 ൽ പുറത്തിറങ്ങിയ മലയാള സിനിമയിലൂടെ ചലച്ചിത്ര അരങ്ങേറ്റം നടത്തി,

എറണാകുളം ജില്ലയിൽ മഞുമ്മൽ എന്ന ഗ്രാമത്തിൽ ഒരു ഇടത്തരം കൃസ്തീയ കുടുംബത്തിൽ 1972 ജനുവരി19 നു ആന്റണിയുടേയും ശോശാമ്മയുടേയും മൂന്നും പെണ്മക്കളിൽ രണ്ടാമത്തെ മകളായി ജനിച്ചു. തടിക്കച്ചവടക്കാരനായിരുന്നു ആന്റണി. പ്രാഥമിക വിദ്യാഭ്യാസം മഞുമ്മലിലെ ഗാർഡിയൽ ഏൻജൽ സ്കൂളിൽ ചെയ്തു. ചെറു പ്രായത്തിൽ അഭിനയത്തിനു കമ്പമുണ്ടായിരുന്നു.

ടെലിവിഷൻ, സിനിമ രംഗത്ത് പ്രവർത്തിക്കുന്ന മനോജ് നായരാണ് ഭർത്താവ്. ആരോമൽ എന്ന മകൻ അഭിനയരംഗത്തുണ്ട്. .

മമ്മൂട്ടി അഭിനയിച്ച കനൽകാറ്റ് എന്ന ചിത്രത്തിലാണ് ബീന ആദ്യമായി അഭിനയിക്കുന്നത്. യാഥൃശ്ചികമായി കിട്ടിയ ഒരു അവസരമായിരുന്നു അതെന്ന് നിരവധി അഭിമുഖങ്ങളിൽ ബീന വെളിപ്പെടുത്തിയിട്ടുണ്ട്. യോദ്ധ എന്ന സിമിനയിൽ മോഹൻലാലിന്റെ സഹോദരിയായി അഭിനയിച്ചു. സുരേഷ്ഗോപി, ജയറാം തുടങ്ങിയ പ്രമുഖ നടന്മാരുടെ സിനിമകളിൽ അഭിനയിച്ചിട്ടുണ്ട്.

1990 കളിൽ അഭിനയരംഗത്തേക്ക് പ്രവേശിച്ച ബീന ദൂരദർശനിൽ സംപ്രേക്ഷണം ചെയ്ത, ടി.എസ്. സജി സംവിധാനം ചെയ്ത് ഒരു കഥയും കുഞ്ഞുപെങ്ങളും എന്ന പരമ്പരയിലൂടെയാണ് പ്രശസ്തയാകുന്നത്. എന്റെ മാനസപുത്രി എന്ന ഏഷ്യാനെറ്റ് പരമ്പരയിലും മികച്ച വേഷം ചെയ്തു. ആട്ടോഗ്രാഫ്, അമ്മക്കിളി, ആലിപ്പഴം, (ഏഷ്യാനെറ്റ്) , ഇന്ദ്രനീലം (അമൃത ടി.വി.), ചാരുലത (ഏഷ്യാനെറ്റ്)ഓമനത്തിങ്കൾ പക്ഷി, നിറക്കൂത്ത്, ഇന്ദിര, ശ്രീ അയ്യപ്പനും വാവരും, മായാസീത, എന്റെ അല്ഫോൺസാമ്മ, കുഞ്ഞാലി മരക്കാർ, അർധചന്ദ്രന്റെ രാത്രി, ബട്ടർഫ്ലൈസ്, അഭിനേത്രി, സരയു, അമല, അമ്മ എന്നിവയാണ് ബീന അഭിനയിച്ച പരമ്പരകൾ.

ചലച്ചിത്രങ്ങൾ താഴെ കൊടുത്തിരിക്കുന്നു.


</doc>
<doc id="340484" url="https://ml.wikipedia.org/wiki?curid=340484" title="രേഖ രതീഷ്">
രേഖ രതീഷ്

മലയാളം സിനിമാ, ടെലിവിഷൻ അഭിനേത്രിയാണ് രേഖ രതീഷ്. ഇംഗ്ലീഷ്: Rekha Ratheesh. മലയാളം ചലച്ചിത്ര രംഗത്ത് പ്രവർത്തിച്ചിരുന്ന ശബ്ദലേഖകരായിരുന്ന രതീഷിന്റേയും രാധാമണിയുടേയും മകളാണ് രേഖ. പരസ്പരം എന്ന ടെലിവിഷൻ പരമ്പരയിലൂടെ മലയാളത്തിൽ ശ്രദ്ധേയയായി. മനസ്സ് എന്ന പരമ്പരയിലും നക്ഷത്ര ദീപങ്ങൾ എന്ന റിയാലിറ്റി പരിപാടിയിലും രേഖയുടെ സാന്നിധ്യം ഉണ്ടായിരുന്നു. മാമ്പഴക്കാലം, പല്ലാവൂർ ദേവനാരായണൻ എന്നിങ്ങനെ രണ്ട് സിനിമകളിലും അഭിനയിച്ചിട്ടുണ്ട്. ടേസ്റ്റ് ടൈം എന്ന ദേഹണ്ണ പരമ്പരയിലെ അവതാരകയായിരുന്നു. 

തിരുവനന്തപുരത്താണ് ജനനം. എങ്കിലും വളർന്നതു ചെന്നൈയിലാണ്. മാതാപിതാക്കൾ ചലച്ചിത്ര രംഗത്തുള്ളവരായിരുന്നു. അച്ഛൻ രതീഷ് അറിയപ്പെടുന്ന ഡബ്ബിങ്ങ് കലാകാരനായിരുന്നു. അമ്മ രാധാമണി (പി.കെ. രാധാദേവി) നാടക, സിനിമാ നടിയും ഡബ്ബിങ്ങ് കലാകാരിയുമായിരുന്നു. ശാരിക സന്തോഷ്, ശശികല എന്നിവരാണ് സഹോദരങ്ങൾ. 18 വയസ്സുള്ളപ്പോൾ യൂസഫിനെ വിവാഹം ചെയ്തെങ്കിലും ദാമ്പത്യം അധികകാലം നീണ്ടു നിന്നില്ല. രണ്ടാമത് വിവാഹം ചെയ്ത നടൻ നിർമൽ പ്രകാശിനെയായിരുന്നു. എന്നാൽ അദ്ദേഹത്തിന്റെ മരണശേഷം മൂന്നാമത്, കമൽ റോയ് നെ വിവാഹം ചെയ്തുവെങ്കിലും ആ ദാമ്പത്യവും അധികകാലം നീണ്ടു നിന്നില്ല. നാലാമത്തെ വിവാഹം അഭിഷേകുമായിട്ടായിരുന്നു. ഈ ബന്ധത്തിൽ അയൻ എന്ന ആൺ കുഞ്ഞുണ്ട്. 

4 വയസുള്ളപ്പോൾ ഉന്നൈ നാൻ സന്തിത്തെൻ എന്ന തമിഴ് ടി.വി. പരമ്പരയിൽ രേവതിയുടെ ബാല്യകാലം അവതരിപ്പിച്ചു. ക്യാപ്റ്റർ രാജുവാണ് രേഖയെ സീരിയലിലേക്ക് വീണ്ടും കൈപിടിച്ചുകൊണ്ടുവന്നത്. 14 വയസ്സുള്ളപ്പോളാണ് ആദ്യമായി മലയാളത്തിൽ അഭിനായിക്കുന്നത്. ശ്രീവത്സൻ സംവിധാനം ചെയ്ത നിറക്കൂട്ടുകൾ എന്ന പരമ്പരയിലാണ് അരങ്ങേറ്റം കുറിച്ചത്. പിന്നീട് എ.എം. നസീർ സംവിധാനം നിർവഹിച്ച മനസ്സ് എന്ന പരമ്പരയിൽ അഭിനയിച്ചു. പിന്നീട് ദേവി, കാവ്യാഞ്ജലി എന്നീ പരമ്പരകളിൽ അഭിനയിച്ചു. കുറച്ചു കാലത്തെ ഇടവേളക്ക് ശേഷം മഴവിൽ മനോരമയിലെ ആയിരത്തിൽ ഒരുവൾ എന്ന പരമ്പരയിലൂടെ മഠത്തിലമ്മ എന്ന വേഷം ചെയ്ത് തിരിച്ച് ജനശ്രദ്ധപിടിച്ചു പറ്റി. 



</doc>
<doc id="340508" url="https://ml.wikipedia.org/wiki?curid=340508" title="112 (അടിയന്തര ടെലിഫോൺ നമ്പർ)">
112 (അടിയന്തര ടെലിഫോൺ നമ്പർ)

യൂറോപ്പിലേയും ഏഷ്യയിലേയും ചില രാജ്യങ്ങളിൽ പോലീസ് ,അഗ്നിശമന വിഭാഗം , ആംബുലൻസ് തുടങ്ങിയ സേവനങ്ങൾക്കുള്ള ഏകികൃത ടെലിഫോൺ നമ്പറാണു 112.
അന്താരാഷ്ട്ര ടെലികമ്യൂണിക്കേഷൻ യൂണിയന്റെ നിബന്ധന പ്രകാരം അംഗ രാജ്യങ്ങൾ 112 അല്ലെങ്കിൽ 911 അടിയന്തര നമ്പറായി ഉപയോഗികെണ്ടതാണ് . എല്ലാം ജി.എസ്.എം. ഫോണുകളിലും കീ പാഡ് ലോക്ക് ആയാലും 112 ഡയൽ ചെയ്യാൻ സാധിക്കും. 112 ലേക്കുള്ള വിളികൾ മിക്കവാറും രാജ്യങ്ങളിൽ സൗജന്യമാണ്.

ഇത് താഴെപ്പറയുന്ന രാജ്യങ്ങളിൽ അടിയന്തിര നമ്പറായി ഉപയോഗിക്കുന്നു.

In many countries, emergency numbers previously used also continue to be available; e.g. 061 and 112 in Spain, 999 and 112 both function in the UK. In the United States, only some carriers, including AT&T will map the number 112 to its emergency number 9-1-1.

</doc>
<doc id="340531" url="https://ml.wikipedia.org/wiki?curid=340531" title="നാഷനൽ ഇലക്ട്രോണിക് ഫണ്ട് ട്റാൻസ്ഫർ">
നാഷനൽ ഇലക്ട്രോണിക് ഫണ്ട് ട്റാൻസ്ഫർ

മറ്റൊരാളുടെ അക്കൗണ്ടിലേക്ക് ബാങ്ക് അക്കൗണ്ടിലൂടെ തന്നെ പണം കൈമാറ്റം ചെയ്യുന്നതിന് ഉള്ള ഇലക്ട്രോണിക് പേമെന്റ്റ് സംവിധാനം. എൻഇഎഫ്ടി സംവിധാനത്തിലൂടെ പരിധിയിലാതെ തുക കൈമാറാം.എന്നാൽ ഒരു കൈമാറ്റതിൽ അനുവദനീയമായ പരിധി 5000 രൂപയാണ്.


</doc>
<doc id="340532" url="https://ml.wikipedia.org/wiki?curid=340532" title="റിയൽ ടൈം ഗ്രോസ് സെറ്റിൽമെന്റ്">
റിയൽ ടൈം ഗ്രോസ് സെറ്റിൽമെന്റ്

വൃക്തികൾകും സ്ഥാപനങ്ങൾകുമിടയിൽ തൽസമയം പണം കൈമാറുന്നതിനുള്ള പേയ്മെൻറ് സംവിധാനം. കൈമാറ്റം ചെയ്യുവുന കുറഞ്ഞ തുക രണ്ടു ലക്ഷം രൂപ. ഉയർന്ന പരിധി ഇല്ല. സ്വന്തം ബാങ്കിൻറ്റെ ശാഖകൾകിടയിൽ മറ്റു ബാങ്കിലെ അക്കൗണ്ടിലേക്ക് പണം കൈമാറാം .


</doc>
<doc id="340533" url="https://ml.wikipedia.org/wiki?curid=340533" title="കിട്ടാക്കടം">
കിട്ടാക്കടം

നിഷ്ക്രിയ ആസ്തി. നിശ്ചിത കാലയളവിലെക് വായ്പ പലിശയും തവണ അടവും മുടങ്ങി കിടക്കുന്ന അക്കൗണ്ട്കളാണ് നിഷ്ക്രിയ ആസ്തി അല്ലെങ്കിൽ കിട്ടാകടം എന്ന് പറയുന്നത്.


</doc>
<doc id="340535" url="https://ml.wikipedia.org/wiki?curid=340535" title="ദി ആർട്ടിക് ജയന്റ്">
ദി ആർട്ടിക് ജയന്റ്

1942-ൽ ഇറങ്ങിയ ഒരു സൂപ്പർമാൻ അനിമേഷൻ ചലച്ചിത്രം ആണ് ദി ആർട്ടിക് ജയന്റ്. ഫ്ലൈസ്ചെർ സ്റ്റുഡിയോ ആണ് ഇത് നിർമ്മിച്ചത്‌ . 9 മിനിറ്റ് മാത്രം ഉള്ള ഈ ചിത്രത്തിൽ സൂപ്പർമാൻ ഒരു സൈബീരിയയിൽ നിന്നും ഉള്ള ഒരു ദിനോസറിനെ പരാജയപെടുത്തി നഗരത്തെ രക്ഷിക്കുന്നതാണ് കഥ സാരം. 



</doc>
<doc id="340568" url="https://ml.wikipedia.org/wiki?curid=340568" title="ബാലീൻ തിമിംഗലം">
ബാലീൻ തിമിംഗലം

ബാലീൻ തിമിംഗിലം (systematic name മിസ്റ്റികെറ്റി) സെറ്റേസിയ എന്ന ഓർഡറിൽപെട്ട (ഇതിൽ തിമിംഗിലങ്ങളും ഡോൾഫിനുകളും കടൽപ്പശുക്കളും പെടും) സസ്തനികളാണ്. മാസഭോജികളായ സസ്തനികൾ എന്ന വിഭാഗത്തിലും ഇവ പെടും. 15 തരം ബാലീൻ തിമിംഗിലങ്ങൾ നിലവിൽ ജീവിച്ചിരിപ്പുണ്ട്. സെട്ടേസിയനുകൾ മിസോനിക്കിഡ്സിൽ നിന്നും പരിണമിച്ചതാണെന്നു തെളിവുണ്ട്. 340 ലക്ഷം വർഷങ്ങൾക്കുമുൻപാണ് ഇവ പല്ലുള്ള തിമിംഗിലങ്ങളിൽനിന്നും വേർതിരിഞ്ഞത്. 

ബാലീൻ തിമിംഗിലങ്ങൾ വലിപ്പത്തിൽ വളരെ വൈവിദ്ധ്യമുള്ളവയാണ്. പിഗ്മി റൈറ്റ് തിമിംഗിലങ്ങൾക്ക് 20 അടി (6 മീറ്റർ) നീളവും 6600 പൗണ്ട് (3000 കിലോഗ്രാം) ഭാരവും ഉണ്ട്. എന്നാൽ ഈ വിഭാഗത്തിൽപ്പെട്ട നീലത്തിമിംഗിലം 112 അടിയോളം നീളമുണ്ടായിരിക്കും. ഭാരം 190 ടണ്ണോളവും വരും. നീലത്തിമിംഗിലമാണ് ഭൂമിയിൽ ഇന്നു ജീവിച്ചിരിക്കുന്നതിൽ ഏറ്റവും വലിയ ജീവി. അവ ലൈംഗികപരമായി അണും പെണ്ണും പരസ്പരം വൈവിധ്യം പുലർത്തുന്നു. (sexually dimorphic). അവ ഒന്നുകിൽ വള്ളത്തിന്റെ ആകൃതിയിൽ ധാരാരേഖിതമോ വീർത്തതോ ആയ ശരീരമുള്ളവയാണ്. അവയുടെ രണ്ടു കാലുകൾ തുഴഞ്ഞു സഞ്ചരിക്കാനായുള്ള രണ്ടു ഫ്ലിപ്പേഴ്സ് ആയി രൂപാന്തരപ്പെട്ടിരിക്കുന്നു. സീലുകളുടെ അത്രയും വഴങ്ങുന്നവയല്ല ഈ അവയവം. എങ്കിലും അവയ്ക്ക് വളരെ വേഗത്തിൽ നീന്താൻ കഴിയും. 23 മൈൽ (37 കിലോമീറ്റർ) വേഗത്തിൽ അവയ്ക്ക് അനായാസം നീന്താൻ കഴിയും. ബാലീൻ തിമിംഗിലങ്ങൾ അവയുടെ ബാലീൻ പ്ലേറ്റ് ഉപയോഗിച്ച് ചെറുജീവികളെ അരിച്ച് വിഴുങ്ങുന്നു. ബാലീൻ തിമിംഗിലങ്ങളുടെ കഴുത്തിലെ കശേരുക്കൾ പരസ്പരം കൂടിച്ചേർന്നുപോയതിനാൽ അവയുടെ കഴുത്ത് മറ്റു സസ്തനികളുടേതുപോലെ തിരിക്കാൻ കഴിയില്ല. അവയ്ക്ക് തലയ്ക്ക് മുകളിലായി രണ്ട് ശാസോച്ഛ്വാസത്തിനു വേണ്ടിയുള്ള ദ്വാരങ്ങൾ ഉണ്ട്. ചില ബാലീൻ സ്പീഷീസുകൾക്ക് സമുദ്രത്തിന്റെ അത്യഗാധമായ ആഴത്തിൽ നീന്താൻ വേണ്ട അനുകൂലനങ്ങളുണ്ട്. അവയുടെ ത്വക്കിനിടയിൽ കൊഴുപ്പിന്റെ ആവരണമുള്ളതിനാൽ തണുത്ത ധ്രുവപ്രദേശം പോലുള്ള സമുദ്രഭാഗത്ത് കഴിയുമ്പോൾ താഴ്ന്ന താപനിലയെ ചെറുക്കാനും അതിജീവിക്കാനും പ്രയാസമില്ല. 

ബാലീൻ തിമിംഗിലങ്ങളെ സമുദ്രത്തിലെല്ലായിടത്തും കാണാമെങ്കിലും ഉത്തര ദക്ഷിണ ധ്രുവപ്രദേശത്തോടുചേർന്ന സമുദ്ര ഭാഗത്ത് ആണ് കൂടുതൽ കാണപ്പെടുന്നത്. ചാരനിറത്തിലുള്ള തിമിംഗിലങ്ങൾ കക്കകളേയും ചിപ്പികളും ഉൾപ്പെടുന്ന മൊളസ്കുകളെ തിന്നുന്നു.
ബാലീൻ തിമിംഗിലങ്ങൾ സെറ്റേഷ്യൻസ് ആകുന്നു. 
പെൻഗ്വിനുക്കളെപ്പോലെയൊ കടലാമകളെപ്പോലെയൊതങ്ങളുടെ ഫ്ലിപ്പറുകൾ ചിറകുകൾ പോലെ ഉപയോഗിച്ച് തുഴഞ്ഞാണ് സഞ്ചരിക്കുന്നത്. ഫ്ലിപ്പർ ചലനം തുടർച്ചയുള്ളതാണ്. ഈ സമയം അവ അവയുടെ പരന്ന വാൽ ഉപയോഗിച്ച് സഞ്ചാരദിശ നിയന്ത്രിക്കുന്നു. ചില സ്പീഷീസുകൾ ജലത്തിൽനിന്നും പുറത്തേയ്ക്കു ചാടി ജലപ്രതിരോധത്തെ കുറച്ച് വേഗം കൂട്ടി സഞ്ചരിക്കാറുണ്ട്. അവയുടെ വലിപ്പം കാരണം ബാലീൻ തിമിംഗിലങ്ങൾ ഡോൽഫിനുകളെപ്പോലെ തങ്ങളുടെ ശരീരം വഴങ്ങുന്ന പ്രകൃതമല്ല.


</doc>
<doc id="340599" url="https://ml.wikipedia.org/wiki?curid=340599" title="തനതു നികുതി വരുമാനം">
തനതു നികുതി വരുമാനം

തനത് നികുതിയാണ് സംസഥാനതിന്റെ റവന്യു വരുമാനത്തന്റെ പ്രധാന സ്രോതസ്സ്, മൂല്യ വർധിത നികുതി,സറ്റാമ്പും രജിസ്ട്രേഷൻ ഫീസുകളും,സംസഥാനതിന്റെ എക്സൈസ് തിരുവകൾ, വാഹന നികുതി, ഭൂനികുതി എന്നിവയാണ് സംസഥാനതിന്റെ തനതു നികുതി വരുമാനത്തിന്റെ പ്രാധാനസ്രോതസ്സുകൾ


</doc>
<doc id="340610" url="https://ml.wikipedia.org/wiki?curid=340610" title="തനതു നികുതിയേതര വരുമാനം">
തനതു നികുതിയേതര വരുമാനം

സംസഥാന ലോട്ടറിയിൽ നിന്നുള്ള വരുമാനം, പലിശയും ഓഹരിയും വിവിധ സാമൂഹിക സേവനങ്ങൾളിൽ നിന്നുള്ള വരുമാനം എന്നിവ ആണ് തനതു നികുതിയേതര വരുമാനം.

</doc>
<doc id="340614" url="https://ml.wikipedia.org/wiki?curid=340614" title="പണപെരുപ്പം">
പണപെരുപ്പം

സാധനസാമഗൃകളുടെ തുടർച്ചയായ വില വർധനയും അതിലൂടെ കറൻസിക്കുടാകുന മൂലൃതകർചയുമാണ് പണപെരുപപം.

കാരണങ്ങൾ 
1)സർക്കാർ നടപടികളുടെ അപരൃപ്തത
അപരൃപ്തത
2)ഉത്പാദനമാനദൃം
മാനദൃം
3)വർധിച്ചു വരുന്ന സർക്കാർ ചെലവ് 
4)സാമ്പത്തിക മാനദൃവും വിലവർധനയും

</doc>
<doc id="340617" url="https://ml.wikipedia.org/wiki?curid=340617" title="ഡോ. ഷാജു">
ഡോ. ഷാജു

മലയാളം സിനിമാ, ടെലിവിഷൻ രംഗത്തെ അഭിനേതാവാണ് ഷാജുമോൻ എസ്.ജെ. അഥവാ ഡോ.ഷാജു. മമ്മുട്ടി നിർമ്മിച്ച്, വയലാർ മാധവൻ കുട്ടി സംവിധാനം ചെയ്ത് ദൂരദർശൻ സംപ്രേക്ഷണം ചെയ്ത ജ്വാലയായി എന്ന ടെലിവിഷൻ പരമ്പരയിലൂടെയാണ് ജനശ്രദ്ധപിടിച്ചു പറ്റുന്നത്. മിന്നുകെട്ട് എന്ന മറ്റൊരു പരമ്പരയിൽ മികച്ച വേഷം ചെയ്ത ഷാജു, നിരവധി പരമ്പരകളിൽ അഭിനയിച്ചിട്ടുണ്ട്. 
തിരുവനന്തപുരത്തെ ഒരു ഉയർന്ന നെടുമങ്ങാട്ടുള്ള 'കാസ സയാൻ' എന്ന വീട്ടുപേരുള്ള മുസ്ലീം കുടുംബത്തിലാണ് ഷാജു ജനിച്ചത്. 1972 മേയ് 31 നായിരുന്നു ജനനം പിതാവ് ഷംസുദ്ദീനും മാതാവ് ജമീലയും. ഒരു സഹോദരൻ ഷാനി മോൻ. പ്രാഥമിക വിദ്യാഭ്യാസം അഴീക്കൊട് സർക്കാർ യു.പി. സ്കൂളിലും ഹൈസ്കൂൾ ചെയ്തത് അരുവിക്കര സർക്കാർ ഹൈസ്കൂളിലായിരുന്നു. തിരിവനന്തപുരത്തെ മഹാത്മാഗാന്ധി കോളേജിൽ നിന്നും ജന്തുശാസ്ത്രത്തിൽ ബിരുദം നേടീ പിന്നീട് സേലത്ത് 1992 -ൽ ദന്തവൈദ്യശാസ്ത്രം പഠിക്കാൻ ചേർന്നു. കോളേജിൽ പഠിക്കുന്ന കാലത്ത് നാടകാഭിനയത്തിന് തുടർച്ചയായി മികച്ച നടനുള്ള പുരസ്കാരങ്ങൾ ലഭിച്ചിട്ടുണ്ട്. സേലം വിനായക മിഷൻ കോളേജിൽ ദന്തവൈദ്യശാസ്ത്രം പഠിക്കുന്നതിനിടയിൽ ജീവിത പങ്കാളി ഡോ. ആഷയെ കണ്ടുമുട്ടി. 1998 ൽ അക്യൂപഞ്ചർ ഡിപ്ലോമ കരസ്ഥമാക്കി, 2014 ൽ കേരള സർവ്വകലാശാലയിൽ നിന്ന് പത്രപ്രവർത്തനത്തിൽ പി.ജി. ഡിപ്ലോമ, അതിനു ശേഷം ഇപ്പോൾ ആശുപത്രി ഭരണത്തിൽ ബിരുദാനന്തര ബിരുദം പഠിച്ചു വരുന്നു. ഷാജു ആഷ്‌ലി ദമ്പതിമാർക്ക് ഇവാന (7 വയസ്സ്) എന്നൊരു പെൺകുട്ടിയുണ്ട്. ഡോ. ആഷ്‌ലി ദോഹയിലാണ് ജോലി ചെയ്യുന്നത്.

കലാലയ ജീവിതത്തിനിടയിലേ അഭിനയ അരങ്ങേറ്റം നടന്നിരുന്നു. പഠനത്തിനിടക്ക് നാടക നടനത്തിലൂടെ മിക്ക വർഷവും മികച്ച നടനുള്ള പുരസ്കാരം നേടാനായി. ടി.വി. പ്രേക്ഷകർക്ക് മുന്നിലെത്തുന്നത് വൈദ്യശാസ്ത്രപഠനം കഴിഞ്ഞ് കുറച്ചു കാലം പ്രാക്റ്റീസ് ചെയ്തതിനു ശേഷമാണ്. ആദ്യമായി അഭിനയിച്ചത് കെ. സജി സംവിധാനം ചെയ്ത ഇണക്കം പിണക്കം എന്ന സീരിയലിലൂടെയാണ്. പിന്നീട് ബഷീർ സംവിധാനം ചെയ്ത മോഹനം എന്ന പരമ്പരയിൽ അഭിനയിച്ചു. സ്ത്രീജന്മം, അങ്ങാടിപ്പാട്ട്, ദേവരാഗം മിന്നാരം, മിന്നുകെട്ട്, പാദസരം എന്നീ പരമ്പരകളിൽ അഭിനയിച്ചു. മൈ മരുമകൻ എന്ന പരമ്പരയാണ് ഏറ്റവും അവസാനമായി പ്രദർശിപ്പിച്ചു വരുന്നത്. 


കിച്ചു ജോസ് സംവിധാനം ചെയ്ത ലസാഗു ഉസാഗയിലാണ് ആദ്യമായി സിനിമയിൽ മാറ്റുരച്ചത്.


</doc>
<doc id="340625" url="https://ml.wikipedia.org/wiki?curid=340625" title="നേരിട്ടുള്ള വിദേശനിക്ഷേപം">
നേരിട്ടുള്ള വിദേശനിക്ഷേപം

2003-04 മുതൽ ആണ് ഇന്ത്യയിലേക്ക് വൻ തോതിൽ നേരിട്ടുള്ള വിശനിക്ഷേപം വരാൻ തുടങ്ങിയത് .2010-11 ഇൽ 34847ബില്ല്യൻ ഡോളർ ആയിരുന്നു നേരിട്ടുള്ള വിശനിക്ഷേപം .2014-15 ൽ 44877ബില്ല്യൻ ഡോളർ ആയി വർധിച്ചു. മൗറീഷ്യസിൽ നിന്നുമാണ് ആകെ നിക്ഷേപത്തിന്റെ 35.23 ശതമാനവും ലഭിച്ചത്.സർവീസ് മേഖലയിലാണ് ഏറ്റവും കൂടുതൽ നിക്ഷേപം മുടക്കിയിരിക്കുന്നത്.


</doc>
<doc id="340628" url="https://ml.wikipedia.org/wiki?curid=340628" title="റവന്യു കമ്മിയും ധനകമ്മിയും">
റവന്യു കമ്മിയും ധനകമ്മിയും

ഒരു സാമ്പത്തിക വർഷത്തിൽ സർക്കാരിനു ലഭിക്കുന്ന റവന്യു ചിലവിൽ നിന്നു റവന്യു വരുമാനം കുറച്ചാൽ ലഭിക്കുന്നതാണ് റവന്യു കമ്മി(revenue deficit).ആകെ ചിലവിൽ നിന്ന് റവന്യൂ വരുമാനവും കടബാദ്ധ്യതയില്ലാത്ത മൂലധനവരവും കുറച്ചു കിട്ടുന്ന സംഖ്യ ആണ് ധന കമ്മി (fiscal deficit).പലിശ അടവുകൾക്കല്ലാതായി എത്രമാത്രം തുക സർക്കാർ കടം എടുക്കുന്നു എന്നതിനെ കാണിക്കുന്നതാണ് പ്രാധമിക കമ്മി (primary deficit).ഇന്ത്യ നേരിടുന്ന പ്രധാന വെല്ലുവിളികളിൽ ഒന്നാണ് കേന്ദ്രത്തിലും സംസ്ഥാനത്തിലും ഉയർന്ന സാമ്പത്തിക കമ്മി.2015-16 ൽ ധനക്കമ്മി 3.9% ഉം റവന്യു കമ്മി 2.8 % ഉം പ്രാധമിക കമ്മി 0.7% ഉം ആയിരുന്നു.


</doc>
<doc id="340629" url="https://ml.wikipedia.org/wiki?curid=340629" title="ബാങ്ക് ബോർഡ് ബ്യൂറോ">
ബാങ്ക് ബോർഡ് ബ്യൂറോ

പൊതുമേഖലാ ബാങ്കുകളുടെ ഭരണം മെച്ചപ്പെടുത്തുന്നതിനായി, 2016 ഏപ്രിൽ 1 മുതൽ നിലവിൽ വന്ന, ഭാരതസർക്കാറിന്റെ കീഴിലുള്ള ഒരു സ്വതന്ത്രസമിതിയാണ് ബാങ്ക് ബോർഡ് ബ്യൂറോ. 
വിനോദ് റായ് ആണ് നിലവിലെ പാർട്ട് ടൈം ചെയർമാൻ.


</doc>
<doc id="340630" url="https://ml.wikipedia.org/wiki?curid=340630" title="ജയിംസ് സ്റ്റാലിൻ പെരേര">
ജയിംസ് സ്റ്റാലിൻ പെരേര

മലയാള സിനിമ അഭിനേതാവായിരുന്നു ജയിംസ് സ്റ്റാലിൻ പെരേര

2016 ജൂൺ 5 ന് മരണപ്പെട്ടു. 

1977-ൽ പ്രേംനസീർ നായകനായ മോഹവും മുക്തിയും എന്ന സിനിമയിലൂടെയായിരുന്നു അരങ്ങേറ്റം. ഈ ചിത്രത്തിൽ നായികയുടെ അച്ഛനായിട്ടായിരുന്നു അഭിനയിച്ചത്. എഴുപത്തിയഞ്ചോളം സിനിമകളിൽ അഭിനയിച്ചിട്ടുണ്ട്.


സിനിമയിലെ സമഗ്ര സംഭാവനയ്ക്ക് അറ്റ്‌ലസ് ഫിലിം ക്രിട്ടിക്സ് അവാർഡ് ലഭിച്ചിട്ടുണ്ട് 

ഭാര്യ - അധ്യാപികയായ മോളി സ്റ്റാലിൻ. മക്കൾ: രാജേഷ്, അനൂപ്


</doc>
<doc id="340636" url="https://ml.wikipedia.org/wiki?curid=340636" title="ആം ആദ്മീ ബീമാ യോജന">
ആം ആദ്മീ ബീമാ യോജന

കേന്ദ്ര സർക്കാരിന്റെ സാമൂഹിക സുരക്ഷാ പദ്ധതികളായിരുന്ന ആം ആദ്മി ബീമാ യോജന,ജനശ്രി ബീമാ യോജന എന്നിവയെ ലയിപ്പിച്ച് 2013 ജനവരി 1 ന് തുടക്കമിട്ട ആരോഗ്യ ഇൻഷുറൻസ് പദ്ധതിയാണ് ആം ആദ്മീ ബീമാ യോജന .48 വിഭാഗങ്ങളിൽ പെടുന്ന കുടുംബങ്ങൾക്കാണ് പദ്ധതിയുടെ പ്രയോജനം ലഭിക്കുക. 18 നും 59 നും മധ്യേ പ്രായമുള്ളവർക്കാണ് ഇൻഷുറൻസ് പരിരക്ഷ ലഭിക്കുക.


</doc>
<doc id="340642" url="https://ml.wikipedia.org/wiki?curid=340642" title="പ്രധാനമന്ത്രി സുരക്ഷ ബീമാ യോജന">
പ്രധാനമന്ത്രി സുരക്ഷ ബീമാ യോജന


</doc>
<doc id="340650" url="https://ml.wikipedia.org/wiki?curid=340650" title="ധനകാര്യ കമ്മീഷൻ ചെയർമാന്മർ">
ധനകാര്യ കമ്മീഷൻ ചെയർമാന്മർ


</doc>
<doc id="340652" url="https://ml.wikipedia.org/wiki?curid=340652" title="രസ്ന (വിവക്ഷകൾ)">
രസ്ന (വിവക്ഷകൾ)



</doc>
<doc id="340653" url="https://ml.wikipedia.org/wiki?curid=340653" title="രസ്ന (നടി)">
രസ്ന (നടി)

മലയാളം ടി.വി പരമ്പരകളിൽ അഭിനയിക്കുന്ന ഒരു നടിയാണ് രസ്ന. മുഴുവൻ പേര്, ഫാത്തിമത്ത് രസ്ന. ഇംഗ്ലീഷ്: Fathimath Rasana. 

മലപ്പുറത്തെ പെരിന്തൽമണ്ണയിൽ ഒരു ഇടത്തരം മുസ്ലീം കുടുംബത്തിൽ ജനിച്ചു. അമ്മ സാജിത വീട്ടമ്മയായിരുന്നു. പിതാവ് അബ്ദുൾ നാസർ മസ്കറ്റിൽ എയർ കണ്ടീഷനിങ്ങ് മെക്കാനിക്കായിരുന്നു. എന്നാൽ പിതാവ് തങ്ങളെ ഉപേക്ഷിച്ച് പോയതാണെന്നും അദ്ദേഹത്തെ പറ്റി താൻ തെറ്റായ വിവരം മാധ്യമങ്ങൾക്കും സുഹൃത്തുക്കൾക്കും മുന്നിൽ നൽകുകയായിരുന്നു എന്നും രസ്ന വെളിപ്പെടുത്തിയിട്ടുണ്ട് സഹോദരി നീനു രസ്നയോടൊപ്പം അഭിനയിച്ചിട്ടുണ്ട്. അഭിനയവുമായി കുടുംബത്തിലാർക്കും അകന്ന ബന്ധം പോലുമില്ലായിരുന്നു. ബാങ്ക് ലോൺ തിരിച്ചടവിനായി രസ്നയുടെ ശംബളം ചോദിച്ചതുമായി ബന്ധപ്പെട്ട് പിതാവ് അബ്ദുൾ നാസറിനെതിരെ അമ്മ സാജിത ഗാർഹിക പീഡനത്തിന് കേസ് നടത്തിയിരുന്നു. ഈ കേസിൽ സാക്ഷിയായ രസ്നക്കെതിരെ കോടതിയിൽ ഹാജരാകാത്തതിൽ ജാമ്യമില്ലാവാറണ്ട് പുറപ്പെടുവിച്ചതായി രേഖകൾ ഉണ്ട്. 

6-ആം തരത്തിൽ പഠിക്കുമ്പൊഴാണ് ആദ്യമായി കാമറക്കു മുന്നിലെത്തുന്നത്. ഷാജു ശ്രീധറിന്റെ സംഗീത ആൽബങ്ങളിലാണ് രസ്ന ആദ്യം അഭിനയിക്കുന്നത്. അതിനുശേഷം നിരവധി വേഷങ്ങളണിഞ്ഞു. ടി.വി. പരമ്പര സംവിധായകനായ ഷാജി സുരേന്ദ്രന്റെ അമ്മക്കായ് എന്ന സിനിമയിൽ അഭിനയിച്ചതോടെ മലയാളം ടി.വി. പരമ്പരകളിലേക്കുള്ള അരങ്ങേറ്റമായി. തുടർന്ന് ഏഷ്യാനെറ്റിലെ മെഗാ പരമ്പരയായ പാരിജാതത്തിലെ പ്രശസ്തമായ വേഷം ലഭിച്ചു. ആ സമയത്ത് 12 ആം ക്ലാസിൽ പഠിക്കുകയായിരുന്നു രസ്ന. പിന്നീട് സിന്ദൂരച്ചെപ്പ് എന്ന അമൃത ടി.വി. പരമ്പരയാണ് ചെയ്തത്. പിന്നീട് വേളാങ്കണ്ണി മാതാവ്, വൃന്ദാവനം, വധു, നന്ദനം തുടങ്ങിയ സീരിയലുകളും.

2011 ൽ 2011 പാരിജാതം എന്ന സിനിമയിലെ അഭിനയത്തിനു ഏഷ്യാനെറ്റ് ടെലിവിഷന്റെ മികച്ച നടിക്കുള്ള പുരസ്കാരം നേടി. 


</doc>
<doc id="340654" url="https://ml.wikipedia.org/wiki?curid=340654" title="ധൂമകേതുവിന്റെ കോമ">
ധൂമകേതുവിന്റെ കോമ

ഒരു ധൂമകേതുവിന്റെ കോമ എന്നാൽ അതിന്റെ ന്യൂക്ലിയസിനു ചുറ്റുപാടും പൊതിഞ്ഞിരിക്കുന്ന നെബുലാവശിഷ്ടങ്ങൾ ആണ്. ഒരു ധൂമകേതു അതിന്റെ ദീർഘവർത്തുളമായ പാതയിലൂടെ സൂര്യന്റെ അടുത്തുകൂടി കടന്നുപോകുമ്പോൾ അതു ചൂടാവുകയും അതിന്റെ ഒരു ഭാഗം ആവിയാവുകയും ചെയ്യുന്നു. ഇങ്ങനെയാണ് കോമ ഉണ്ടാകുന്നത്. അങ്ങനെ ഇതിനെ ഒരു ദൂരദർശിനിയിലൂടെ നോക്കിയാൽ ഈ ധൂമകേതു ഒരു മങ്ങിയ ആവിയാകുന്ന രൂപത്തിൽ കാണാനാകും. അങ്ങനെ അതിനെ നക്ഷത്രങ്ങളിൽനിന്നും വേർതിരിച്ചു കാണാനാവും. കോമ എന്ന വാക്ക് ഗ്രീക്കു ഭാഷയിലെ "kome" (κόμη) എന്ന വാക്കിൽനിന്നുമുണ്ടായതാണ്. ഇതിനർഥം തലമുടി എന്നാണ്. കോമെറ്റ് എന്ന വാക്കും ഇതിൽ നിന്നുമുത്ഭവിച്ചതാണ്. 

കോമ പൊതുവായി, മഞ്ഞുകട്ടയും ധൂമകേതുവിന്റെ പൊടികൊണ്ടും നിർമ്മിക്കപ്പെട്ടിരിക്കുന്നു. സൂര്യന് 3-4 ആസ്ട്രോണമിക്കൽ യൂണിറ്റ് അടുത്തെത്തുമ്പോൾ നൂക്ലിയസ് ഭാഗത്തു നിന്നും ബഹിർഗമിക്കുന്ന ആവിയാകുന്ന വസ്തുക്കളിൽ 90 ശതമാനവും വെള്ളമാണ്. ഫോട്ടോഡിസ്സോസിയേഷൻ, ഫോട്ടോഅയണൈസേഷൻ എന്നീ പ്രക്രിയകൾ വഴിയാണ് ജലതന്മാത്ര(HO) വിഘടിച്ചില്ലാതെയാകുന്നത്. സൗരവാതം ഇത്തരത്തിൽ ജലത്തിന്റെ നാശത്തിനു ചെറിയതോതിൽ കാരണമാകുന്നുണ്ട്. വലിയ ധൂളിതരികൾ ധൂമകേതുവിന്റെ ഭ്രമണപാതയിലുടനീളം തങ്ങിനിൽക്കുകയും താരതമ്യേന ചെറിയ തരികൾ സൂര്യനിൽനിന്നും ദൂരേയ്ക്ക് ധൂമകേതുവിന്റെ വാലിലെയ്ക്ക് പ്രകാശമർദ്ദം മൂലം തള്ളിമാറ്റപ്പെടുകയും ചെയ്യുന്നു. 

സൂര്യനെ സമിപിക്കുന്നതോടെ കോമയുടെ വലിപ്പം ക്രമാതീതമായി വർദ്ധിക്കുന്നു. സാന്ദ്രത വളരെക്കുറവാണെങ്കിലും വ്യാഴത്തിന്റെ അത്രയും വ്യാസത്തിൽ വരെ വലിപ്പത്തിലെത്താറുണ്ട്. 2007 ഒക്ടോബറിലെ പൊട്ടിത്തെറിയിൽ ഹോംസ് 17പി എന്ന ധുമകേതുവിന്റെ ധൂളീഅന്തരീക്ഷം കുറച്ചുസമയത്തേക്കെങ്കിലും സൂര്യനേക്കാൾ വലിപ്പത്തിൽ എത്തിയിരുന്നു. Great Comet of 1811ന്റെ വലിപ്പവും ഇതുപോലെ സൂര്യന്റെ ഏതാണ്ട് അതെ വലിപ്പത്തിലായിരുന്നു. 

Comets were found to emit X-rays in late-March 1996.
1996 മാർച്ച് അവസാനം ചില ധൂമകേതുക്കൾ എക്സ്-റേ പുരപ്പെടുവിക്കുന്നതായി കണ്ടെത്തി. ഇത് ഗവേഷകരെ അത്ഭുതപ്പെടുത്തി, കാരണം എക്സ്-റേ പുറപ്പെടുവിക്കാൻ അതി താപനിലയുള്ള വസ്തുക്കൾക്കേ കഴിയൂ എന്നതുകോണ്ടാണ്. സൗരവാതവും ധൂമകേതുക്കളുമായി പരസ്പര പ്രവർത്തനം മൂലമാണ് ഇങ്ങനെ എക്സ്-റെ ഉണ്ടായതെന്നു കരുതപ്പെടുന്നു. 
ഭൂമിയുടെ മുകളിൽ സ്ഥാപിച്ച ദൂരദർശിനിയുടെയും ചില സാങ്കെതികവിദ്യയുടെയും സഹായത്താൽ കോമയുടെ വലിപ്പം അളക്കാൻ കഴിയും. 

OAO-2 ('Stargazer') ധൂമകേതുക്കളുടെ ചുറ്റിലും ഹൈഡ്രജൻ വാതക പ്രഭാവലയം കണ്ടുപിടിച്ചു. 

റോസെറ്റ ദൗത്യം ധൂമകേതുവായ 67പിയിൽ കാർബൺ ഡയൊക്സൈഡ്, അമോണിയ, മിഥേൻ, മെഥനോൾ എന്നിവ കണ്ടെത്തി. ഇവ കൂടാതെ ചെറിയ അളവിൽ, ഫോർമാൽഡിഹൈഡ്, ഹൈഡ്രജൻ സൾഫൈഡ്, ഹൈഡ്രജൻ സയനൈഡ്, സൾഫർ ഡയൊക്സൈഡ്, കാർബൺ ഡൈ സൾഫൈഡ് എന്നിവയും കണ്ടെത്തി. 

67പിയുടെ പ്രഭാവലയത്തിൽ നീരാവി, കാർബൺ ഡയൊക്സൈഡ്, കാർബൺ മോണോക്സൈഡ്, ഓക്സിജൻ എന്നീ നാലു പ്രധാന വാതകങ്ങളും ഉണ്ടായിരുന്നു. 


</doc>
<doc id="340659" url="https://ml.wikipedia.org/wiki?curid=340659" title="നിർമൽ പ്രകാശ്">
നിർമൽ പ്രകാശ്

മലയാള സിനിമാ-ടെലിവിഷൻ അഭിനേതാവും ശബ്ദലേഖകനുമായിരുന്നു നിർമൽ പ്രകാശ്. ഇംഗ്ലീഷ്: Nirmal Prakash. കിരീടം സിനിമയിൽ കീരിക്കാടൻ ജോസ് എന്ന കഥാപാത്രത്തിനു ശബ്ദം നൽകിക്കൊണ്ടാണ് നിർമൽ പ്രകാശ് സിനിമയിലേക്ക് പ്രവേശിക്കുന്നത്. വേഷം എന്ന സിനിമയിൽ പോലീസ് കമ്മീഷണറിന്റെ കഥാപാത്രത്തിനു ജീവനേകിയത് നിർമൽ ആണ്. സീരിയൽ നടീയായ രേഖ രതീഷ് ആയിരുന്നു മരിക്കുമ്പോൾ അദ്ദേഹത്തിന്റെ ഭാര്യ. വൃക്ക സംബന്ധമായ തകരാറുകൾ മൂലം 2010 ഓഗസ്റ്റ് 5-ന് തന്റെ 50-ആം വയസ്സിൽ കോഴിക്കോട്ടെ ഒരു സ്വകാര്യ ആശുപത്രിയിലായിരുന്നു അന്ത്യം. 

1960-ൽ കോഴിക്കോട് കോലോടി തെക്കേയിൽ ആണ്ടിയുടേയും എരഞ്ഞിക്കൽ ലക്ഷ്മിയുടേയും മകനായി ജനിച്ചു 
സിനിമയിൽ അദ്ദേഹം തന്റെ ശാരീരത്തിന്റെ പേരിലാണ് കൂടുതൽ അറിയപ്പെട്ടിരുന്നത്. കിരീടത്തിലെ കീരിക്കാടന്റെ പേടിപ്പെടുത്തുന്ന ശബ്ദം അദ്ദേഹത്തിന്റെ ജീവിതത്തിലെ വഴിത്തിരിവായ ഡബ്ബിങ്ങ് ആയിരുന്നു. വേഷം, സ്വന്തം തുടങ്ങിയ സിനിമകളിൽ നല്ല വേഷങ്ങളിൽ അഭിനയിച്ചു. 
ഐ വിറ്റ്നസ്, വസുന്ദര മെഡികൽസ്, സ്നേഹസീമ, മാനസി, ചാരുലത എന്നീ ടെലിവിഷൻ പരമ്പരകളിലും അഭിനയിച്ചു. 
സ്വന്തം എന്ന സിനിമയിലെ അഭിനയത്തിന് മികച്ച വില്ലൻ വേഷത്തിനുള്ള ഏഷ്യാനെറ്റ് അവാർഡ് ലഭിച്ചു

Read more at: http://www.filmibeat.com/malayalam/news/2010/nirmal-prakash-died-050810.html
Read more at: http://www.filmibeat.com/malayalam/news/2010/nirmal-prakash-died-050810.html


</doc>
<doc id="340662" url="https://ml.wikipedia.org/wiki?curid=340662" title="ഗോവിന്ദ പിള്ള">
ഗോവിന്ദ പിള്ള

കൊച്ചനിയൻ എന്നറിയപ്പെട്ടിരുന്ന പ്രശസ്തനായ മലയാള ടി.വി.- സിനിമാ നടനായിരുന്നു ഗോവിന്ദ പിള്ള. ഇംഗ്ലീഷ്: Govinda Pillai. ടി.വി. സീരിയലിൽ അഭിനയം തുടങ്ങിയ അദ്ദേഃഅം നിരവധി സിനിമകളിലും അഭിനയിച്ചിട്ടുണ്ട്. കാൻസർ മൂലം 2016 മേയ് 17 നു മരണമടഞ്ഞു. അറബിക്കടലിന്റെ റാണി എന്ന പരമ്പരയിലൂടെയാണ് അരങ്ങേറ്റം . 
ഭാര്യ നളിനാംബിക. ഇവർക്ക് രണ്ട് പെണ്മക്കളാണുള്ളത്. സഹകരണ ബാങ്ക് ഉദ്യോഗസ്ഥനായിട്ടാണ് കൊച്ചനിയൻ വിരമിച്ചത്. 


</doc>
<doc id="340665" url="https://ml.wikipedia.org/wiki?curid=340665" title="ഷെല്ലി കിഷോർ">
ഷെല്ലി കിഷോർ

മലയാളം ടി.വി.-സിനിമാ നടിയാണ് ഷെല്ലി കിഷോർ. ഇംഗ്ലീഷ്: കുങ്കുമ പൂവ്, പരസ്പരം എന്നിവയാണ് പ്രധാനപ്പെട്ട പരമ്പരകൾ. കേരള കഫേ, വെയിറ്റിങ്ങ് റൂം, ചട്ടക്കാരി, അകം, തങ്കമീങ്കൾ (തമിഴ്) എന്നീ സിനിമകളിലും അഭിനയിച്ചു. ഐലൻഡ് എക്സ്പ്രസ്സ് എന്ന ഹ്രസ്വ ചിത്രത്തിൽ അഭിനയിച്ചു. 

തിരുവനന്തപുരത്ത് 1983 ആഗസ്ത് 18 നു സിവിൽ എഞ്ജിനീയറുടെ (അച്ഛൻ) ആദ്യ മകളായി ജനിച്ചു. (അമ്മ) വീട്ടമ്മയാണ്. മാസ്സ് മീഡിയയിലും സോഷ്യോളജിയിലും ഡിപ്ലോമയും ഇ-ഗവർണൻസിൽ ബിരുദാനന്ത്ര ബിരുദവും നേടി. ശാാസ്ത്രീയ നടനത്തിൽ പരിശീലനം നേടിയിട്ടുണ്ട്. ഭരതനാട്യം, മോഹിനിയാട്ടം കുച്ചിപ്പുടി എനീ നൃത്തരൂപങ്ങൾ പഠിച്ചിട്ടുണ്ട്. ഒരു സഹോദരനും സഹോദരിയും ഉണ്ട്. മലയാളം സിനിമാ മേഖലയിലുള്ള കിഷോറാണ് ഭർത്താവ്. മകൻ യുവൻ. ദുബായിൽ സ്വന്തമായി നൃത്ത പഠന കേന്ദ്രം നടത്തുന്നു.
കുങ്കുമ പൂവ്, പരസ്പരം എന്നിവയാണ് പ്രധാനപ്പെട്ട പരമ്പരകൾ. കേരള കഫേ, വെയിറ്റിങ്ങ് റൂം, ചട്ടക്കാരി, അകം, തങ്കമീങ്കൾ (തമിഴ്) എന്നീ സിനിമകളിലും അഭിനയിച്ചു. ഐലൻഡ് എക്സ്പ്രസ്സ് എന്ന ഹ്രസ്വ ചിത്രത്തിൽ അഭിനയിച്ചു. 


</doc>
<doc id="340676" url="https://ml.wikipedia.org/wiki?curid=340676" title="സബ്‌സിഡി">
സബ്‌സിഡി

സാമ്പത്തിക-സാമൂഹിക നയത്തിന്റെ അടിസ്ഥാനത്തിൽ സാമ്പത്തിക സഹായം അല്ലെങ്കിൽ പിന്തുണ നൽകുന്നതാണു സബ്‌സിഡി.


</doc>
<doc id="340704" url="https://ml.wikipedia.org/wiki?curid=340704" title="അർച്ചന സുശീലൻ">
അർച്ചന സുശീലൻ

മലയാള ടെലിവിഷൻ രംഗത്തെ അറിയപ്പെടുന്ന ഒരു അഭിനേത്രിയാണ് അർച്ചന സുശീലൻ. ഇംഗ്ലീഷ്: Archana Susheelan. വടക്കേ ഇന്ത്യയിലാണ് ജനിച്ചു വളർന്നതെങ്കിലും കേരളത്തിൽ എത്തി ടി.വി. മാധ്യമങ്ങളിൽ പ്രശസ്തയായി. എന്റെ മാനസപുത്രി എന്ന പരമ്പരയിലെ വേഷം ചെയ്തതോടെ കലാ ജീവിതത്തിൽ വഴിത്തിരിവായി. മലയാളത്തിലും തമിഴിലും അർച്ചന അഭിനയിച്ചിട്ടുണ്ട്

ജനിച്ചതും വളർന്നതുമെല്ലാം ഡൽഹിയിലാണ്. ചെറിയ പ്രായത്തിൽ തന്നെ വീഡിയോ ജോക്കി ആയി. വടക്കേ ഇന്ത്യൻ ഭാഷാ ശൈലിയിലാണ് ഡബ്ബ് ചെയ്യുന്നത്. ഡൽഹിൽ സ്ഥിരതാമസമാക്കിയ മാർക്കറ്റിങ്ങ് ഉദ്യോഗസ്ഥൻ മനോജ് യാദവിനെ വിവാഹം ചെയ്തു. തിരുവനന്തപുരത്ത് ഗ്ലോറീസ് എന്ന പേരിൽ തുണിക്കടയും തുടങ്ങിയിട്ടുണ്ട്. അർച്ചനയുടെ സഹോദരി കല്പനയും നാത്തൂൻ ആര്യയും അഭിനേത്രികളാണ്> 

മലയാളത്തിൽ ആദ്യമായി അഭിനയിക്കുന്നത് ദിലീപിന്റെ കാര്യസ്ഥൻ എന്ന സിനിമയിലാണ്. തമിഴിൽ തൊലൈപേശി എന്ന സിനിമയിൽ അരങ്ങേറി. 


</doc>
<doc id="340706" url="https://ml.wikipedia.org/wiki?curid=340706" title="സുജിത">
സുജിത

മലയാളം തമിഴ് തെലുങ്ക് സിനിമാവേദികളിൽ പ്രശസ്തയായ ഒരു നടിയാണ് സുജിത്. ഇംഗ്ലീഷ്: Sujitha. പൂവിനു പുതിയ പൂന്തെന്നൽ എന്ന മമ്മുട്ടി സിനിമയിലെ ഊമയായ ആൺകുട്ടിയായി വേഷം ചെയ്താണ് മലയാള സിനിമയിൽ ആദ്യമായി രംഗപ്രവേശനം ചെയ്യുന്നത്. ഈ വേഷത്തിനു സുജിതക്ക് നിരവധി അവാർഡുകളും പ്രശംസാപത്രങ്ങളും ലഭിച്ചു.

നിർമ്മാതാവാണ് സുജിതയുടെ ഭർത്താവ്. രണ്ടുപേരും പൊള്ളാച്ചിയിലാണ് സ്ഥിരതാമസം. ചെറുപ്രായം മുതൽക്കേ അഭിനയത്തോട് തല്പര്യം ഉണ്ടായിരുന്ന സുജിതയുടെ പ്രധാന സഹായിയായി പ്രവർത്തിച്ചത് നസീറീനേയും ഷീലയേയും ഇഷ്ടപ്പെട്ടിരുന്ന സ്വന്തം അമ്മയാണ്> ഈ ചെറിയ പ്രായത്തിൽ തന്നെ നൂറോളം സിനിമകളിലും ടെലി. പരമ്പരകളിലും അഭിനയിച്ചു. ദക്ഷിണേന്ത്യൻ സിനിമകളിൽ മാത്രമല്ല ഹിന്ദിയിലും അഭിനയിക്കാൻ സുജിതക്ക് സാധിച്ചു.

സിനിമയിൽ ആദ്യമായി അഭിനയിക്കുന്നത് കെർ വിജയയ്ടെ കൂറടെയാണ്. മുന്താണെ മുടിച്ച് എന്ന ചിത്രത്തിൽ ഭാഗ്യരാജിനും ഉർവശിക്കും ഒപ്പം ബാലതാരമായി അഭിനയിച്ചു പൂവിഴി വാസലിലെ, പസിവാടീ പ്രണാം, ഹറ്റ്യ, തല്ലി തഡ്രുലും അഴകൻ എന്നീ സിനീമകളിലും അക്കാലത്ത് അഭിനയിച്ചു. 1986 ൽ ആദ്യമായി മലയാളത്തിൽ അഭിനയിച്ചു. പൂവിഴി വാശലിലെ എന്ന സിനിമയുടെ റീമേക്കായപൂവിനു പുതിയ പൂന്തെന്രൽ എന്ന സിനിമയിലായിരുന്നു അത്. പ്രായപൂർത്തിയായ ശേഷം സുജിത് തമിഴിൽ 1999 ൽ അഭിനയിച്ച പടം വാലി ആണ്. 


</doc>
<doc id="340712" url="https://ml.wikipedia.org/wiki?curid=340712" title="വയൽനായ്ക്കൻ">
വയൽനായ്ക്കൻ

കൊറ്റികളുടെ കൂട്ടത്തിലെ ഏറ്റവും വലിയ പക്ഷികളിലൊന്നാണ് വയൽനായ്ക്കൻ (ആംഗലേയം: ശാസ്ത്രീയനാമം ). ഗുരുതരമായ വംശനാശഭീഷണിയുടെ വക്കിലെത്തി നിൽക്കുകയാണ് ഈ വലിയ പക്ഷികൾ. ലോകമാകമാനം അയ്യായിരത്തിനും പതിനായിരത്തിനും ഇടയിൽ മാത്രം പ്രായപൂർത്തിയെത്തിയ പക്ഷികൾ മാത്രമേ അവശേഷിക്കുന്നുള്ളൂ എന്നാണ് കണക്കാക്കപ്പെടുന്നത്. സിംഗപ്പൂരിൽ നിന്നും പൂർണ്ണമായും ചൈനയിൽ നിന്ന് അധികം താമസിയാതെയും ഇവ അപ്രത്യക്ഷമായിക്കൊണ്ടിരിക്കുന്നു. ഭൂട്ടാനിൽ ഇവ ദേശാടനത്തിനിടെ മാത്രം കാണാവുന്ന തരത്തിലേക്ക് കുറഞ്ഞിട്ടുമുണ്ട്. 

പട്ടാളക്കാരുടെ കവാത്തിനു സമാനമായ നടപ്പാണ് ഇവയ്ക്ക് ആംഗലേയത്തിൽ എന്നർത്ഥം വരുന്ന Adjutant എന്ന പേരു സമ്മാനിച്ചത്. ഇവയിൽ വലിപ്പമേറിയ എന്ന വലിയ വയൽനായ്ക്കനും എന്ന വയൽനായ്ക്കനും ഉൾപ്പെടുന്നു. ഇന്ത്യൻ ഉപഭൂഖണ്ഡത്തിൽ തുടങ്ങി തെക്കുകിഴക്കൻ ഏഷ്യയിലും ജാവ വരെയുള്ള പ്രദേശങ്ങളിലാണ് ഇവയെ കാണാനാവുക. കേരളത്തിൽ വളരെ അപൂർവ്വമായി മാത്രമേ ഇവയെ കണ്ടിട്ടുള്ളൂ.

വലിപ്പത്തിലെ ചെറുപ്പവും വളവില്ലാത്ത മേൽക്കൊക്കിന്റെ അഗ്രവും കഴുത്തിലെ സഞ്ചിയുടെ അഭാവവും കൊണ്ട് വയൽനായ്ക്കനിൽ നിന്ന് ചെറുനായ്ക്കനെ തിരിച്ചറിയാം. കറുപ്പും ചാരവും മങ്ങിയ വെളുപ്പും കലർന്ന ശരീരമാണ് ഇവയുടേത്. കഷണ്ടിത്തലയും മങ്ങിയ നിറമുള്ള മുഖവുമുള്ള വയൽനായ്ക്കൻ പ്രജനനകാലത്ത് മുഖം കൂടുതൽ ചുവപ്പ് നിറമുള്ളതും കഴുത്ത് ഓറഞ്ച് നിറമുള്ളതുമായാണ് കാണുക. ഈ സമയം കൊക്കിനും ഇളം ചുവപ്പ് കലർന്ന തവിട്ടു നിറം വ്യാപിക്കും. തലയിലും കഴുത്തിലും കറുത്തതും വെളുത്തതുമായ രോമങ്ങൾ അങ്ങിങ്ങായി കാണാം.

കൊതുമ്പന്നങ്ങളെ ഒഴിച്ചാൽ ഞാറപ്പക്ഷികളിൽ ഏറ്റവും വലിയ കൊക്കുള്ള പക്ഷികളാണ് ഇവ. 25.8 മുതൽ 30.8 സെന്റിമീറ്റർ വരെ നീളമുള്ളതാണ് ഇവയുടെ കൊക്ക്. കൊക്ക് മുതൽ വാലറ്റം വരെ 87 മുതൽ 93 സെന്റിമീറ്റർ നീളവും നിവർന്ന് നിൽക്കുമ്പോൾ 110 മുതൽ 120 സെന്റിമീറ്റർ നീളവും ഉള്ള വയൽനായ്ക്കന് 4.000 കിലോഗ്രാം മുതൽ 5.710 കിലോഗ്രാം വരെ തൂക്കവും ഉണ്ടാകും. 57.5 മുതൽ 66 സെന്റിമീറ്റർ വരെ നീളമുള്ളതാണ് ഓരോ ചിറകുകളും. വലിപ്പക്കൂടുതൽ ഉള്ളതു കൊണ്ടു തന്നെ ഓടിയ ശേഷം മാത്രമാണ് ഇവ പറന്നുയരുക. പറക്കുമ്പോൾ കഴുത്ത് ശരീരത്തോട് ചേർത്ത് ചുരുക്കി വെയ്ക്കുകയും ചെയ്യുന്നു. പതിനാറു വർഷത്തോളമാണ് ഇവയുടെ ജീവിത ദൈർഘ്യം.

തടാകങ്ങളും വലിയ നദീതീരങ്ങളും തണ്ണീർത്തടങ്ങളും നിറഞ്ഞതും ഉയരമുള്ള മരങ്ങൾ സുലഭമായ പ്രദേശത്താണ് ഇവ ചെറു കൂട്ടമായി താവളമടിക്കുക. മത്സ്യങ്ങളും ജലപ്രാണികളും ചെറുപാമ്പുകളും തവളകളും ചീഞ്ഞളിഞ്ഞ ശവശരീരങ്ങളും ഒക്കെ ഇവ ആഹാരമാക്കാറുണ്ട്. ആൺ പെൺ പക്ഷികൾ കാഴ്ചയിൽ ഒരേ പോലെയുള്ളവയാണ്. 

മൺസൂൺ അടിസ്ഥാനമാക്കി ഉത്തരേന്ത്യയിൽ നവംബറിൽ തുടങ്ങി ജനുവരി വരേയും തെക്കേ ഇന്ത്യയിൽ ഫെബ്രുവരിയിൽ തുടങ്ങി മേയ് വരേയുമാണ് ഇവയുടെ പ്രജനനകാലം. വലിയ മരങ്ങൾക്ക് മുകളിലായി ചെറുചില്ലകൾ കൊണ്ട് കൂടൊരുക്കി ഇലകൾ കൊണ്ട് മെത്തയൊരുക്കി അതിലാണ് മുട്ടയിടുക. ഒരു മീറ്ററിലധികം പരപ്പും ആഴവും ഉള്ളതാണ് കൂടുകൾ. മൂന്നു മുതൽ നാലുവരെ മുട്ടകളാണ് ഒരു പ്രജനനകാലത്ത് ഇടുക. മുപ്പത്തിയഞ്ചോളം ദിവസം നീണ്ടതാണ് അടയിരിക്കൽ കാലം. ഏകദേശം അഞ്ചു മാസക്കാലത്തോളം കഴിഞ്ഞാണ് കുഞ്ഞുങ്ങൾ പറക്കാൻ പ്രാപ്തരാകുന്നത്. അതുവരെ മാതാപിതാക്കൾ ഇവയ്ക്കുള്ള ആഹാരം എത്തിച്ചു കൊടുക്കും. ഇക്കാലയളവിൽ ഉയരമേറിയ മരങ്ങളിലെ കൂട്ടിൽ നിന്ന് താഴെ വീണും കഴുകന്മാരുടെ ആക്രമണം കൊണ്ടും കുഞ്ഞുങ്ങൾ മരിച്ചു പോകാറുണ്ട്. 

പറക്കാൻ തുടങ്ങിയാൽ മനുഷ്യനൊഴികെ യാതൊരു വിധ ശത്രുക്കളും ഇവയ്ക്കില്ലെന്ന് തന്നെ പറയാം. ഗോത്രവർഗ്ഗക്കാർ ഇവയുടെ കൊക്ക് മുളയിൽ തിരുകി ആയുധമാക്കുകയും മാംസം ഭക്ഷിക്കാൻ എടുക്കുകയും ചെയ്യാറുള്ളത് ഇവയുടെ നിലനിൽപ്പിനു തന്നെ ഭീഷണിയാണ്. വാസ സ്ഥലങ്ങളുടെ കയ്യേറ്റവും ചതുപ്പുകൾ നികത്തുന്നതും തണ്ണീർത്തടങ്ങൾ കുറയുന്നതും ഒക്കെ ഇവയുടെ ജീവനു ഭീഷണിയാണ്. കീടനാശിനികളുടെ പ്രയോഗവും അസുഖം വന്നതും മരുന്നുകൾ കുത്തിവെച്ചതുമായ കന്നുകാലികളുടെ അഴുകിയ മാംസം ഭക്ഷിക്കുന്നതും ഒക്കെ ഇവയുടേയും നിലനിൽപ്പിനു ഭീഷണി സൃഷ്ടിക്കുന്നവയാണ്. .)



</doc>
<doc id="340715" url="https://ml.wikipedia.org/wiki?curid=340715" title="ലോൺ സിൻഡികേഷൻ">
ലോൺ സിൻഡികേഷൻ

കക്ഷിയുടെ പദ്ധതിച്ചെലവുകൾക്കും,പ്രവർത്തന മൂലധനത്തിനും ആവശ്യമായ ധനസഹായം നൽകുന്നതിനുവേണ്ടി,വിവിധ ധനകാര്യ സ്ഥാപനങ്ങൾ നിക്ഷേപസ്ഥാപനങ്ങൾ എന്നിവയിൽ നിന്നും വായ്പകൾ ലഭ്യമാക്കുകയും അതിനുവേണ്ട ക്റമീകരണങ്ങൾ ഏർപ്പെടുത്തുകയും ചെയ്യുന്ന പ്രവർത്തനമാണ് ലോൺ സിൻഡിക്കേഷൻ.


</doc>
<doc id="340719" url="https://ml.wikipedia.org/wiki?curid=340719" title="കോൾ മണി">
കോൾ മണി

ഒരു ദിവസം മുതൽ പതിനാലു ദിവസം വരെയുള്ള വളരെ കുറഞ്ഞ കാലാവധിയോടുകൂടിയ ഹ്രസ്വകാല വായ്പകളാണിവ. കോൾമണി മാർക്കറ്റിലെ വൻകിട കൊടുക്കൽ വാങ്ങൽ ഇടപാടുകൾ നടത്തുന്നവരാണ് ഷെഡ്യൂൾഡ് വാണിജ്യ ബാങ്കുകൾ. നിയമാനുസൃത ദ്രവത്വ ആവിശ്യങ്ങൾ നിറവേറ്റുന്നതിന് കോൾ മണി മാർക്കറ്റിൽ നിന്ന് വളരെ വേഗം പണം സ്വരൂപിക്കാൻ കഴിയും.


</doc>
<doc id="340729" url="https://ml.wikipedia.org/wiki?curid=340729" title="ഹഫ്‌മാൻ കോഡിങ്">
ഹഫ്‌മാൻ കോഡിങ്

ഇൻഫർമേഷൻ തിയറിയിൽ ഉള്ളടക്കം നഷ്ടപ്പെടാതെ വിവരത്തെ ചുരുക്കുന്നതിനുപയോഗിക്കുന്ന ഒരു രീതിയാണ് ഹഫ്‌മാൻ കോഡിങ്. എം.ഐ.ടിയിൽ പി.എച്.ഡി. വിദ്യാർത്ഥിയായിരുന്ന കാലഘട്ടത്തിൽ ഡേവിഡ് ഹഫ്‌മാനാണ് ഈ രീതി ആവിഷ്കരിക്കുകയും, "A Method for the Construction of Minimum-Redundancy Codes" എന്ന പ്രബന്ധത്തിലൂടെ പ്രസിദ്ധീകരിക്കുകയും ചെയ്തത്. ഒരു അസ്ഥിരമായ കോഡിങ് രീതിയായ ഇതിൽ ഓരോ അക്ഷരത്തിനും അതിന്റെ സംഭാവ്യസാധ്യത അനുസരിച്ചുള്ള വലിപ്പത്തിലെ കോഡ് ആയിരിക്കും നൽകുന്നത്. വാക്യത്തിൽ ഏറ്റവുമധികം വരുന്ന അക്ഷരത്തിനു ഏറ്റവും ചെറിയ കോഡ്‌വേഡും, ഏറ്റവും കുറവു വരാൻ സാധ്യതയുള്ളതിനു ഏറ്റവും വലിയ കോഡ്‌വേഡും നൽകുന്നു. ഹഫ്‌മാൻ ട്രീ എന്ന പേരിലെ ഒരു ട്രീ ഡാറ്റാ സ്ട്രക്ചർ ഇതിന്റെ കോഡിങ്-ഡോകോഡിങ് പ്രക്രിയയിലുടനീളം ഉപയോഗിക്കുന്നു.


ഇൻപുട്ട്.<br>
അക്ഷരമാല formula_1, n, വലിപ്പമുള്ള ഗണം <br>
formula_2, അക്ഷരമാല ഗണത്തിലെ അക്ഷരങ്ങൾക്കുള്ള സാധ്യതകൾ, i.e. formula_3. <br>
<br>
Output.<br>
Code formula_4, formula_5 കോഡ് വേഡാകുമ്പോൾ തതുല്യ ടൂപിളുകളുടെ ഗണം formula_6.<br>
<br>
Goal.<br>
Let formula_7 be the weighted path length of code formula_8. Condition: formula_9 for any code formula_10.


</doc>
<doc id="340731" url="https://ml.wikipedia.org/wiki?curid=340731" title="റഷ്യൻ ഭൗതികശാസ്ത്രജ്ഞരുടെ പട്ടിക">
റഷ്യൻ ഭൗതികശാസ്ത്രജ്ഞരുടെ പട്ടിക

റഷ്യൻ ഭൗതികശാസ്ത്രജ്ഞരുടെ പട്ടിക


</doc>
<doc id="340732" url="https://ml.wikipedia.org/wiki?curid=340732" title="ട്രാവലിങ് സേൽസ്‌മാൻ അൽഗോരിതം">
ട്രാവലിങ് സേൽസ്‌മാൻ അൽഗോരിതം

തിയററ്റിക്കൽ കമ്പ്യൂട്ടർ സയൻസിലേയും ഗ്രാഫ് തിയറിയിലേയും ഒരു പ്രധാനപ്പെട്ട ചോദ്യമാണ് ട്രാവലിങ് സേൽസ്‌മാൻ പ്രശ്നം. കോമ്പ്ലക്സിറ്റി തിയറി പ്രകാരം NP-Hard ആയ ഈ പ്രശ്നത്തിന്റെ നിർദ്ധാരണവഴികൾ നെറ്റ്‌വർക്കിങ്, ഡി.എൻ.എ. സീക്വൻസിങ്, ഇന്റഗ്രേറ്റഡ് സർക്യൂട്ട് നിർമ്മാണം മുതലായവയിൽ ഉപയോഗിച്ചു വരുന്നു. ചോദ്യം ഇപ്രകാരമാണ് :


</doc>
<doc id="340733" url="https://ml.wikipedia.org/wiki?curid=340733" title="നിക്കോലെ ബസോവ്">
നിക്കോലെ ബസോവ്

നിക്കോലെ ഗെന്നഡിയേവിച്ച് ബസോവ് എന്ന നിക്കോലെ ബസോവ് ( (Russian: Никола́й Генна́диевич Ба́сов; 14 December 1922 – 1 July 2001) സോവിയറ്റ് ഭൗതികശാസ്ത്രജ്ഞനും അദ്ധ്യാപകനും ആയിരുന്നു. ക്വാണ്ടം ഇലക്ട്രോണിക്സിൽ അദ്ദേഹം നടത്തിയ അടിസ്ഥാന ഗവേഷണം ലേസർ, മേസർ എന്നിവയുടെ കണ്ടുപിടിത്തത്തിനു വഴിവച്ചു. ബസോവ് 1964ലെ നോബൽ സമ്മാനം അലക്സാണ്ടർ പ്രൊഖൊറോവ്, ചാൾസ് ഹാർഡ് ടൊവ്നിസ് എന്നിവരുമായി പങ്കുവച്ചു. 
ബസോവ് 1922ൽ ഉസ്മൻ എന്ന റഷ്യൻ പട്ടണത്തിൽ ജനിച്ചു. 1941ൽ അദ്ദേഹം തന്റെ പഠനം പൂർത്തിയാക്കി കുയ്ബിഷേവ് സൈനിക മെഡിക്കൽ അക്കാദമിയിൽ സൈനികസേവനത്തിനു ചേർന്നു. 1943ൽ അദ്ദേഹം അക്കാദമി വിട്ട് ചുവപ്പുസേനയിൽ ചേർന്ന് രണ്ടാം ലോക മഹായുദ്ധത്തിൽ പങ്കെടുത്തു. 
1950ൽ മോസ്കോ എഞ്ചിനീയറിങ്ങ് ഫിസിക്സ് ലബോറട്ടറിയിൽ ചേർന്ന് ബിരുദമെടുത്തു. അവിടെത്തന്നെ ഒരു പ്രൊഫസ്സർ ആയിച്ചേർന്നു. ഇതിനോടൊപ്പം ലെബദേവ് ഫിസിക്കൽ ഇൻസ്റ്റിറ്റ്യൂട്ടിലും അദ്ദേഹം ജോലിചെയ്തു. യു. എസ്. എസ്. ആർ. അക്കാദമി ഓഫ് സയൻസസിൽ അംഗമായി. 2001ൽ തന്റെ മരണസമയം വരെ അദ്ദേഹം ലബോറട്ടറി ഓഫ് ക്വാണ്ടം റേഡിയോ ഫിസിക്സിന്റെ തലവൻ ആയിരുന്നു. 


</doc>
<doc id="340736" url="https://ml.wikipedia.org/wiki?curid=340736" title="ശ്രീകണ്ഠൻ നായർ (വിവക്ഷകൾ)">
ശ്രീകണ്ഠൻ നായർ (വിവക്ഷകൾ)


</doc>
<doc id="340738" url="https://ml.wikipedia.org/wiki?curid=340738" title="ശ്രീകണ്ഠൻ നായർ">
ശ്രീകണ്ഠൻ നായർ

കേരള ടെലിവിഷൻ രംഗത്തെ അറിയപ്പെടുന്ന അവതാരകനും പഴയകാല അദ്ധ്യാപകനുമാണ് ആർ. ശ്രീകണ്ഠൻ നായർ (ജനനം:1959). കേരളവർമ്മ കോളേജിൽ അദ്ധ്യാപകനായിരുന്ന ശ്രീകണ്ഠൻ നായർ ദൂരദർശനിലെ ഒരു നിമിഷം എന്ന പരിപാടി അവതരിപ്പിച്ചുകൊണ്ടാണ് മാധ്യമ രംഗത്തേക്കെത്തുന്നത്. ഏഷ്യാനെറ്റിലെ നമ്മൾ തമ്മിൽ എന്ന സമ്പർക്ക പരമ്പര അവതരിപ്പിച്ച് പ്രശസ്തിയിലേക്ക് കുതിച്ചു. നിരവധി പുരസ്കാരങ്ങൾ വാരിക്കൂട്ടിയിട്ടുള്ള അവതാരകനാണ്. പുസ്തകങ്ങൾ എഴുതിയിട്ടുണ്ട്. പരസ്യചിത്രങ്ങളിലും അഭിനയിച്ചിട്ടുണ്ട്. തന്റെ സ്വതസ്സിദ്ധമായ ആക്ഷേപഹാസ്യപരമായ ചോദ്യങ്ങളിലൂടെ നമ്മൾ തമ്മിൽ എന്ന പരിപാടി ജനപ്രിയമാക്കുന്നതിൽ വലിയ പങ്കു വഹിച്ചു. ഏഷ്യാനെറ്റിൽ നിന്നും വിട്ട അദ്ദേഹം മനോരമയുടെ മാധ്യമ ചാനലായ മഴവിൽ മനോരമയുടെ ഉപദേഷ്ടാവായി. സമദൂരം എന്ന അഭിമുഖപരിപാടി അവതരിപ്പിച്ചു. എമ്മി അവാർഡ് ഇന്റർനാഷണലിൽ വിധികർത്താവായി തിരഞ്ഞെടുക്കപ്പെട്ടിട്ടുണ്ട്. സ്വന്തന്ത്ര പത്രപ്രവർത്തകനായും റേഡിയോ പ്രക്ഷേപകനുമാണ്. മനോരമ വിട്ട് സൂര്യടി.വി.യിൽ ചേക്കേറിയ അദ്ദേഹം ശ്രീകണ്ഠൻ നായർ ഷോ എന്ന ടോക് ഷോ അവതരിപ്പിക്കുന്നു. 
ശ്രീകണ്ഠൻ നായർ 1959-ൽ കൊല്ലം ജില്ലയിൽ കൊട്ടാരക്കരയ്ക്കടുത്ത് മേലില എന്ന സ്ഥലത്ത് രാമൻ പിള്ള, ജാനകി അമ്മ എന്നിവരുടെ മകനായി ജനിച്ചു. വീടിനടുത്തുള്ള വിദ്യാലയങ്ങളിൽ വിദ്യാഭ്യാസം പൂർത്തിയാക്കി ശ്രീകണ്ഠൻ കേരള സർവകലാശാലയിൽ നിന്നും എം.എ. ബിരുദാനന്ദ ബിരുദവും എം. ഫിലും കരസ്ഥമാക്കി. 1983-ൽ കേരളവർമ്മ കലാലയത്തിൽ സീനിയർ ലക്ചററായി ചേർന്നു. ഉഷയാണ് ഭാര്യ. രണ്ട് മക്കളുണ്ട്.

കേരള കൗമുദിയിൽ കുറച്ചുകാലം പത്രപ്രവർത്തനം പയറ്റിയ ശേഷം ആകാശവാണിയിലെത്തി. കണ്ടതും കേട്ടതും എന്ന പരിപാടിയുടെ 1500ഓളം ലക്കങങൾ അവതരിപ്പിച്ചു. മറ്റൊരു പരിപാടി പ്രഭാത ഭേരി ആയിരുന്നു. അക്കാലത്ത് ദൂരദർശനിൽ ഒരു നിമിഷം എന്ന അഭിമുഖം പരിപാടി അവതരിപ്പിക്കാനായുള്ള ജോലി കരസ്ഥമാക്കി. 
ദൂരദർശനിൽ ഒരു നിമിഷം എന്ന പരിപാടി അവതരിപ്പിച്ചാണ് മാധ്യമരംഗത്തേക്ക് രംഗപ്രവേശനം ചെയ്തത് . ദൂരദർശനിൽ പ്രവർത്തിച്ചുകൊണ്ടിരിക്കുന്ന കാലത്താണ് പുതിയതായി തുടങ്ങിയ ഏഷ്യാനെറ്റ് ചാനൽ ജനസമ്പർക്ക ടോക് ഷോയ്ക്ക് വേണ്ടി അവതാരകനെ അൻവ്വേഷിച്ചത്. ഏഷ്യാനെറ്റിന്റെ അദ്ധ്യക്ഷനായിരുന്ന ശശികുമാർ ശ്രീകണ്ഠൻ നായർക്ക് പുതിയ ജോലി നൽകുകയായിരുന്നു. ഓപറ വിൻഫ്രേയുടെ പരിപാടികളുടെ കാസറ്റുകൾ കാണാൻ നൽകിയശേഷം ഒരു ആശയം കൈകൊണ്ടശേഷം പരിപാടി അവതരിപ്പിക്കാനായിരുന്നു അദ്ദേഹം ആവശ്യപ്പെട്ടത്. അത് ഏതാണ്ട് അതേ രീതിയിൽ തന്നെ പ്രദർശിപ്പിക്കാൻ ശ്രീകണ്ഠൻ നായർക്ക് കഴിഞ്ഞു 
നമ്മൾ തമ്മിൽ എന്ന ടോക് ഷോ (സമ്പർക്കാഭിമുഖ) പരിപാടി അവതരിപ്പിച്ചുകൊണ്ടാണ് ഏഷാനെറ്റിൽ ശ്രീകണ്ഠൻ നായർ പ്രത്യക്ഷപ്പെടുന്നത്. നിരവധി പരിപാടികളും സ്റ്റേജ് ഷോകളും സംവിധാനം ചെയ്ത നായർ ഏഷ്യാനെറ്റിന്റെ വൈസ് പ്രസിഡന്റ് പദം വരെ എത്തിച്ചേർന്നു. 
ഗിന്നസ് റെക്കോർഡ് തകർത്ത ഒരു പരമ്പരയാണ് നമ്മൾ തമ്മിൽ.1994 ആരംഭിച്ച പരമ്പരയിൽ 17 വർഷങ്ങൾ കൊണ്ട് 727 ലക്കങ്ങൾസമ്പ്രേക്ഷണം ചെയ്യപ്പെട്ടു. തുടക്കം മുതലേ അവതരിപ്പിച്ചിരുന്നത് ശ്രീകണ്ഠൻ നായരായിരുന്നു. ശനിയാഴ്ചകളിൽ 10 മണീക്കാണ് പ്രദർശിപ്പിച്ചിരുന്നത്. സാമൂഹികമായി പ്രാധാന്യമർഹിക്കുന്ന വിഷയങ്ങളിൽ വിദഗ്ദരേയും സാധാരണക്കാരേയും കൂട്ടിയിണക്കി എല്ലാവരുടേയും അഭിപ്രായത്തെ ലോകം മുഴുവനും അറിയിക്കാനും നിരവധി കാപട്യങ്ങൾ വെളിപ്പെടുത്താനും അദ്ദേഹത്തിനു സാധിച്ചു. വിഷയത്തെ സമീപിക്കുന്ന രീതിയിൽ അദ്ദേഹം വ്യത്യസ്തത പുലർത്തിയിരുന്നു. സ്വതസ്സിദ്ധാമായ വിടപറയൽ രീതി (ഗുഡ് ബാായ്) ഉണ്ടാക്കിയെടുത്ത് കൈയ്യടി നേടി. ഇടക്ക് 2002 ഒരു വർഷത്തോളം പരിപാടി നിർത്തി വച്ചിരുന്നു. അന്നത്തെ ഏഷ്യനെറ്റ് ചെയർമാനായിരുന്ന റജി നായരുടെ നിർദ്ദേശപ്രകാരം ജനങ്ങൾ ഈ പരിപാടിയെക്കുറിച്ച് നൊമ്പരപ്പെടുത്തുന്ന ഓർമ്മകൾ ഉണ്ടാക്കാനയിരുന്നു ഇതത്രെ. 


</doc>
<doc id="340756" url="https://ml.wikipedia.org/wiki?curid=340756" title="പൂവച്ചൽ">
പൂവച്ചൽ

ഇതേപേരിലുള്ള ഗ്രാമപഞ്ചായത്തിന്, ദയവായി പൂവച്ചൽ ഗ്രാമപഞ്ചായത്ത് കാണുക

തിരുവനന്തപുരം ജില്ലയിലെ ഒരു ചെറിയ ഗ്രാമം മാണ് പൂവച്ചൽ തിരുവനന്തപുരം - കാട്ടാക്കട - നെടുമങ്ങാട് റൂട്ടിൽ തിരുവനന്തപുരം നഗരത്തിൽ നിന്ന് വടക്കു- മാറി 21 കിലോമീറ്ററിൽ സ്ഥിതി ചെയ്യുന്നു. 

സമതലങ്ങൾ, പാടശേഖരങ്ങൾ, കുന്നിൻ ചരിവുകൾ എന്നിങ്ങനെ വേർതിരിക്കാവുന്ന ഭൂപ്രദേശമാണ്. ഈ പഞ്ചായത്തിനുളളത്. പഞ്ചായത്തിലെ ഏറ്റവും ഉയരം കൂടിയ പ്രദേശം നാടുകാണി മലയും ഉയരം കുറഞ്ഞത്. വീരണക്കാവ്, നെയ്യാറ്റിൻകരയുമാണ്. സമതലം വളരെകുറവുളള ഈ പ്രദേശത്ത് ചരൽ മണ്ണ്, മണൽ മണ്ണ്, എക്കൽ മണ്ണ്, പാറക്കൂട്ടങ്ങൾ ഉളള മണ്ണ് എന്നീ ഇനങ്ങളിലുളള മണ്ണാണ് കണ്ടുവരുന്നത്.

ഗവൺമെന്റ് യൂ.പി.എസ് സ്കൂൾ നക്ക്രാംചിറ, ഗവൺമെന്റ് വി.എച്.എസ്.എസ് സ്കൂൾ പൂവച്ചൽ, ഗവൺമെന്റ് യൂ.പി.എസ് സ്കൂൾ പൂവച്ചൽ, നാടുകാണി വിഞാൻ കോളേജ്,st.teresa's u.p.s Konniyoor,govt.l.p.s konniyoor,LMS U.P.S Uriyakode,christain collage Kattakada

പൂവച്ചൽ ഖാദർ കവിയും മലയാളചലച്ചിത്രഗാനരചയിതാവുമാണ്‌


</doc>
<doc id="340759" url="https://ml.wikipedia.org/wiki?curid=340759" title="ഓർത്തോഡോൺടിക്സ്">
ഓർത്തോഡോൺടിക്സ്

ദന്തശാസ്ത്രത്തിന്റെ ഒരു പ്രധാനപ്പെട്ട ശാഖയാണ് ഓർത്തോഡോണ്ടിക്സ് ഇംഗ്ലീഷ്: Orthodontics. ഡന്റിസ്ട്രിയുടെ ആദ്യത്തെ സ്പെഷ്യൽറ്റി ശാഖയാണിത്. എഡ്വേർഡ് ഹാർട്ട്ലി ആംഗിൾ ആണ് ഈ ശാഖയുടെ പിതാവ് എന്നറിയപ്പെടുന്നത്. 

മുഖവൈകൃതത്തിനു കാരണമായ ക്രമം തെറ്റിയ പല്ലുകൾ, താടിയെല്ലുകളുടെ പരസ്പരബന്ധത്തിലുണ്ടാകുന്ന അപാകതകൾ എന്നിവയുടെ ചികിത്സ. പല്ലുകൾക്ക് ക്രമമായി നില്ക്കാൻ ഇടം ഉണ്ടാക്കി പ്രത്യേക ഉപകരണങ്ങൾക്കൊണ്ട് നേരിയ ബലം പ്രയോഗിച്ച് ക്രമേണ ദന്തങ്ങൾ ക്രമീകരിക്കുന്നു. നേർത്ത ഉരുക്കു കമ്പികളോ മറ്റു ലോഹസങ്കരങ്ങളോ കൊണ്ടുണ്ടാക്കിയ തന്തുക്കളാണ് നേരിയ ബലം ചെലുത്തുവാൻ ഉപയോഗിക്കുന്നത്. ഇത്തരം ഉപകരണങ്ങൾ ഇളക്കിമാറ്റാനാവുന്നവയോ ദന്തവുമായി സ്ഥിരമായി ബന്ധിച്ചിരിക്കുന്നവയോ ആകാം. രണ്ടാമത്തെ വിഭാഗം കൂടുതൽ ഫലപ്രദമായി കണ്ടുവരുന്നു. ഇതിനായി ബാൻഡുകൾ, ബ്രാക്കറ്റുകൾ, ട്യൂബുകൾ തുടങ്ങിയവ കോംപസിറ്റ് റെസിനോ ഗ്ലാസ് അയണോമറ്റോ ഉപയോഗിച്ച് പല്ലിനോട് ചേർത്തുറപ്പിക്കുകയാണ് ചെയ്യുന്നത്. ഇത് ഒരു ദീർഘകാല ചികിത്സയാണ്. താടിയെല്ലുകളുടെ അപാകത വളരെ ഗണ്യമാണെങ്കിൽ ശസ്ത്രക്രിയ ആവശ്യമായി വരാറുണ്ട്.
ഓർത്തോസ് എന്ന ഗ്രീക്ക് പദത്തിനു ശരി എന്നാണ് അർത്ഥം. ഡോണ്ടിക്സ് എന്നാൽ പല്ല് എന്നും. ഓർത്തോഡോണ്ടിക്സ് എന്നാൽ ശരിയായ പല്ലുകൾ എന്നർത്ഥം 

ഫോസിൽ തെളിവുകൾ അപഗ്രഥിച്ചതിൽ നിന്ന് 50000 വർഷങ്ങൾക്കു മുന്നുള്ള നിയാണ്ടർത്താൽ മനുഷ്യനിൽ നിരതെറ്റിയ പല്ലുകൾ കണ്ടെത്തിയിട്ടുണ്ട്. എന്നാൽ 3000 വർഷം മുൻപുള്ള തെളിവുകളിൽ നിന്നണ് ഇത്തരം നിരതെറ്റിയ പല്ലുകൾ ശരിയാക്കാനുള്ള ശ്രമങ്ങൾ രേഖപ്പെടുത്തിയിട്ടുള്ളത് 
ഓർത്തോഡോണ്ടിക് ക്ലിപ്പുകൾ ഉത്ഭവിക്കുന്നതിനു മുന്നേ തന്നെ ഓർത്തോഡോണ്ടിക്സ് എന്ന പേർ പ്രചാരത്തിലുണ്ടായിരുന്നു. ചെറിയ മർദ്ദം കൊണ്ട് പല്ലുകൾക്ക് സ്ഥാനഭ്രംശം ഉണ്ടാകും എന്ന് അന്നത്തെ ജനങ്ങൾക്ക് അറിയാമായിരുന്നു. ഏട്രൂസ്കന്മാരും ഗ്രീക്കുകാരും ഇതിനായി പ്രത്യേകം ഉപകരണങ്ങൾ നിർമ്മിച്ചിരുന്നു. 

ക്രി.മു. 400 ൽ പല്ലുകളുടേ ക്രമവ്യതിയാനങ്ങളെക്കുറിച്ച് ഹിപ്പോക്രെറ്റസ് രേഖപ്പെടുത്തിയിട്ടുണ്ട്. (ca 460-377 bc). എന്നാൽ അദ്യത്തെ ഓർതോഡോണ്ടിക് ചികിത്സയെപ്പറ്റി രേഖപ്പെടുത്തിയിരിക്കുന്നത് ഔലുസ് കോർണേലിയുസ് ചെൽസുസ് എന്ന റൊമാക്കാരനാണ് (ക്രി.മു. 25- ക്രി.വ. 50) പാൽ പല്ലുകൾ പൊഴിയുന്നതിനു മുൻപേ സ്ഥിരദന്തങ്ങൾ വന്നാൽ അവ പറിച്ചു കൊടുത്തശേഷം വിരലുകൾ കൊണ്ടുള്ള മർദ്ദം മൂലം ശരിയാക്കിയെടുക്കാം എന്ന് അദ്ദേഹം വിവരിക്കുച്ചതായി ഒരു റോമൻ എഴുത്തുകാരൻ രേഖപ്പെടുത്തിയിട്ടുണ്ട്. ഒരു പക്ഷെ ആദ്യത്തെ യാന്ത്രികമായ ഉപകരണത്തെ കുറിച്ചുള്ള വിവരണം പ്ലിനി ദ എൽഡർ ആണ് നൽകിയിരിക്കുന്നത്. (ക്രി.വ. 79) അദ്ദേഹം നീളം കൂടിയ പല്ലുകളിൽ വസ്തുക്കൾ വച്ച് അടക്കുന്നതു മൂല അവ ശരിയായ സ്ഥാനത്തേക്ക് വരുമെന്ന് വിവരിച്ചിരിക്കുന്നു. Asbell MB. A brief history of orthodontics. Am J Orthod
Dentofacial Orthop 1990;98:176-83.


</doc>
<doc id="340762" url="https://ml.wikipedia.org/wiki?curid=340762" title="എംജിഎം മക്കാവു">
എംജിഎം മക്കാവു

35 നിലകളിലായി 600 മുറികളുള്ള ചൈനയിലെ മക്കാവുവിൽ സ്ഥിതിചെയ്യുന്ന കാസിനോ റിസോർട്ട് ആണു മുമ്പ് എംജിഎം ഗ്രാൻഡ്‌ മക്കാവു എന്നറിയപ്പെട്ടിരുന്ന എംജിഎം മക്കാവു. മക്കാവു സർക്കാർ അംഗീകരിച്ച ഒരു ഇളവ് പ്രകാരം എജിഎം മക്കാവു നടത്തുന്നതും ഉടമസ്ഥതയും 50 – 50 എന്ന നിലയിൽ എംജിഎം റിസോർട്ട്സ് ഇന്റർനാഷണലും മക്കാവുവിലെ കാസിനോ അധിപനായ സ്റ്റാൻലി ഹോയുടെ മകളായ പാൻസി ഹോയുമാണ്‌.

ചൈനയിലെ രണ്ട് പ്രത്യേക ഭരണമേഖലകളിൽ ഒന്നാണ് മക്കാവു. ഹോങ്കോങ് ആണ് രണ്ടാമത്തേത്. പേൾ നദീതടത്തിൻറെ പടിഞ്ഞാറൻ ഭാഗത്താണ് മക്കാവു സ്ഥിതി ചെയ്യുന്നത്. വടക്ക് ഗുവാങ്ഡൊങ് പ്രവിശ്യയും കിഴക്കും തെക്കും തെക്കൻ ചൈന കടലുമാണ് ഇതിൻറെ അതിരുകൾ. കാന്റൺ നദി ദക്ഷിണചൈനാ സമുദ്രത്തിൽ പതിക്കുന്നതിനു സമീപമാണിത്. മക്കാവു സ്പെഷ്യൽ അഡ്മിനിസ്ട്രേറ്റിവ് റീജിയൺ ഓഫ് ദി പീപിൾസ് റിപബ്ലിക്ക് ഓഫ് ചൈന എന്നതാണ് പൂർണ പേര്. ചൈനീസ്, പോർച്ചുഗീസ് എന്നീ ഭാഷകളാണ് മക്കാവുവിലെ മാതൃഭാഷകൾ. 

പതിനാറാം ശതകം മുതൽ ഒരു പോർച്ചുഗീസ് അധീനപ്രദേശം ആയിരുന്നു ഇത്. 1990 ലെ ഭരണഘടനപ്രകാരം രാഷ്ട്രീയ സ്വയംഭരണം ലഭിച്ചു.

ഈ പ്രദേശത്തിൻറെ സാമ്പത്തികാവസ്ഥ പ്രധാനമായും ചൂതാട്ടത്തിലും ടൂറിസത്തിലും ഊന്നിയുള്ളതാണ്. വാണിജ്യ ഉത്പാദന കേന്ദ്രങ്ങളുമുണ്ട്. തുണിത്തരങ്ങൾ, ഇലക്ക്ട്രോണിക്സ്, കളിപ്പാട്ടം എന്നിവയുടെ മികച്ച വ്യവസായങ്ങൾ ഇവിടെയുണ്ട്. വിനോദസഞ്ചാരത്തിലും മുന്നിട്ട് നിൽക്കുന്നു. അനേകം ഹോട്ടലുകൾ, റിസോർട്ടുകൾ, സ്റ്റേഡിയങ്ങൾ, ഭക്ഷണശാലകൾ, ചൂതാട്ടകേന്ദ്രങ്ങൾ എന്നിവ ഈ നഗരത്തിൽ പ്രവർത്തിക്കുന്നു.

കാസിനോ ഫ്ലോറിൻറെ ആദ്യ ഘട്ടം രണ്ട് നിലകളിലായി 20,620 ചതുരശ്ര മീറ്റർ (222000 ചതുരശ്ര അടി) വിസ്തീർണത്തിൽ ഗ്രാൻഡ്‌ പ്രാക്കയ്ക്കു ചുറ്റുമാണ്. ഇവിടെ ടേബിൾ കളികളും സ്ലോട്ട് മഷീനുകളും സജ്ജീകരിച്ചിട്ടുണ്ട്.
1452 ചതുരശ്ര മീറ്റർ (15630 ചതുരശ്ര അടി) വിസ്തീർണമുള്ള കൺവെൻഷൻ സ്പേസും ഈ ഹോട്ടലിൻറെ ഭാഗമാണ്. ബിസിനസ്‌ ചർച്ചകൾ, സാമൂഹിക യോഗങ്ങൾ, വിവാഹങ്ങൾ എന്നിവ നടത്താൻ അനുയോജ്യമായ 807 ചതുരശ്ര മീറ്റർ വിസ്തീർണമുള്ള ദി ഗ്രാൻഡ്‌ ബോൾറൂമും ഇതിൽ ഉൾപ്പെടുന്നു. 6 സെൻസസ് സ്പാകളുമായി ചേർന്നു 2720 ചതുരശ്ര മീറ്റർ വിസ്തീർണത്തിൽ 12 ചികിത്സാ ടേബിളുകൾ ഹോട്ടലിൽ സജ്ജമാക്കിയിട്ടുണ്ട്.

എംജിഎം മക്കാവു ഹോട്ടലിൽ അനവധി ഭക്ഷണശാലകൾ, ബാറുകൾ, ലൌന്ജുകൾ എന്നിവയുണ്ട്. ആകെ 12 ഭക്ഷണ, പാനീയ ശാലകൾ ഹോട്ടലിൽ ഉണ്ട്.

വൈൻ മക്കാവു വിപുലീകരണ പദ്ധതി അറിയിപ്പ് വന്ന ഉടനെതന്നെ എംജിഎം മക്കാവുവും തങ്ങളുടെ വിപുലീകരണ പദ്ധതി പ്രഖ്യാപിച്ചു. ആഴ്ചകൾക്കുള്ളിൽ തന്നെ പദ്ധതി ആരംഭിക്കുകയും ചെയ്തു. എംജിഎം മക്കാവു വിപുലീകരണം വഴി രണ്ടാം നിലയിലെ കാസിനോ ഫ്ലോറിനു 4400 ചതുരശ്ര മീറ്റർ (47,000 ചതുരശ്ര അടി) വിസ്തീർണം കൂടുതലായി ലഭിക്കും. കൂടുതലായി വരുന്ന സ്ഥലത്ത് 70 ഗെയിം ടേബിളുകളും 240 സ്ലോട്ട് മഷീനുകളും അധികമായി വെക്കാൻ സാധിക്കും.

1.25 ബില്ല്യൺ യുഎസ് ഡോളർ ചിലവിൽ നിർമിച്ച എംജിഎം ഗ്രാൻഡ്‌ മക്കാവു ഹോട്ടൽ പ്രവർത്തനം ആരംഭിച്ചത് 2007 ഡിസംബർ 18-നാണ്. 

എംജിഎം മിറേജ് 2010-ൽ എംജിഎം റിസോർട്ട്സ് ഇന്റർനാഷണൽ എന്ന് പുനർനാമം ചെയ്തപ്പൂൽ ഹോട്ടലിൻറെ പേര് എംജിഎം മക്കാവു എന്നാക്കിമാറ്റി.

2011 ഏപ്രിൽ 18-നു ആദ്യമായി ഹോട്ടൽ ഓഹരികൾ ലഭ്യമാക്കി. ഈ ധാരണ പ്രകാരം ഈ കമ്പനിയിൽ പാൻസി ഹോയ്ക്ക് 29 ശതമാനം ഉടമസ്ഥത ലഭിക്കും, ഇതിനായി രൂപം കൊണ്ട കമ്പനിയാണ് എംജിഎം ചൈന ഹോൾഡിംഗ്സ് ലിമിറ്റഡ്. 51 ശതമാനം ഓഹരികളും എംജിഎം റിസോർട്ട്സിൻറെ കൈവശമായിരിക്കും, ബാക്കിയുള്ള 20 ശതമാനം പൊതുജനങ്ങൾക്കും. ഹോങ്ങ് കോങ്ങ് സ്റ്റോക്ക്‌ എക്സ്ചേഞ്ചിലെ വ്യാപാരത്തിലൂടെ 1.5 ബില്ല്യൺ യുഎസ് ഡോളർ കമ്പനി സ്വരൂപിച്ചു. 

മക്കാവുവിൻറെ ഹൃദയഭാഗത്തായാണ് എംജിഎം മക്കാവു ഹോട്ടൽ സ്ഥിതിചെയ്യുന്നത്. മക്കാവു ടവറിലേക്കും ഗുവാൻ യിൻ പ്രതിമയിലേക്കും മിനിറ്റുകൾക്കകം എംജിഎം മക്കാവു ഹോട്ടലിൽനിന്നും എത്തിച്ചേരാം. സെനാടോ സ്ക്വയർ, ഫോർട്ടലീസ ഡോ മോണ്ടെ എന്നിവയും ഈ പഞ്ചനക്ഷത്ര ഹോട്ടലിൻറെ സമീപമാണ്. 


</doc>
<doc id="340766" url="https://ml.wikipedia.org/wiki?curid=340766" title="ദി ഒബറോയ് ഗുസ്താവ്">
ദി ഒബറോയ് ഗുസ്താവ്

ഇന്ത്യൻ തലസ്ഥാനമായ ന്യൂഡൽഹിയുടെ പ്രാന്തപ്രദേശമായ ഗുർഗാവിൽ സ്ഥിതിചെയ്യുന്ന ആഡംബര ഹോട്ടലാണ് ദി ഒബറോയ്, ഗുർഗാവ് ഹോട്ടൽ. ഗുർഗാവ് ആസ്ഥാനമായി പ്രവർത്തിക്കുന്ന ഓർബിറ്റ് റിസോർട്ട്സിൻറെ ഉടമസ്ഥയിലുള്ള ഈ ഹോട്ടലിൻറെ ഉടമ പർകാഷ് സിംഗ് ബാദലാണ്. ദി ഒബറോയ് ഹോട്ടൽസ്‌ & റിസോർട്ട്സ് ശൃംഖലയാണ് ഈ ഹോട്ടലിൻറെ നടത്തിപ്പുകാർ.

ഡൽഹി സംസ്ഥാനത്തെ ആറാമത്തെ വലിയ നഗരമാണ് ഗുർഗാവ്. 2001 ലെ ജനസംഖ്യാ കണക്കെടുപ്പ് പ്രകാരം ഇവിടുത്തെ ജനസംഖ്യ 228,820 ആണ്. ഡൽഹി നഗരത്തിനു തെക്കു വശത്തു സ്ഥിതി ചെയ്യുന്ന ഗുർഗാവ് ഡൽഹിയുടെ ഒരു ഉപഗ്രഹനഗരമായി കണക്കാക്കുന്നു. ഡൽഹി ദേശീയ തലസ്ഥാനമേഖലയുടെ ഭാഗവുമാണിത്. കഴിഞ്ഞ പത്ത് വർഷങ്ങൾക്കിടയിൽ ഏറ്റവും കൂടുതൽ വളർച്ച രേഖപ്പെടുത്തിയ നഗരങ്ങളിൽ ഒന്നാണ് ഗുർഗാവ്.

ഗുർഗാവ് ആസ്ഥാനമായി പ്രവർത്തിക്കുന്ന ഓർബിറ്റ് റിസോർട്ട്സിൻറെ ഉടമസ്ഥയിലുള്ള ദി ഒബറോയ് ഗുർഗാവ് ഹോട്ടലിൻറെ ഉടമ പർകാഷ് സിംഗ് ബാദലാണ്. ദി ഒബറോയ് ഹോട്ടൽസ്‌ & റിസോർട്ട്സ് ശൃംഖലയാണ് ഈ ഹോട്ടലിൻറെ നടത്തിപ്പുകാർ. 4 ബില്ല്യൺ ഇന്ത്യൻ രൂപ (59 മില്യൺ യുഎസ് ഡോളർ) ചിലവിൽ നിർമിച്ച ഈ ഹോട്ടൽ തുറന്നത് 2011 ഏപ്രിൽ 11-നാണ്. ബിസിനസ്‌ യാത്രികർക്കായാണ് പ്രധാനമായും ഹോട്ടൽ പ്രവർത്തിക്കുന്നത്. എൻഎച്ച്-8 നു സമീപം ട്രൈഡന്റ്റ് ഹോട്ടലിൻറെ തൊട്ടടുത്താണ് ദി ഒബറോയ് ഗുർഗാവ് ഹോട്ടൽ സ്ഥിതിചെയ്യുന്നത്. ട്രൈഡന്റ്റ് ഹോട്ടലും ഓർബിറ്റ് റിസോർട്ട്സിൻറെ മാനേജ്‌മന്റ്‌ കരാറിൽ ഉള്ള ഹോട്ടലാണ്. </ref>

ട്രാവൽ ആൻഡ്‌ ടൂറിസം ബിസിനസിലെ ഓസ്കാർ എന്നറിയപ്പെടുന്ന വാർഷിക ‘വേൾഡ് ട്രാവൽ അവാർഡ്‌സിൽ’ 2012 ജനുവരിയിൽ ‘ദി വേൾഡ്സ് ലീഡിംഗ് ലക്ഷ്വറി ഹോട്ടൽ ഫോർ 2011’ അവാർഡ്‌ ദി ഒബറോയ് ഗുർഗാവ് സ്വന്തമാക്കി. <ref>

</doc>
<doc id="340772" url="https://ml.wikipedia.org/wiki?curid=340772" title="കലാമണ്ഡലം സുമതി">
കലാമണ്ഡലം സുമതി

പ്രശസ്തയായ ശാസ്ത്രീയ നർത്തകിയും നൃത്താദ്ധ്യാപികയുമാണ് കലാമണ്ഡലം സുമതി ഇംഗ്ലീഷ്: Kalamandalam Sumathi. സിനിമാനടി ആശ ശരത്തിന്റെ അമ്മയാണ് സുമതി. നൃത്താലയ എന്ന പേരിൽ കേരളത്തിലും വിദേശങ്ങളിലുമായി നിരവധി ശാഖകളുള്ള നൃത്ത കലാകേന്ദ്രം നടത്തുന്നു. 


</doc>
<doc id="340793" url="https://ml.wikipedia.org/wiki?curid=340793" title="റോബർട്ട് പിയറി">
റോബർട്ട് പിയറി

ആദ്യമായി ഉത്തരധ്രുവത്തിൽ എത്തിയ സംഘത്തിന്റെ തലവനാണ് അമേരിക്കൻ പര്യവേക്ഷകനായ റോബർട്ട് പിയറി.യു.എസ്.നാവികസേനയിൽ അംഗമായിരുന്ന പിയറി റിട്ടയർമെന്റിനു ശേഷം ആർട്ടിക്ക് യാത്രകൾ ആരംഭിച്ചു.ഗ്രീൻലൻഡിന്റെ മഞ്ഞുമലകളിലേക്കായിരുന്നു ആദ്യയാത്രകൾ.ഡെന്മാർക്കുകാരനായ ക്രിസ്റ്റ്യൻ മൈഗാർഡ്,അമേരിക്കൻ പര്യവേഷകനായ മാത്യു ഹെൻസൺ എന്നിവർ 1887 നും 1891നും ഇടയിലുള്ള പിയറിയുടെ ദൗത്യങ്ങൾക്ക് സഹയാത്രികരായുണ്ടായിരുന്നു.1891ലെ ഗ്രീന്ലൻഡ് യാത്രയിൽ അദ്ദേഹം ഭാര്യയെയും ഒപ്പം കൂട്ടി.ഉത്തരധ്രുവം കീഴടക്കാനുള്ള ആദ്യ ഉത്തമം 1893-94 ലായിരുന്നു.1909 ഏപ്രിൽ 6 ന് മൂന്നാമത്തെ ശ്രമത്തിലാണ് പിയറിക്കും സംഘാംഗങ്ങൾക്കും ലക്ഷ്യം നേടാനായത്.പക്ഷേ,തിരികെ നാട്ടിലെത്തിയ പിയറിക്ക് നേരിടേണ്ടിവന്നത് മുൻകാല സഹപ്രവർത്തകനായ ഫ്രഡറിക്ക് കുക്കിന്റെ അവകാശവാദങ്ങളെയാണ്.മൂന്നുവർഷം മുൻപേതന്നെ താൻ ഉത്തരധ്രുവത്തിലെത്തിയിരുന്നു എന്നായിരുന്നു കുക്കിന്റെ വാദം.കുക്കിന്റെ വാക്കുകളെ എല്ലാവരും തള്ളിയതോടുകൂടി പിയറിയുടെ ദൗത്യം ലോകം അംഗീകരിച്ചു. എങ്കിലും ചില സംശയങ്ങൾ ഇപ്പോഴും ഉയരുന്നുണ്ട്.
1980 ൽ പിയറിയുടെ ഡയറിയിലെ കുറിപ്പുകൾ വിശദമായി പരിശോധിക്കപ്പെട്ടു.പിയറിയുടെ യാത്രയിലെ ചില കണക്കുകൂട്ടലുകളും ദിശാസൂചകസംവിധാനത്തിലെ പിഴവുകളും പിയറിയേയും കൂട്ടരേയും ധ്രുവത്തിൽ നിന്നും 50-100 കിലോമീറ്റർ മാറിയായിരിക്കാം എത്തിച്ചതെന്ന ഒരു അനുമാനം ഇതോടെ ഉയർന്നുവന്നിട്ടുണ്ട്.സത്യം ഏതെന്ന് സ്തിതീകരിക്കപ്പെട്ടിട്ടില്ല.

‌‌__സൂചിക__
__പുതിയവിഭാഗംകണ്ണി__


</doc>
<doc id="340818" url="https://ml.wikipedia.org/wiki?curid=340818" title="തൊടികപ്പുലം">
തൊടികപ്പുലം

മലപ്പുറം ജില്ലയിൽ നിലമ്പൂർ താലൂക്കിൽ വണ്ടൂരിനടുത്തുള്ള ഒരു ഗ്രാമമാണ് തൊടികപ്പുലം. ഷൊറണൂർ - നിലമ്പൂർ തീവണ്ടിപ്പാതയിൽ നിലമ്പൂരിനു മുമ്പ് രണ്ടാമത്തെ സ്റ്റേഷൻ തൊടികപ്പുലത്ത് ആണ്. മലബാർ ലഹളയിൽ പ്രമുഖനായ ചെമ്പ്രശ്ശേരി തങ്ങൾ ആദ്യകാലത്ത് തൊടിക്കപ്പുലത്തായിരുന്നു പ്രവർത്തിച്ചിരുന്നത്.


</doc>
<doc id="340822" url="https://ml.wikipedia.org/wiki?curid=340822" title="വെന്നിമല ശ്രീരാമലക്ഷ്മണ ക്ഷേത്രം">
വെന്നിമല ശ്രീരാമലക്ഷ്മണ ക്ഷേത്രം

കേരളത്തിലെ കോട്ടയം ജില്ലയിൽ പുതുപ്പള്ളിയ്ക്കടുത്ത് വെന്നിമലയിൽ സ്ഥിതിചെയ്യുന്ന അതിപുരാതനമായ ഒരു ഹൈന്ദവക്ഷേത്രമാണ് വെന്നിമല ശ്രീരാമലക്ഷ്മണക്ഷേത്രം. ചതുർബാഹുവായ മഹാവിഷ്ണുവിന്റെ ശിലാവിഗ്രഹത്തിൽ ശ്രീരാമനും ലക്ഷ്മണനും ഒന്നിച്ച് സാന്നിദ്ധ്യമരുളുന്ന അപൂർവ്വക്ഷേത്രമാണ് ഇവിടം. വിശ്വ ഹിന്ദു പരിഷത്തിന്റെ നേതൃത്വത്തിലുള്ള ഒരു കമ്മിറ്റിയാണ് ക്ഷേത്രം നോക്കിനടത്തുന്നത്. ഇവിടെ പ്രതിഷ്ഠ നടത്തിയത് ചേരമാൻ പെരുമാളാണെന്ന് വിശ്വസിയ്ക്കപ്പെടുന്നു. ശ്രീരാമലക്ഷ്മണന്മാർക്കൊപ്പം ഹനുമാനും അദൃശ്യനായി ക്ഷേത്രത്തിൽ മരുവുന്നു. കൂടാതെ ഗണപതി, ശിവൻ, ശാസ്താവ്, ശ്രീകൃഷ്ണൻ, ഭഗവതി, സർപ്പദൈവങ്ങൾ, ബ്രഹ്മരക്ഷസ്സ്, യക്ഷിയമ്മ എന്നിവരും ഉപദേവതകളായുണ്ട്.

ഇന്ന് ക്ഷേത്രമിരിയ്ക്കുന്ന സ്ഥലം പണ്ട് ഘോരവനമായിരുന്നു. കപില മഹർഷിയടക്കമുള്ള പല പുണ്യ ഋഷീശ്വരന്മാരും ഇവിടെ തപസ്സനുഷ്ഠിച്ചിരുന്നു. സമീപത്തുതന്നെയുള്ള ഒരു ഗുഹയിലാണ് ഇവർ തപസ്സനുഷ്ഠിച്ചിരുന്നത്. എന്നാൽ, പലകാലത്തായി ഇവിടെയെത്തിച്ചേർന്ന രാക്ഷസന്മാർ അവർക്ക് ധാരാളം ഉപദ്രവങ്ങൾ ഉണ്ടാക്കി. ആ സമയത്താണ് ശ്രീരാമലക്ഷ്മണന്മാർ ഇതുവഴി കടന്നുപോയത്. സീതാന്വേഷണത്തിനായി ലങ്കയിലേയ്ക്ക് പോകുന്ന വഴിയ്ക്കാണ് ഇരുവരും ഇവിടെയെത്തിയത്. വിവരമറിഞ്ഞ കപിലമഹർഷി മറ്റ് ഋഷിമാർക്കൊപ്പം വന്ന് ഇരുവരെയും യഥാവിധി പൂജിച്ച് ആനയിച്ചു. തങ്ങളെ ഉപദ്രവിയ്ക്കുന്ന രാക്ഷസന്മാരെപ്പറ്റി അവർ ഇരുവരെയും ബോധിപ്പിച്ചു. തുടർന്ന്, രാക്ഷസന്മാരെ വകവരുത്താനായി ശ്രീരാമൻ അനുജനെ പറഞ്ഞുവിട്ടു. മഹർഷിമാർ ലക്ഷ്മണനെ അനുഗമിച്ചു. രാക്ഷസന്മാർ വളരെ ദൂരെനിന്നുതന്നെ അവരുടെ വരവ് കണ്ടു. ലക്ഷ്മണനെ കണ്ടതോടെ രാക്ഷസന്മാർ ആയുധമെടുത്ത് പോരാടാൻ തുടങ്ങി. എന്നാൽ, നിമിഷനേരം കൊണ്ട് ലക്ഷ്മണൻ അവരെയെല്ലാം വകവരുത്തി. മുനിമാർ അദ്ദേഹത്തോട് നന്ദി പറഞ്ഞു. അങ്ങനെ ലക്ഷ്മണൻ വിജയക്കൊടി പാറിച്ച സ്ഥലം 'വിജയാദ്രി' എന്നറിയപ്പെടാൻ തുടങ്ങി. പിന്നീട്, വിജയാദ്രി മലയാളീകരിച്ച് വെന്നിമലയായി.

എന്നാൽ, ക്ഷേത്രമുണ്ടായത് പിന്നെയും ഒരുപാട് കാലം കഴിഞ്ഞ് കലിയുഗത്തിൽ ക്രിസ്ത്വബ്ദം എട്ടാം നൂറ്റാണ്ടിലാണ്. അതിനുപിന്നിലുമുണ്ട് ഒരു കഥ: ഒരു രാത്രിയിൽ ചേരമാൻ പെരുമാൾ കോട്ടയത്തിന് പടിഞ്ഞാറുള്ള വേമ്പനാട്ട് കായലിലൂടെ തോണിയിൽ സഞ്ചരിയ്ക്കുകയായിരുന്നു. കിഴക്കുഭാഗത്തെ ആകാശത്ത് നക്ഷത്രങ്ങൾ തിളങ്ങിനിൽക്കുന്നത് അദ്ദേഹം ആസ്വദിച്ചുനിന്നു. എന്നാൽ, അവയിൽ സപ്തർഷികൾ മാത്രം കറങ്ങുന്നതും നാമം ജപിയ്ക്കുന്നതും അദ്ദേഹത്തിന്റെ ശ്രദ്ധയിൽ പെട്ടു. ഈ അത്ഭുതം മനസ്സിലാക്കിയ അദ്ദേഹം തോണിക്കാരനോട് തോണി കിഴക്കുഭാഗത്തേയ്ക്ക് തിരിയ്ക്കാൻ ആജ്ഞാപിച്ചു. തുടർന്ന് ഇന്ന് ക്ഷേത്രമിരിയ്ക്കുന്ന സ്ഥലത്തിന്റെ പടിഞ്ഞാറുഭാഗം വരെയെത്തിയ അദ്ദേഹം ആ ദൃശ്യത്തിൽ വീണ്ടും മതിമറന്നുനിന്നു. പെരുമാൾ അവിടെയെത്തിയ വിവരമറിഞ്ഞ സ്ഥലത്തെ ഒരു പ്രമാണിയായ പാഴൂർ പണിക്കർ അദ്ദേഹത്തെ യഥാവിധി സ്വീകരിച്ചു. താൻ കണ്ട അത്ഭുതദ്ദൃശ്യത്തിന്റെ കാര്യം പെരുമാൾ പണിക്കരോട് പറഞ്ഞു. അപ്പോൾ പണിക്കർ പെരുമാളോട് ഇങ്ങനെ പറഞ്ഞു: 'കിഴക്കുഭാഗത്തെ മലയിൽ അതിദിവ്യമായ ഒരു ഈശ്വരസാന്നിദ്ധ്യമുണ്ട്. പണ്ട് കപിലമഹർഷി പൂജിച്ചിരുന്ന അതിദിവ്യമായ വൈഷ്ണവസാന്നിദ്ധ്യമാണത്. അതാണ് അങ്ങ് കണ്ട ദർശനത്തിന്റെ തത്ത്വം. ഈയിടെ ഇരവി എന്നുപേരുള്ള ഒരു വേടൻ മല കിഴങ്ങുപറിയ്ക്കാനായി അവിടം കുഴിച്ചുനോക്കിയപ്പോൾ പെട്ടെന്ന് രക്തപ്രവാഹമുണ്ടായി. സംഭവമെന്താണെന്ന് മനസ്സിലാക്കാനായി അയാൾ നോക്കിയപ്പോഴാണ് അവിടത്തെ ദൈവികസാന്നിദ്ധ്യം മനസ്സിലായത്. ഇപ്പോൾ ആ സ്ഥലം ഇരവിയുടെ കൈവശമാണ്.' ഇത്രയും കേട്ടറിഞ്ഞ പെരുമാൾ ഉടനെത്തന്നെ പണിക്കരെയും കൂട്ടി കിഴക്കൻമല ലക്ഷ്യമാക്കി യാത്ര തിരിച്ചു. അന്നിവിടം ഘോരവനമായിരുന്നു. വളരെ ബുദ്ധിമുട്ടി മല കയറിയെത്തിയ പെരുമാൾ ഉടനെത്തന്നെ ഇരവിയെ കണ്ടെത്തുകയും അയാളിൽ നിന്ന് കാര്യം മനസ്സിലാക്കുകയും ചെയ്തു. തുടർന്ന്, അദ്ദേഹം ആ സ്ഥലം മൂന്നുതവണ വലം വയ്ക്കുകയും സ്ഥലം ഇനിമുതൽ വെന്നിമലക്കോട്ട എന്നറിയപ്പെടുമെന്നും ഇനി ഇവിടെ ആദിവാസികൾ താമസിയ്ക്കേണ്ടതില്ലെന്നും എന്നാൽ, അവർക്ക് മലയടിവാരത്ത് താമസിയ്ക്കാമെന്ന് വിളംബരം ചെയ്യുകയും ചെയ്തു.

തുടർന്ന് വെന്നിമലക്കോട്ടയ്ക്കകത്ത് ക്ഷേത്രം പണികഴിപ്പിയ്ക്കാനായി പെരുമാൾ തീരുമാനമെടുത്തു. അതിന് മുന്നോടിയായി അദ്ദേഹം ഒരു വിഷ്ണുവിഗ്രഹം പണികഴിപ്പിച്ചു. ക്ഷേത്രത്തിന്റെ പണി പൂർത്തിയായി. പ്രതിഷ്ഠാകർമ്മത്തിനും ദിവസങ്ങൾക്കുമുമ്പുതന്നെ തന്ത്രി, ശാന്തിക്കാർ, കഴകക്കാർ, വാദ്യ-മേളപ്രമാണിമാർ തുടങ്ങിയവരെല്ലാം പെരുമാളുടെ കൊട്ടാരത്തിലെത്തി. എന്നാൽ, പ്രതിഷ്ഠയ്ക്ക് രണ്ടുദിവസം മാത്രം മുമ്പ് ഇതുവഴി ഒരു താപസൻ കടന്നുവന്നു. പെരുമാൾ പണികഴിപ്പിച്ച വിഗ്രഹം പ്രതിഷ്ഠയ്ക്ക് അനുയോജ്യമല്ലെന്ന് അദ്ദേഹം പ്രഖ്യാപിച്ചു. എന്നാൽ പെരുമാൾ ഇത് അംഗീകരിച്ചില്ല. തുടർന്ന് താപസൻ, തന്റെ കയ്യിലുള്ള ഒരു കൂറ്റൻ വടി കൊണ്ട് വിഗ്രഹം രണ്ടാക്കിമാറ്റി. അപ്പോൾ അതിൽ നിന്ന് മലിനജലം ഒഴുകുകയും തുടർന്ന് ഒരു തവള പുറത്തുചാടുകയും ചെയ്തു. ഇതിൽ പെരുമാൾക്ക് ഒരേ സമയം സന്തോഷവും സങ്കടവും തോന്നി. തുടർന്ന് താപസൻ ഇങ്ങനെ അരുൾ ചെയ്തു: 'അല്ലയോ മഹാരാജൻ, ഇവിടെനിന്ന് അല്പം മാറി ഒരു തീർത്ഥക്കുളമുണ്ട്. അവിടെ അതിദിവ്യമായ ഒരു വിഷ്ണുവിഗ്രഹം വർഷങ്ങളായി കിടപ്പുണ്ട്. ആ വിഗ്രഹത്തിൽ ശ്രീരാമലക്ഷ്മണന്മാരുടെ ചൈതന്യം ആവാഹിച്ച് പ്രതിഷ്ഠ നടത്തണം. അതുവഴി എല്ലാ ശ്രേയസ്സുമുണ്ടാകും.'

പിറ്റേന്ന് രാവിലെത്തന്നെ പെരുമാൾ എല്ലാവരെയും കൂട്ടി തീർത്ഥക്കുളത്തിലേയ്ക്ക് പുറപ്പെട്ടു. കുളത്തിലിറങ്ങാൻ നോക്കിയ സമയത്ത് ചില അപശബ്ദങ്ങൾ കേട്ടു. തൊട്ടുപിന്നാലെ, അവിടെ ആരും ഇറങ്ങരുതെന്ന അശരീരിയും മുഴങ്ങി. അപ്പോൾ തലേന്ന് കൊട്ടാരത്തിൽ വച്ചുകണ്ട അതേ താപസൻ വീണ്ടും പ്രത്യക്ഷപ്പെട്ടു. അദ്ദേഹം തുടർന്ന് ഇങ്ങനെ പറഞ്ഞു: 'പണ്ട്, ഇവിടെ വിഗ്രഹം പൂജിച്ചിരുന്ന താപസന്മാർ വിഷ്ണുവിഗ്രഹത്തിനൊപ്പം ഒരു ദേവീവിഗ്രഹവും പൂജിച്ചിരുന്നു. ആ വിഗ്രഹവും ഇന്നിവിടെ കിടപ്പുണ്ട്. തന്ത്രിയെക്കൊണ്ട് ദേവീചൈതന്യം ആവാഹിപ്പിച്ചുവേണം വിഷ്ണുവിഗ്രഹമെടുക്കാൻ. ക്ഷേത്രത്തിൽ ഭഗവാന്റെ വാമാംഗത്തിൽ തെക്കുകിഴക്കേ മൂലയിൽ ദേവിയെ പ്രതിഷ്ഠിയ്ക്കണം. പ്രതിഷ്ഠാമുഹൂർത്തമാകുമ്പോൾ ഒരു കൃഷ്ണപ്പരുന്ത് ഇവിടെ പ്രത്യക്ഷപ്പെട്ട് വട്ടമിട്ടുപറന്ന് താഴികക്കുടത്തിൽ വന്നിരിയ്ക്കും. ആ സമയത്ത് വിഗ്രഹം പ്രതിഷ്ഠിയ്ക്കണം.' ഇത്രയും പറഞ്ഞശേഷം ആ താപസൻ അപ്രത്യക്ഷനായി. അദ്ദേഹം കപിലമഹർഷിയാണെന്ന് വിശ്വസിയ്ക്കുന്നു.

പെരുമാൾ താപസൻ പറഞ്ഞതുപോലെത്തന്നെ ആദ്യം തന്ത്രിയെക്കൊണ്ട് ദേവീചൈതന്യം ആവാഹിപ്പിച്ച് വിഗ്രഹങ്ങൾ മുങ്ങിയെടുത്തു. പിറ്റേന്ന് പ്രതിഷ്ഠാമുഹൂർത്തമടുത്തപ്പോൾ താപസൻ പറഞ്ഞതുപോലെ ഒരു കൃഷ്ണപ്പരുന്ത് പ്രത്യക്ഷപ്പെട്ടു. എന്നാൽ അത് വട്ടമിട്ടുപറന്നെങ്കിലും താഴികക്കുടത്തിലിരിയ്ക്കുന്നില്ലെന്നുകണ്ട പെരുമാൾ വിഷമിച്ചു. എങ്കിലും, കൃഷ്ണപ്പരുന്തിന്റെ ആഗമനം ശുഭസൂചകമായിക്കണ്ട അദ്ദേഹം ഉടനെത്തന്നെ പ്രതിഷ്ഠാകർമ്മം നിർവ്വഹിച്ചു. തുടർന്ന്, ക്ഷേത്രത്തിന്റെ ചുമതല നാട്ടുകാരെ ഏല്പിച്ചശേഷം അദ്ദേഹം നാട്ടിലേയ്ക്ക് തിരിച്ചുപോകുകയും ചെയ്തു.

വെന്നിമല ഗ്രാമത്തിന്റെ ഒത്ത നടുക്ക് സമുദ്രനിരപ്പിൽ നിന്ന് 1500 അടി ഉയരത്തിലാണ് വെന്നിമല ശ്രീരാമലക്ഷ്മണക്ഷേത്രം സ്ഥിതിചെയ്യുന്നത്. കോട്ടയം പട്ടണത്തിൽ നിന്ന് കുമളിയിലേയ്ക്കുള്ള വഴിയിൽ ഒരു 12 കിലോമീറ്റർ സഞ്ചരിച്ചാൽ ക്ഷേത്രകവാടത്തിനടുത്തെത്താം. അവിടെ നിന്ന് നൂറുമീറ്റർ തെക്കുമാറിയാണ് ക്ഷേത്രം സ്ഥിതിചെയ്യുന്നത്. ആറേക്കറോളം വിസ്തീർണ്ണം വരുന്ന അതിവിശാലമായ മതിലകമാണ് വെന്നിമല ക്ഷേത്രത്തിന്. പടിഞ്ഞാട്ടാണ് ക്ഷേത്രത്തിന്റെ ദർശനം. ആ ഭാഗത്ത് ഒരു ഗോപുരം പണിതീർത്തിട്ടുണ്ട്. ക്ഷേത്രത്തിന്റെ മുൻഭാഗത്ത് അല്പം വടക്കുമാറി വലിയ ഒരു അരയാൽമരമുണ്ട്. ഹൈന്ദവവിശ്വാസപ്രകാരം പുണ്യവൃക്ഷമായ അരയാലിന്റെ മുകളിൽ ബ്രഹ്മാവും നടുക്ക് വിഷ്ണുവും അടിയിൽ ശിവനും കുടികൊള്ളുന്നു, അതായത് അരയാൽ ത്രിമൂർത്തീസ്വരൂപമാകുന്നു. ദിവസവും രാവിലെ അരയാലിനെ ഏഴുവലം വയ്ക്കുന്നത് പുണ്യകരമായി കണക്കാക്കപ്പെടുന്നു. തെക്കുഭാഗത്ത് ദേവസ്വം ഓഫീസും മറ്റുമാണ്. ക്ഷേത്രമൈതാനത്ത് തന്നെയാണ് വാഹന പാർക്കിംഗ് സൗകര്യവും മറ്റുമൊരുക്കിയിരിയ്ക്കുന്നത്. ഐതിഹ്യപ്രസിദ്ധമായ കപിലഗുഹ ക്ഷേത്രത്തിന്റെ വടക്കുഭാഗത്ത് ഒരല്പം മാറിയാണ്. ഇതിലേയ്ക്ക് പോകുന്ന വഴിയിൽ തന്നെയാണ് തീർത്ഥക്കുളവും സ്ഥിതിചെയ്യുന്നത്. ക്ഷേത്രത്തിന് നാലുവശവും റബ്ബർത്തോട്ടങ്ങൾ കാണാം. കിഴക്കുഭാഗത്ത് പ്രകൃതിയൊരുക്കുന്ന ദൃശ്യവിരുന്നുണ്ട്.

പടിഞ്ഞാറേ ഗോപുരത്തിലൂടെ അകത്തുകടന്നാൽ ആദ്യം കാണുന്നത് വലിയ ആനക്കൊട്ടിലാണ്. സാമാന്യം വലിപ്പമുള്ള ഈ ആനക്കൊട്ടിലിൽ ഏകദേശം ആറാനകളെ എഴുന്നള്ളിയ്ക്കാം. ഇതിനപ്പുറം രണ്ട് ചെമ്പുകൊടിമരങ്ങൾ കാണാം. ഭഗവദ്വാഹനമായ ഗരുഡനെ ശിരസ്സിലേറ്റുന്ന, സാമാന്യം ഉയരമുള്ള കൊടിമരങ്ങളാണ് രണ്ടും. ഇവയുടെ നിർമ്മാണരീതി ഒരു പ്രത്യേകതയാണ്. രണ്ടും ഒരേ തറയിലാണ് ഉയർന്നുനിൽക്കുന്നത്. പടിഞ്ഞാറ്, കിഴക്ക് ഭാഗങ്ങളിൽ നിന്നുനോക്കുമ്പോൾ ഒരു കൊടിമരം മാത്രമേ കാണാൻ കഴിയൂ. അടുത്തെത്തുമ്പോഴാണ് രണ്ടെണ്ണം കാണാൻ കഴിയുക. കൊടിമരത്തിനപ്പുറം ബലിക്കൽപ്പുരയാണ്. ക്ഷേത്രത്തിലെ വലിയ ബലിക്കല്ല് ഇവിടെ സ്ഥിതിചെയ്യുന്നു. സാമാന്യം വലിപ്പമുള്ള ബലിക്കല്ലാണിത്. ഇത് പിച്ചള പൊതിഞ്ഞ് സ്വർണ്ണം പൂശിവച്ചിട്ടുണ്ട്. ബലിക്കൽപ്പുരയിൽ അതിമനോഹരമായ ദാരുശില്പങ്ങൾ കാണാം. ഇതിന്റെ മച്ചിൽ ബ്രഹ്മാവിന്റെയും അഷ്ടദിക്പാലകരുടെയും രൂപങ്ങൾ കൊത്തിവച്ചിട്ടുണ്ട്. മച്ചിനെ താങ്ങിനിർത്തുന്നത് ഗജപീഠത്തിൽ നിൽക്കുന്ന മഹർഷിമാരാണ്. കൂടാതെ പാലാഴിമഥനം, കിരാതാർജ്ജുനയുദ്ധം, ഭൂതമാലകൾ തുടങ്ങിയവയും ഇവിടെ ദാരുശില്പങ്ങളായി ആവിഷ്കരിയ്ക്കപ്പെട്ടിട്ടുണ്ട്.

ക്ഷേത്രവളപ്പിനകത്ത് വടക്കുപടിഞ്ഞാറുഭാഗത്ത് ശ്രീകൃഷ്ണഭഗവാൻ സാന്നിദ്ധ്യമരുളുന്നു. ഒരു ഉപദേവപ്രതിഷ്ഠയാണെങ്കിലും ശ്രീകോവിലിന് മുന്നിൽ നമസ്കാരമണ്ഡപവും ബലിക്കല്ലും കാണാമെന്നത് വലിയൊരു പ്രത്യേകതയാണ്. ഇവിടെ പ്രധാനക്ഷേത്രം വരുന്നതിന് മുമ്പുതന്നെ ശ്രീകൃഷ്ണൻ കുടിയിരുന്നതിന്റെ സൂചനയായി ഇതിനെ കണക്കാക്കി വരുന്നു. ഗോശാലകൃഷ്ണനായാണ് പ്രതിഷ്ഠാസങ്കല്പം. അതിനാൽ, ശ്രീകോവിലിന് ചുറ്റും ഗോശാലയുടെ മാതൃക പണിതിട്ടുണ്ട്. അതിമനോഹരമായ വിഗ്രഹമാണ് ശ്രീകൃഷ്ണഭഗവാന്. വടക്കുകിഴക്കേമൂലയിൽ പ്രദക്ഷിണവഴിയിൽ നിന്ന് അല്പം മാറി പാലമരച്ചുവട്ടിൽ യക്ഷിയമ്മ സാന്നിദ്ധ്യമരുളുന്നു. രൂപമില്ലാത്ത ഒരു വിഗ്രഹമാണിവിടെയുള്ളത്. യക്ഷിയമ്മയ്ക്ക് സമീപം നാഗദൈവങ്ങളുടെ പ്രതിഷ്ഠയുമുണ്ട്. 

ക്ഷേത്രത്തിൽ മൊത്തം നിരവധി മരങ്ങളും ചെടികളും പൂക്കളുമൊരുക്കുന്ന ദൃശ്യവിരുന്നുണ്ടെങ്കിലും കിഴക്കുഭാഗത്ത് താഴ്ചയിലുള്ള കാഴ്ച അത്യാകർഷകമാണ്. ഹരിതസമൃദ്ധമായ അന്തരീക്ഷവും മുകളിലെ നീലാകാശവും ആരുടെയും മനസ്സിന് കുളിർമ്മ പകരും. കിഴക്കുഭാഗത്തുള്ള പല കൊച്ചുഗ്രാമങ്ങളുടെയും പട്ടണങ്ങളുടെയും വിദൂരദൃശ്യങ്ങളും ഇവിടെയുണ്ട്. ഇതിനപ്പുറത്ത് നേരെ കിഴക്കുഭാഗത്ത് അയ്യപ്പസ്വാമിയുടെ സാന്നിദ്ധ്യമുണ്ട്. വനശാസ്താസങ്കല്പമാണ് ഇവിടെ ഭഗവാന്. അതിനാൽ മേൽക്കൂരയിട്ടിട്ടില്ല. മുന്നിൽ മണ്ഡപമുണ്ട്. വനശാസ്താവിനടുത്ത് മറ്റൊരു നാഗദേവതാപ്രതിഷ്ഠയുണ്ട്. തെക്കുപടിഞ്ഞാറുഭാഗത്ത് പിതൃമണ്ഡപം സ്ഥിതിചെയ്യുന്നു. ദിവസേന ഇവിടെ ബലിതർപ്പണമുണ്ട്.

കേരളത്തിൽ മറ്റെങ്ങും കാണാൻ കഴിയാത്ത വിധത്തിലുള്ള ഒരു നിർമ്മാണരീതിയാണ് ഇവിടെ ശ്രീകോവിലിന് അവലംബിച്ചിരിയ്ക്കുന്നത്. 'ഘടപ്രസാദം' എന്നാണ് ഈ രീതിയുടെ പേര്. മുഖമണ്ഡപത്തോടുകൂടിയ വട്ടശ്രീകോവിലിന് പറയുന്ന പേരാണിത്. കരിങ്കല്ലിൽ തീർത്ത ഈ ശ്രീകോവിലിന് ഒരു നില മാത്രമേയുള്ളൂ. അത് ചെമ്പുമേഞ്ഞ് സ്വർണ്ണത്താഴികക്കുടത്തോടെ ശോഭിച്ചുനിൽക്കുന്നു. ശ്രീകോവിലിനകത്ത് മൂന്ന് മുറികളുണ്ട്. അവയിൽ കിഴക്കേ അറ്റത്താണ് വിഗ്രഹം പ്രതിഷ്ഠിച്ച ഗർഭഗൃഹം. ആറടിയിലധികം ഉയരമുള്ള ചതുർബാഹു വിഷ്ണുവിഗ്രഹം പടിഞ്ഞാട്ട് ദർശനമായി പ്രതിഷ്ഠിയ്ക്കപ്പെട്ടിരിയ്ക്കുന്നു. വാസ്തവത്തിൽ ഇവിടെ സങ്കല്പം ലക്ഷ്മണന്റേത് മാത്രമാണ്, എന്നാൽ ശ്രീരാമനും വിഗ്രഹത്തിൽ കുടികൊള്ളുന്നതായി വിശ്വസിച്ചുവരുന്നു. നാലുകൈകളിൽ ശംഖചക്രഗദാപദ്മങ്ങൾ കാണാം. ആടയാഭരണങ്ങളും ചന്ദനമുഴുക്കാപ്പും വിഗ്രഹത്തിന്റെ സ്വതവേയുള്ള ശോഭയ്ക്ക് മാറ്റുകൂട്ടുന്നു. വിശ്വപ്രകൃതിയുടെ മൂലഭാവത്തെ മുഴുവൻ ആവാഹിച്ചുകൊണ്ട് സാക്ഷാൽ വൈകുണ്ഠനാഥൻ വെന്നിമല പെരുമാളായി വാഴുന്നു.

ശ്രീകോവിലിന് മുന്നിലും ഇരുവശത്തും സോപാനപ്പടികളുണ്ട്. പടിഞ്ഞാറേ നടയിലുള്ള പ്രധാന സോപാനപ്പടികൾ പിച്ചളയിൽ പൊതിഞ്ഞ് സ്വർണ്ണം പൂശിവച്ചിരിയ്ക്കുന്നു. മുഖമണ്ഡപത്തിന്റെ പുറം ചുവരുകളിൽ വായു അറകൾ പണിതുവച്ചിട്ടുണ്ട്. ശ്രീകോവിലിന്റെ കഴുക്കോലുകൾ ഓരോന്നും താങ്ങിനിർത്തുന്നത് ദാരുശില്പങ്ങളാണ്. മുഖമണ്ഡപത്തിന്റെ വടക്കേ വാതിലിനടുത്ത് ഓടക്കുഴലൂതുന്ന ശ്രീകൃഷ്ണഭഗവാന്റെയും തെക്കേ വാതിലിനടുത്ത് മഹാലക്ഷ്മീദേവിയുടെയും ശില്പങ്ങൾ കാണാം. കൂടാതെ കിരാതഭാവത്തിലുള്ള ശിവപാർവ്വതിമാർ, തപസ്സനുഷ്ഠിയ്ക്കുന്ന അർജ്ജുനൻ, വെണ്ണക്കണ്ണൻ, ധന്വന്തരിമൂർത്തി, പുണ്യഋഷീശ്വരന്മാർ, ശ്രീരാമലക്ഷ്മണന്മാർ, കാളിയമർദ്ദനം നടത്തുന്ന ശ്രീകൃഷ്ണഭഗവാൻ തുടങ്ങിയവരെയും ശില്പരൂപത്തിൽ ആവിഷ്കരിച്ചിട്ടുണ്ട്. ഈ ശില്പങ്ങളെല്ലാം നിൽക്കുന്നത് ഗജമസ്തകത്തിലാണ്. ശ്രീകോവിലിന്റെ കഴുക്കോലുകൾ താങ്ങിനിർത്തുന്ന ഭാവത്തിലാണ് ഇവയെല്ലാം നിർമ്മിച്ചിരിയ്ക്കുന്നത്. ഒരുവശത്ത് രണ്ട് മയിലുകളെയും അവയ്ക്കിടയിൽ നിൽക്കുന്ന ആനയെയും കാണാം. വടക്കുഭാഗത്ത് ഓവ് മനോഹരമായി നിർമ്മിച്ചിട്ടുണ്ട്. ഇതിനടുത്ത് ഒരു തുളസിത്തറയുമുണ്ട്.

ശ്രീകോവിലിനെ ചുറ്റിപ്പറ്റി നാലമ്പലം പണിതിരിയ്ക്കുന്നു. ഓടുമേഞ്ഞതാണ് നാലമ്പലം. അകത്തേയ്ക്കുള്ള വഴിയിൽ ഇരുവശത്തുമായി വാതിൽമാടങ്ങൾ കാണാം. വടക്കേ വാതിൽമാടത്തിലാണ് കൂത്തമ്പലം പണിതിട്ടുള്ളത്. വിശേഷാവസരങ്ങളിൽ ഇവിടെ കൂത്തും കൂടിയാട്ടവും പതിവുണ്ട്. തെക്കേ വാതിൽമാടത്തിലാണ് ഹനുമാൻ സ്വാമിയുടെ സാന്നിദ്ധ്യമുള്ളതായി കണക്കാക്കപ്പെടുന്നത്. ശ്രീരാമദാസനായ ഹനുമാൻ സ്വാമിയ്ക്ക് ഇവിടെ പ്രതിഷ്ഠയില്ലെങ്കിലും രാമനാമം ജപിയ്ക്കുന്ന ദിക്കുകളിലും, രാമായണം വച്ചിട്ടുള്ള സ്ഥലത്തുമെല്ലാം അദ്ദേഹം വാഴുന്നതായി വിശ്വസിച്ചുവരുന്നതിനാൽ അദ്ദേഹത്തെ സങ്കല്പിച്ച് ഒരു വിളക്ക് കൊളുത്തിവച്ചിട്ടുണ്ട്. ഇവിടെ തൊഴുതിട്ടാണ് ഭക്തർ ശ്രീരാമലക്ഷ്മണന്മാരെ തൊഴുന്നത്. ശ്രീകോവിലിനുചുറ്റും അകത്തെ ബലിവട്ടം പണിതിരിയ്ക്കുന്നു. വിവിധ ദേവതകളെ പ്രതിനിധീകരിയ്ക്കുന്ന ബലിക്കല്ലുകൾ ഇവിടെ കാണാം. അഷ്ടദിക്പാലകർ (പടിഞ്ഞാറ് - വരുണൻ, വടക്കുപടിഞ്ഞാറ് - വായു, വടക്ക് - കുബേരൻ, വടക്കുകിഴക്ക് - ഈശാനൻ, കിഴക്ക് - ഇന്ദ്രൻ, തെക്കുകിഴക്ക് - അഗ്നി, തെക്ക് - യമൻ, തെക്കുപടിഞ്ഞാറ് - നിര്യതി), സപ്തമാതൃക്കൾ (ബ്രാഹ്മി/ബ്രഹ്മാണി, വൈഷ്ണവി, മഹേശ്വരി, ഇന്ദ്രാണി, വരാഹി, കൗമാരി, ചാമുണ്ഡി), വീരഭദ്രൻ, ഗണപതി, ശാസ്താവ്, സുബ്രഹ്മണ്യൻ, ദുർഗ്ഗാദേവി, ബ്രഹ്മാവ്, അനന്തൻ, നിർമ്മാല്യധാരി (ഇവിടെ വിഷ്വക്സേനൻ) തുടങ്ങിയവരെ പ്രതിനിധീകരിയ്ക്കുന്ന ബലിക്കല്ലുകൾ ഇവിടെയാണ്. വടക്കുകിഴക്കേമൂലയിൽ ക്ഷേത്രക്കിണറും തെക്കുകിഴക്കേമൂലയിൽ തിടപ്പള്ളിയും കാണാം. തിടപ്പള്ളിയ്ക്കടുത്തുള്ള ഒരു മുറിയിൽ ശിവൻ, ഭഗവതി, ഗണപതി, സരസ്വതി എന്നിവർക്ക് ഒന്നിച്ച് പ്രതിഷ്ഠയുണ്ട്. 

ശ്രീകോവിലിന് മുന്നിൽ ചതുരാകൃതിയിൽ നമസ്കാരമണ്ഡപം പണികഴിപ്പിച്ചിട്ടുണ്ട്. സാമാന്യം വലിപ്പമുള്ള മണ്ഡപമാണിത്. ഓടുമേഞ്ഞ നമസ്കാരമണ്ഡപത്തിന്റെ മച്ച് അടർന്നുവീണിരിയ്ക്കുകയാണ്. എന്നാൽ, അടിയിലുള്ള ചില ശില്പരൂപങ്ങൾ വ്യക്തമായി കാണാം. നാല് കരിങ്കൽത്തൂണുകൾ മണ്ഡപത്തിലുണ്ട്. അവയിൽ പല രൂപങ്ങളും കാണാം. ഉത്സവക്കാലത്ത് ക്ഷേത്രത്തിൽ കലശവും മറ്റും പൂജിയ്ക്കുന്നത് ഈ മണ്ഡപത്തിലാണ്.

ക്ഷേത്രത്തിലെ പ്രധാനപ്രതിഷ്ഠ. ഇവിടെ അദൃശ്യസാന്നിദ്ധ്യമായാണ് ശ്രീരാമസ്വാമി കുടികൊള്ളുന്നത്. എന്നാലും പൂജകളും നിവേദ്യവുമെല്ലാമുണ്ട്. ചതുർബാഹു വിഷ്ണുവിഗ്രഹത്തിൽ പടിഞ്ഞാട്ട് ദർശനമായാണ് ശ്രീരാമസ്വാമി സാന്നിദ്ധ്യമരുളുന്നത്. നാലുകൈകളിൽ ശംഖചക്രഗദാപദ്മങ്ങൾ കാണാം. പാൽപ്പായസം, മുല്ലമാല ചാർത്തൽ, എണ്ണയഭിഷേകം, കോദണ്ഡസമർപ്പണം എന്നിവയാണ് ശ്രീരാമസ്വാമിയ്ക്ക് പ്രധാന വഴിപാടുകൾ.

ക്ഷേത്രത്തിലെ പ്രധാനപ്രതിഷ്ഠ. ഇവിടെ പ്രധാനസങ്കല്പമായാണ് ശ്രീലക്ഷ്മണസ്വാമി കുടികൊള്ളുന്നത്. ചതുർബാഹു വിഷ്ണുവിഗ്രഹത്തിൽ പടിഞ്ഞാട്ട് ദർശനമായാണ് ശ്രീലക്ഷ്മണസ്വാമി സാന്നിദ്ധ്യമരുളുന്നത്. നാലുകൈകളിൽ ശംഖചക്രഗദാപദ്മങ്ങൾ കാണാം. പാൽപ്പായസം, മുല്ലമാല ചാർത്തൽ, എണ്ണയഭിഷേകം, കോദണ്ഡസമർപ്പണം എന്നിവയാണ് ശ്രീലക്ഷ്മണസ്വാമിയ്ക്കും പ്രധാന വഴിപാടുകൾ.

ക്ഷേത്രനാലമ്പലത്തിനകത്ത് തെക്കുകിഴക്കേ മൂലയിൽ പടിഞ്ഞാട്ട് ദർശനമായാണ് ഗണപതിഭഗവാന്റെ പ്രതിഷ്ഠ. സാധാരണയിലും ഉയരം കുറഞ്ഞ വിഗ്രഹമാണ് ഇവിടെയുള്ളത്. ഒരു തേവാരമൂർത്തിയായാണ് സങ്കല്പം. വിഘ്നേശ്വരപ്രീതിയ്ക്ക് നിത്യേന ഗണപതിഹോമം നടത്തിവരുന്നുണ്ട്. ഒറ്റയപ്പം, മോദകം, കറുകമാല തുടങ്ങിയവാണ് ഗണപതിയ്ക്ക് മറ്റ് പ്രധാന വഴിപാടുകൾ.

ഗണപതിപ്രതിഷ്ഠയ്ക്കടുത്തുതന്നെയാണ് ഭഗവതിയുടെയും പ്രതിഷ്ഠ. ദുർഗ്ഗ, ലക്ഷ്മി, പാർവ്വതി എന്നീ ഭാവങ്ങളിലാണ് ഇവിടെ ഭഗവതിപ്രതിഷ്ഠ. ഭഗവതിസേവ, കുങ്കുമാർച്ചന, പട്ടും താലിയും ചാർത്തൽ തുടങ്ങിയവാണ് ഭഗവതിയ്ക്ക് പ്രധാന വഴിപാടുകൾ.

ഗണപതിയ്ക്കും ഭഗവതിയ്ക്കുമൊപ്പമാണ് ശിവന്റെ പ്രതിഷ്ഠ. പടിഞ്ഞാട്ട് ദർശനം വരുന്ന അതീവശക്തിയോടെയുള്ള ശിവനാണ് ഇവിടെയുള്ളത്. ഒന്നരയടി ഉയരം വരുന്ന ശിവലിംഗമാണ് പ്രതിഷ്ഠ. ശിവന് നിത്യേന ധാരയുണ്ട്. കൂവളമാല, തുമ്പപ്പൂമാല, ഭസ്മാഭിഷേകം തുടങ്ങിയവയാണ് മറ്റ് പ്രധാന വഴിപാടുകൾ.

ശ്രീരാമദാസനായ ഹനുമാൻ സ്വാമിയ്ക്ക് ക്ഷേത്രത്തിൽ പ്രതിഷ്ഠയില്ലെങ്കിലും രാമലക്ഷ്മണന്മാരുടെ സാന്നിദ്ധ്യമുള്ള ക്ഷേത്രമായതിനാൽ അദ്ദേഹത്തിന്റെ അദൃശ്യസാന്നിദ്ധ്യം ഇവിടെയുള്ളതായി വിശ്വസിച്ചുവരുന്നു. നാലമ്പലത്തിന്റെ തെക്കേ വാതിൽമാടത്തിൽ കത്തിച്ചുവച്ചിരിയ്ക്കുന്ന നിലവിളക്കാണ് ഹനുമദ്സാന്നിദ്ധ്യത്തിന്റെ പ്രതീകം. ഇവിടെ തൊഴുതിട്ടേ പ്രധാന ക്ഷേത്രത്തിൽ ഭക്തർ പോകാറുള്ളൂ.
നാലമ്പലത്തിന് പുറത്ത് കിഴക്കുഭാഗത്താണ് അയ്യപ്പസ്വാമിയുടെ പ്രതിഷ്ഠ. വനശാസ്താസങ്കല്പത്തിലാണ് പ്രതിഷ്ഠ. അതിനാൽ ശ്രീകോവിലിന് മേൽക്കൂരയില്ല. അരയടി ഉയരം വരുന്ന ശിവലിംഗസമാനമായ വിഗ്രഹമാണിവിടെ. മുന്നിൽ ഒരു മുഖപ്പിട്ടിട്ടുണ്ട്. ഈ നടയ്ക്കുമുന്നിലാണ് ശബരിമലയ്ക്കുപോകുന്ന ഭക്തർ മാലയിടുന്നതും കെട്ടുനിറയ്ക്കുന്നതും. നീരാജനമാണ് അയ്യപ്പസ്വാമിയ്ക്ക് പ്രധാന വഴിപാട്. 

നാലമ്പലത്തിന് പുറത്ത് വടക്കുപടിഞ്ഞാറുഭാഗത്താണ് ശ്രീകൃഷ്ണഭഗവാന്റെ പ്രതിഷ്ഠ. ഗോശാലകൃഷ്ണനായാണ് സങ്കല്പം. അതിനാൽ ശ്രീകോവിലിനുചുറ്റും ഗോശാല പണിതിട്ടുണ്ട്. മൂന്നടി ഉയരം വരുന്ന മനോഹരമായ വിഗ്രഹമാണിവിടെ. മുന്നിൽ ഒരു മണ്ഡപവും ബലിക്കല്ലുമുള്ളതിനാൽ ആദ്യം ഈ പ്രതിഷ്ഠയാണുണ്ടായിരുന്നതെന്ന് വ്യക്തം. പാൽപ്പായസം, തൃക്കൈവെണ്ണ, സഹസ്രനാമാർച്ചന തുടങ്ങിയവയാണ് ശ്രീകൃഷ്ണഭഗവാന് പ്രധാന വഴിപാടുകൾ.

ക്ഷേത്രത്തിൽ രണ്ടിടത്തായി പ്രത്യേകം നാഗപ്രതിഷ്ഠകളുണ്ട്. ഒന്ന്, വടക്കുകിഴക്കുഭാഗത്തും മറ്റേത് തെക്കുകിഴക്കുഭാഗത്തുമാണ്. രണ്ടിടത്തും നാഗരാജാവായി അനന്തനാണ് കുടികൊള്ളുന്നത്. കൂടാതെ നാഗയക്ഷി, നാഗകന്യക, നാഗചാമുണ്ഡി, ചിത്രകൂടം തുടങ്ങിയവയുമുണ്ട്. നൂറും പാലും, പുറ്റും മുട്ടയും, പാൽപ്പായസം തുടങ്ങിയവയാണ് പ്രധാന വഴിപാടുകൾ.

നാലമ്പലത്തിന് പുറത്ത് വടക്കുകിഴക്കുഭാഗത്ത് പാലമരച്ചുവട്ടിലാണ് യക്ഷിയമ്മയുടെ പ്രതിഷ്ഠ. രൂപമില്ലാത്ത ഒരു സ്വയംഭൂശിലയിലാണ് യക്ഷിയമ്മ കുടികൊള്ളുന്നത്. ഇളനീരും വറപൊടിയുമാണ് പ്രധാന വഴിപാട്.

നിത്യേന മൂന്നുപൂജകളും മൂന്നുശീവേലികളുമുള്ള ക്ഷേത്രമാണ് വെന്നിമല ശ്രീരാമലക്ഷ്മണക്ഷേത്രം. വെളുപ്പിന് അഞ്ചുമണിയ്ക്ക് നടതുറന്നാൽ ആദ്യം നിർമ്മാല്യദർശനമാണ്. തുടർന്ന് അഭിഷേകം നടക്കുന്നു. തുടർന്ന് ആറുമണിയ്ക്ക് ഉഷഃപൂജയും ആറരയ്ക്ക് ഉഷഃശീവേലിയും നടത്തുന്നു. പത്തുമണിയോടെ ഉച്ചപ്പൂജയും പത്തരയ്ക്ക് ഉച്ചശീവേലിയും നടത്തി പതിനൊന്നുമണിയ്ക്ക് നടയടയ്ക്കുന്നു.

വൈകീട്ട് അഞ്ചുമണിയ്ക്ക് വീണ്ടും നടതുറക്കുന്നു. സന്ധ്യയ്ക്ക് സൂര്യാസ്തമയമനുസരിച്ച് ദീപാരാധന. ഏഴുമണിയ്ക്ക് അത്താഴപ്പൂജയും ഏഴരയ്ക്ക് അത്താഴശീവേലിയും കഴിഞ്ഞ് എട്ടുമണിയ്ക്ക് വീണ്ടും നടയടയ്ക്കുന്നു.

മുമ്പ് ക്ഷേത്രത്തിൽ അഞ്ചുപൂജകൾ പതിവുണ്ടായിരുന്നു. ഇന്ന് അവ പുനരാരംഭിയ്ക്കാനുള്ള ശ്രമങ്ങൾ തുടർന്നുവരികയാണ്. ശബരിമലയിലെ തന്ത്രാധികാരം കൊണ്ട് അനുഗൃഹീതമായ താഴമൺ മഠത്തിനാണ് ഇവിടെയും തന്ത്രാധികാരം. മേൽശാന്തി ദേവസ്വം നിയമിയ്ക്കുന്ന വ്യക്തിയാണ്.

കുംഭമാസത്തിൽ രോഹിണി നക്ഷത്രം ആറാട്ടായി പത്തുദിവസം ഉത്സവമാണ് ക്ഷേത്രത്തിലുള്ളത്. ഉത്സവത്തിന് മുന്നോടിയായി ആദ്യദിവസം (സാധാരണയായി തിരുവോണം നക്ഷത്രദിവസം) ക്ഷേത്രത്തിലെ കൊടിമരങ്ങളിൽ കൊടിയേറ്റുന്നു. തുടർന്ന് പത്തുദിവസം വെന്നിമല ഗ്രാമം ആഘോഷത്തിമിർപ്പിലാറാടും. പത്തുദിവസവും ക്ഷേത്രാഭിവൃദ്ധിയ്ക്കായുള്ള താന്ത്രികക്രിയകളും കലാപരിപാടികളുമുണ്ടാകും. എട്ടാം ദിവസം ക്ഷേത്രത്തിലെ ഉത്സവബലി നടത്തുന്നു. ഒമ്പതാം ദിവസമാണ് പള്ളിവേട്ട. ഭഗവാന്മാർ മൂന്നാനകളുടെ അകമ്പടിയോടെ അടുത്തുള്ള പറമ്പിലേയ്ക്ക് ചെന്ന് അമ്പെയ്തുവീഴ്ത്തുന്ന ചടങ്ങാണിത്. പത്താം ദിവസം ആറാട്ട് നടക്കുന്നു. വിഗ്രഹം കണ്ടെടുത്ത കുളത്തിലാണ് ആറാട്ട്. ആറാട്ടിനും മൂന്നാനകളുടെ അകമ്പടിയുണ്ടാകും. അവയിൽ ഒരാന ചേരമാൻ പെരുമാളിന്റെ കോലമാണ് എഴുന്നള്ളിയ്ക്കുന്നത്.

പണ്ടുകാലത്ത്, മകരമാസത്തിൽ രോഹിണി മുതൽ കുംഭമാസത്തിൽ രോഹിണി വരെ 28 ദിവസം ക്ഷേത്രത്തിൽ ഉത്സവമുണ്ടായിരുന്നു. പല കാരണങ്ങൾ കൊണ്ടും ചുരുങ്ങിയാണ് അത് പത്തുദിവസമായത്.



</doc>
<doc id="340831" url="https://ml.wikipedia.org/wiki?curid=340831" title="തമിഴ് തായ് വാഴ്ത്ത്">
തമിഴ് തായ് വാഴ്ത്ത്

തമിഴ് നാട് സർക്കാറിന്റെ ഔദ്യോഗിക ഗാനമാണ് തമിഴ് തായ് വാഴ്ത്ത് (തമിഴ്: தமிழ்த் தாய் வாழ்த்து; ഇംഗ്ലീഷ് തർജ്ജമ: Invocation to Tamil Mother). മനോന്മണിയം സുന്ദരം പിള്ളയാണ് ഈ ഗാനം എഴുതിയത്. എം.എസ്. വിശ്വനാഥനാണ് ഈ വരികൾക്ക് ഈണം പകർന്നത് . സാധാരണയായി, തമിഴ് നാട് സർക്കാറിന്റെ ഔദ്യോഗിക പരിപാടികൾ ആരംഭിക്കുന്നത് താമിഴ്ത്തായ് വാഴ്ത്ത് ആലപിച്ചുകൊണ്ടാണ്. തമിഴ് നാട്ടിലെ വിദ്യാലയങ്ങളിൽ സ്കൂൾ അസ്ംബ്ലികളിലും തമിഴ്ത്തായ് വാഴ്ത്ത് ആലപിക്കാറുണ്ട്.

തമിഴ് തായ് വാഴ്ത്തിന്റെ ഔദ്യോഗികമായി അംഗീകരിച്ച വരികൾ ഇപ്രകാരമാണ്:


</doc>
<doc id="340843" url="https://ml.wikipedia.org/wiki?curid=340843" title="അലെക്സി അബ്രിക്കൊസോവ്">
അലെക്സി അബ്രിക്കൊസോവ്

അലെക്സി അലക്സിയെവിച്ച് അബ്രിക്കൊസോവ് (Russian: Алексе́й Алексе́евич Абрико́сов; June 25, 1928 - March 29, 2017) സോവിയറ്റ്, റഷ്യൻ, അമെരിക്കൻ ഭൗതികശാസ്ത്രജ്ഞൻ ആയിരുന്നു. condensed matter physicsൽ ആണദ്ദേഹം തന്റെ സംഭാവനകൾ നൽകിയത്. 2003ലെ ഭൗതികശാസ്ത്രത്തിലെ നോബൽ സമ്മാനം അദ്ദേഹത്തിനു ലഭിച്ചു. 
അബ്രിക്കൊസോവ് 1928 ജൂൺ 25നു സോവിയറ്റ് യൂണിയനിലെ റഷ്യൻ സോവിയറ്റ് ഫെഡറേഷൻ ഓഫ് സോഷ്യലിസ്റ്റ് റിപ്പബ്ലിക്കിലെ മോസ്കോയിൽ ജനിച്ചു. അദ്ദേഹത്തിന്റെ മാതാപിതാക്കൾ വൈദ്യശാസ്ത്രജ്ഞരായിരുന്ന പ്രൊഫസ്സർ അലെക്സി ഇവാനോവിച്ച് അബ്രിക്കൊസോവ്'ഉം ഡോ. ഫാനി അബ്രിക്കോസോവയും ആയിരുന്നു. 1948ൽ മോസ്കോ സർവ്വകലാശാലയിൽ നിന്നും ബിരുദം കരസ്തമാക്കി. 1948 മുതൽ 1965 വരെ അദ്ദേഹം യു. എസ്. എസ്. ആർ അക്കാദമി ഓഫ് സയൻസസിലെ Institute for Physical Problemsൽ ജോലി ചെയ്തു. അവിടെവച്ച് 1951ൽ the theory of thermal diffusion in plasmasയിൽ ഡോക്ടറേറ്റ് ലഭിച്ചു. 1955ൽ quantum electrodynamics at high energies എന്ന വിഷയത്തിൽ ഒരു ഉയർന്ന ഡോക്ടറേറ്റും ലഭിച്ചു. 
1965 മുതൽ 1988 വരെ അദ്ദേഹം Landau Institute for Theoretical Physics (USSR Academy of Sciences)ൽ ജോലിചെയ്തു. 1965 മുതൽ അദ്ദേഹം മോസ്കോ സ്റ്റേറ്റ് സർവ്വകലാശാലയുടെ പ്രൊഫസ്സറായിരുന്നു. ഇതിനുപുറമേ, 1972 മുതൽ 1976 വരെ Moscow Institute of Physics and Technologyയിൽ പ്രവർത്തിച്ചു. 1976 മുതൽ 1991 വരെ Moscow Institute of Steel and Alloys ലും പ്രവർത്തിച്ചു. 1987 മുതൽ 1991 വരെ USSR Academy of Sciencesന്റെ മുഴുവൻ സമയ അംഗവുമായി. 1991ൽ റഷ്യയുടെ Russian Academy of Sciencesന്റെ മുഴുവൻ സമയ അംഗമായി. 

1952ലും 1957ലുമായി അബ്രിക്കൊസോവ് അതിചാലകങ്ങളുടെ ഒരു കൂട്ടത്തിൽ കാന്തിക ഫ്ലക്സ് എങ്ങനെ തുളച്ചുകയറും എന്ന് വിവരിച്ചു. ഇവയെ type-II superconductors എന്നാണ് വിളിക്കുന്നത്. ഇതിന്റെ ക്രമീകരണവരകളെ Abrikosov vortex lattice എന്നു വിളിക്കുന്നു. 

1991 മുതൽ അദ്ദേഹം, അമേരിക്കയിലെ ഇല്ലിനോയിസിലെ Argonne National Laboratory യിൽ ജോലിചെയ്യുന്നു. 
അബ്രിക്കൊസോവിന് 1966ലെ ലെനിൻ പ്രൈസ് ലഭിച്ചു. 1972ൽ ഫ്രിറ്റ്സ് ലണ്ടൻ മെമ്മോറിയൽ പ്രൈസ് ലഭിച്ചു. 1982ൽ യു. എസ്. എസ്. ആർ സ്റ്റേറ്റ് പ്രൈസ് ലഭിച്ചു. 1989 ൽ Landau Prize നേടി. 2003ൽ Nobel Prize in Physics, with Vitaly Ginzburg and Anthony James Leggett. 
ലഭിച്ച മറ്റു പുരസ്കാരങ്ങൾ:

ഭാര്യ: സ്വെറ്റ്ലാന യൂറിയേവ്ന ബുൺകോവ. അബ്രിക്കൊസോവിനു 3 മക്കൾ


</doc>
<doc id="340868" url="https://ml.wikipedia.org/wiki?curid=340868" title="ആണവ കമാൻഡ് അതോറിറ്റി">
ആണവ കമാൻഡ് അതോറിറ്റി

ഇന്ത്യ വികസിപ്പിച്ചെടുത്ത ആണവായുധങ്ങൾ സംരക്ഷിക്കുക,സൂക്ഷിക്കുക,പ്രയോഗിക്കുക എന്നതിനായി രൂപവത്കരിക്കപ്പെട്ട വിഭാഗങ്ങളാണ് നൂക്ലിയർ കമാൻഡ് അതോറിറ്റി,സ്ട്രാറ്റജിക് ഫോഴ്സ് കമാൻഡ്.നൂക്ലിയർ കമാൻഡ് അതോറിറ്റിക്ക് രണ്ട് വിഭാഗങ്ങൾ ഉണ്ട്.ഒന്നാമത്തെ രാഷ്ട്രീയ വിഭാഗത്തിന്റെ അധ്യക്ഷൻ പ്രധാനമന്ത്രിയും എക്സിക്യൂട്ടീവ് വിഭാഗത്തിന്റെ മേധാവി ദേശീയ സുരക്ഷാ ഉപദേഷ്ടാവുമാണ്.എക്സിക്യൂട്ടീവ് കൗൺസിലിന്റെ ഉപദേശപ്രകാരം രാഷ്ട്രീയ സമിതിയാണ് ആണവായുധം പ്രയോഗിക്കാനുള്ള ഉത്തരവ് നൽകേണ്ടത്.


</doc>
<doc id="340889" url="https://ml.wikipedia.org/wiki?curid=340889" title="അൻസെം കൈഫർ">
അൻസെം കൈഫർ

അൻസെം കൈഫർ (1945 മാർച്ച് 8ന് ജനിച്ചു) ഒരു ജെർമൻ പെയിന്ററും, ശിൽപ്പിയുമായിരുന്നു.1970 കളിൽ അദ്ദേഹം ജോസഫ് ബിയൂസുമായും, പീറ്റർ ഡ്രെഹറുമായിയിരുന്നു പഠിച്ചിരുന്നത്. കൈഫറിന്റെ സൃഷ്ടികളിൽ കൂടുതലും, വയ്ക്കോലും, പൊടിയും, മണ്ണും, ലെഡും, തോടുകളു ഉപയോഗിച്ചുള്ളതായിരുന്നു.ജെർമൻ ചരിത്രത്തേയും, ഹോളോകോസ്റ്റിനേയുമൊക്കെ, കൈഫർ അവതരിപ്പിക്കാൻ പോൾ സെലനിന്റെ കവിതകൾ, വളരെയധികം സ്വാധീനം ചെലുത്തിയിരുന്നു.

അദ്ദേഹത്തിന്റെ എല്ലാ സൃഷ്ടികളിലൂടേയും, ചരിത്രം നേരിട്ടുവരുന്ന വിവാദസ്‌പദമായ പ്രശ്നങ്ങളെ ചോദ്യം ചെയ്യുന്നതായിരുന്നു.നാസി ഭരണം അതിൽ പ്രധാന പങ്കുവഹിച്ചിരുന്നു.കൈഫറിന്റെ "മാർഗരേത്തെ" എന്ന പെയിന്റിങ്ങ് ജോൾ സെലനിന്റെ പ്രശസ്തമായ "ടോഡസ്ഫ്യൂഗ്" ( Death Fugue) എന്ന കവിതയെ ആസ്പദമാക്കിയിട്ടുള്ളതായിരുന്നു.

കൈഫറിന്റെ സൃഷ്ടികളെ അദ്ദേഹത്തിന്റെ കറുത്ത ഭൂതകാലത്തിന്റെ വ്യതിചലിക്കാത്ത സൗമനസ്യത്തോട് സാമ്യപ്പെടുത്താറുണ്ട്,അതുതന്നെയായിരുന്നു അദ്ദേഹത്തിന്റെ എല്ലാ ഉത്പന്നങ്ങളുടേയും അടിസ്ഥാനം. അതദ്ദേഹത്തിന്റെ സൃഷ്ടികളിലെ മനുഷ്യരുടെ ഒപ്പും, പേരും, ചരിത്രപ്രാധാന്യവുമൊക്കെ കണ്ടെത്താൻ സഹായിച്ചിരുന്നു, ഇതെല്ലാം നേടിയെടുത്തത് കൈഫർ ഭാവിയെ എങ്ങനെ  മനനം ചെയ്തിട്ടായിരുന്നു,ഇതിലൂടെ അദ്ദേഹം സൃഷ്ടികൾ കലയിൽ വന്ന മറ്റൊരു മാറ്റമായ സിമ്പോളിസത്തിലേക്കും, നിയോ എക്സ്പ്രഷനിസത്തിലേക്കും പോകുകയാണെന്നും തിരിച്ചറിയാൻ സഹായിച്ചു.

1922 വരെ കൈഫർ ജീവിച്ചതും, പ്രവർത്തിച്ചതും, ഫ്രാൻസിലായിരുന്നു. 2008 ആയതോടെ പാരീസിലേക്ക് താമസ്സമാക്കി. ശേഷം അദ്ദേഹം പോർച്ചുഗലിലെ അലാക്കെർ ഡോ സാലിലേക്ക് പോകുകയും ചെയ്തു.


</doc>
<doc id="340893" url="https://ml.wikipedia.org/wiki?curid=340893" title="കുറുവട്ടൂർ">
കുറുവട്ടൂർ

പാലക്കാട് ജില്ലയിലെ പട്ടാമ്പി താലൂക്കിൽ പട്ടാമ്പി ബ്ലോക്കിൽ സ്ഥിതി ചെയ്യുന്ന വല്ലപ്പുഴ പഞ്ചായത്തിലെ ഒരു ഗ്രാമമാണ് കുറുവട്ടൂർ. പട്ടാമ്പി-ചെർപ്പുളശ്ശേരി റോഡിൽ വല്ലപ്പുഴയിൽ നിന്നും മൂന്ന് കിലോമീറ്റർ ദൂരത്താണ് ഈ ഗ്രാമം.

See https://en.wikipedia.org/wiki/Kuruvattoor for more details.

</doc>
<doc id="340897" url="https://ml.wikipedia.org/wiki?curid=340897" title="ശ്രീരംഗപട്ടണം ഉടമ്പടി">
ശ്രീരംഗപട്ടണം ഉടമ്പടി

മൂന്നാം ആംഗ്ലോ-മൈസൂർ യുദ്ധം അവസാനിപ്പിച്ചുകൊണ്ട് 1792 മാർച്ച് 18 -ന് ബ്രിട്ടീഷ് ഈസ്റ്റ് ഇന്ത്യ കമ്പനിക്ക് വേണ്ടി കോൺവാലിസ് പ്രഭുവും, ഹൈദരാബാദ് നിസ്സാമിന്റെ പ്രതിനിധിയും, മറാട്ട സാമ്രാജ്യവും, മൈസൂർ ഭരണാധികാരിയായ ടിപ്പു സുൽത്താനും കൂടി ഒപ്പുവച്ച ഒരു കരാറാണ് ശ്രീരംഗപട്ടണം ഉടമ്പടി (Treaty of Seringapatam). 

ഈസ്റ്റ് ഇന്ത്യ കമ്പനിയുടെ കൂട്ടാളിയായ തിരുവിതാംകൂറിനെ മൈസൂർ രാജ്യത്തിന്റെ ഭരണാധിപനായ ടിപ്പു സുൽത്താൻ 1789 അവസാനം ആക്രമിക്കുന്നതോടെ തുടങ്ങിയ രണ്ടുവർഷത്തോളം നീണ്ട യുദ്ധത്തിനൊടുവിൽ മറാട്ട സാമ്രാജ്യത്തിന്റെയും ഹൈദരാബാദ് രാജ്യത്തിന്റെയും സഹായത്തോടെ കമ്പനിയുടെ സേനയെ നയിച്ച കോൺവാലിസ് പ്രഭു, 1792 ഫെബ്രുവരിയിൽ മൈസൂർ തലസ്ഥാനമായ ശ്രീരംഗപട്ടണത്തിന് ഉപരോധം ഏർപ്പെടുത്തി. എല്ലാവർക്കും ഭീമമായ നാശം ഉണ്ടാക്കാൻ പോന്ന രീതിയിൽ എല്ലാവശത്തുനിന്നും കൂട്ടായി ആക്രമണത്തിനു മുതിരാതെ കോൺവാലിസ് ടിപ്പുവുമായി ചർച്ച നടത്തി പ്രശ്നം തീർക്കാൻ ശ്രമിച്ചു. ഇതിന്റെ ഫലമായി മാർച്ച് 18 -ന് ഒരു ഉടമ്പടി ഒപ്പുവച്ചു. 

മൈസൂരിന്റെ ഭീഷണി തടയുന്നതും ഹൈദരാബാദും മറാട്ടയും തമ്മിൽ പ്രശ്നങ്ങൾ ഒഴിവാക്കുന്നതും ഉൾപ്പെടെ വ്യാപകമായ ഒരു സമാധാന ഉടമ്പടി ഉണ്ടാക്കണമെന്നായിരുന്നു കോൺവാലിസിന്റെ ഉദ്ദ്യേശം. എന്നാൽ അത്തരം കാര്യങ്ങൾ കരാറിൽ ഉൾപ്പെടുത്തുന്നതിനെ മറാട്ട എതിർത്തു.
ഉടമ്പടിയിലെ വ്യവസ്ഥകൾ പ്രകാരം മൈസൂരിന് തങ്ങളുടെ കൈവശമുള്ള ഭൂമിയുടെ പകുതിയോളം മറുപക്ഷത്തിനു വിട്ടുനൽകേണ്ടി വന്നു. തുംഗഭദ്ര നദിയോളം വരുന്ന പ്രദേശങ്ങൾ പേഷ്വയ്ക്കും കൃഷ്ണ നദിമുതൻ പെണ്ണാർ നദിവരെയും പെണ്ണാറിന്റെ തെക്കേ തീരത്തുള്ള കടപ്പയിലെയും ഗണ്ടിക്കോട്ടയിലെ കോട്ടകളും നിസാമിനും ലഭിച്ചു. കമ്പനിക്ക് മൈസൂരിന്റെ കയ്യിലുള്ള, തിരുവിതാംകൂർ മുതൽ കാളി നദി വരെയുള്ള പ്രദേശങ്ങളും ബാരാമഹൽ ജില്ലയും ഡിണ്ടിഗൽ ജില്ലയും ലഭിച്ചു. കൂർഗ് രാജാവിന് മൈസൂർ സ്വാതന്ത്ര്യവും നൽകി, എങ്കിലും യഥാർത്ഥത്തിൽ കൂർഗ് കമ്പനിയുടെ ഒരു സാമന്തരാജ്യം ആയിമാറുകയായിരുന്നു എങ്കിലും.

കരാർ വ്യവസ്ഥകൾ പാലിക്കുന്നുണ്ടെന്ന് ഉറപ്പുവരുത്താനായി അതുതീരുന്നതുവരെ ടിപ്പുവിന് തന്റെ മൂന്നു ആൺമക്കളിൽ രണ്ടുപേരെയും യുദ്ധത്തടവുകാരായി കമ്പനിക്ക് വിട്ടുനൽകേണ്ടി വന്നു.




</doc>
<doc id="340944" url="https://ml.wikipedia.org/wiki?curid=340944" title="കൊമേഴ്സ്യൽ പേപ്പർ">
കൊമേഴ്സ്യൽ പേപ്പർ

ആർബിഐ-യുടെ അംഗീകാരത്തോടുകൂടി ഒരു കമ്പനി നിശ്ചിത കാലയളവുള്ളതും സുരക്ഷിതമാക്കിയിട്ടില്ലാത്തതുമായ പ്രോമിസറി നോട്ടുകൾ ആണ് കൊമേഴ്സ്യൽ പേപ്പർ എന്ന് പറയുന്നത്.3 മാസം മുതൽ 6 മാസം വരെ കാലയളവുള്ളതാണിവ.ഈ രേഖ കൈവശം വയ്ക്കുന്ന വ്യക്തിക്ക് ഇതിൽ ഒപ്പിട്ട് മറ്റൊരാൾക്ക് നൽകുന്നതിലൂടെ കൈമാറ്റം ചെയ്യുവാനും കഴിയും.

</doc>
<doc id="340946" url="https://ml.wikipedia.org/wiki?curid=340946" title="പങ്കാളിത്ത സർട്ടിഫിക്കറ്റുകൾ">
പങ്കാളിത്ത സർട്ടിഫിക്കറ്റുകൾ

പണവിപണിയെക്കുറിച്ചു പഠിച്ച വാഗുൽ കമ്മിറ്റിയുടെ ശുപാർശ പ്രകാരമാണ് പങ്കാളിത്തസർട്ടിഫിക്കറ്റ് എന്ന ധനകാര്യരേഖ അവതരിപ്പിച്ചത്.ഹ്രസ്വകാല ആവശ്യങ്ങൾ നിറവേറ്റുന്നതിനുവേണ്ടി ബാങ്കുകൾ തമ്മിൽ നടത്തുന്ന ഒരു പങ്കാളിത്തമാണിത്.സാധാരണയായി, 91 ദിവസം മുതൽ 180 ദിവസം വരെയുള്ള കാലാവധിക്കാണ് ബാങ്കുകൾ പങ്കാളിത്ത സർട്ടിഫിക്കറ്റുകൾ സഹായിക്കുന്നു.


</doc>
<doc id="340947" url="https://ml.wikipedia.org/wiki?curid=340947" title="ട്രഷറി ബില്ലുകൾ">
ട്രഷറി ബില്ലുകൾ

കേന്ദ്രഗവൺമെന്റിനുവേണ്ടി,ആർബിഐ പുറപ്പെടുവിക്കുന്ന ഹ്രസ്വകാല പ്രോമിസറി നോട്ടുകളാണ് ട്രഷറി ബില്ലുകൾ. 91 ദിവസങ്ങൾ എന്നിങ്ങനെയുള്ള കാലാവധിയ്ക്ക്, സാധാരണയായി കിഴിവ് അനുവദിച്ചുകൊണ്ടാണ് ട്രഷറി ബില്ലുകൾ പുറപ്പെടുവിക്കുന്നത്.കാലാവധിയെത്തുമ്പോൾ ട്രഷറി ബിൽ വാഗ്ദാനം ചെയ്തിട്ടുള്ള നിശ്ചിത തുകയും അതിൻറെ ഉടമസ്ഥനു നൽകിക്കൊള്ളാം എന്ന് ഉള്ള ഗവൺമെന്റ് വാഗ്ദാനമാണിത്.


</doc>
<doc id="340948" url="https://ml.wikipedia.org/wiki?curid=340948" title="വിപണനം">
വിപണനം

മാനേജ്‌മെന്റിൻറ്റെ ഏറ്റവും പ്രധാനമായ പ്രവർത്തനാതമക ധർമ്മങ്ങളിലൊന്നാണ് വിപണനം.ഉത്പാദിപിച്ച സാധനങ്ങൾ ഉപഭോക്താക്കൾക്ക് ലഭൃമാക്കുന്ന പ്രകൃയയാണത്.ഉത്പാദിപിച്ച സാധനങ്ങൾ സംഭരിച്ചു സൂക്ഷിക്കുക,ഉത്പാദിപിച്ച സഥലത്തുനിന്ന് ഉപഭോഗത്തിൻറ്റെ സ്ഥലത്തെ ക്ക് എത്തിക്കുക എന്നിവ ഇതിൽ പെടുന്നു.ഉത്പന്നങ്ങളെക്കുറിച്ചുളള വിവരങ്ങൾ ഉപഭോക്താക്കൾക്ക് നൽകേണ്ടത് ഉണ്ട്.ഉത്പന്നങ്ങൾ ഫാക്ടറിയിൽനിന്നും ഉപഭോക്താവിൻറ്റെ അടുത്ത് എത്തിക്കുന്നത് സംബന്ധിച്ച എല്ലാ പ്രവർത്തനങ്ങളും വിപണനത്തിൻറ്റെ പരിധിയിൽ വരും.


</doc>
<doc id="340950" url="https://ml.wikipedia.org/wiki?curid=340950" title="ബ്രാൻഡിങ്ങ്">
ബ്രാൻഡിങ്ങ്

ഒരു ഉത്പന്നത്തേ അതുപോലെ ഉള്ള മറ്റ് ഉത്പന്നങ്ങളിൽ നിന്നും തിരിച്ചറിയാൻ ഉപയോഗിക്കുന്ന പേര്, ചിഹ്നം,അടയാളം,രൂപം എന്നിവയോ ഇവയുടെ ഒരു മിശൃതമോ ആണ് ബ്രാൻഡിങ്ങ്.ഉപഭോക്താക്കൾക്ക് തിരിച്ചറിയാനും ഓർക്കാനും ഇത് സഹായിക്കുന്നു.പരസൃങ്ങൾ നൽകുന്നതിനും വൻതോതിൽ വിൽപന നടത്തുന്നതിനും ബ്രാൻഡ് പേരുകൾ സഹായിക്കും


</doc>
<doc id="340953" url="https://ml.wikipedia.org/wiki?curid=340953" title="വാഷ് സേയ്ൽസ്">
വാഷ് സേയ്ൽസ്

അയാഥാർത്ഥ ഇടപെടലുകൾ ആണ് വാഷ് സേയ്ൽസ്.ഒരു ഊഹക്കച്ചവടക്കാരൻ അയാളുടെ സെക്യൂരിറ്റികൾ,ഒരു ബ്രോക്കർക്കു വിൽക്കുകയും പിന്നീട് ആ ബ്രോക്കറിലൂടെ തന്നെ അവ ഉയർന്ന വില നൽകി തിരികെ വാങ്ങുകയും ചെയ്യുന്ന രീതിയാണിത്.യഥാർത്ഥത്തിൽ യായാതൊരു ഇടപാടുകളും വാഷ് സേയിൽസിൽ നടക്കുന്നില്ല.


</doc>
<doc id="340954" url="https://ml.wikipedia.org/wiki?curid=340954" title="ഉദാരവൽക്കരണം">
ഉദാരവൽക്കരണം

സാമ്പത്തിക വളർച്ചയിൽ ഏർപ്പെടുത്തിയിരുന്ന നിയന്ത്രണങ്ങളിൽ നിന്ന് രാജ്യത്തെ മോചിപ്പിക്കുക എന്നതാണ് ഉദാരവൽകരണം.ലൈസൻസ്, പെർമിറ്റ്, കൺട്രോൾ എന്നിവയടങ്ങിയ പഴയ സാമ്പത്തിക നയം സ്വകാരൃസമാരംഭകരെ നിരുഝാഹപ്പെടുത്തുന്ന ഒന്നായിരുന്നു.ഈ സ്ഥിതി സാമ്പത്തിക വളർച്ചയേ പ്രതികൂലമായി ബാധിച്ചു. ഉദാരവൽകരണം ലൈസൻസിങ്ങ് നിയന്ത്രണങ്ങൾ നീക്കം ചെയ്തു സാമ്പത്തിക പുരോഗതി ഉണ്ടാക്കി.
ലൈസൻസുകളുടെയും പെർമിറ്റപെർമിറ്റുകളുടെയും സ്ഥാനത്ത് ഇന്ന് വിശാലമായ മാർഗ്ഗനിർദ്ദേശങ്ങളാണ് ഉള്ളത്.


</doc>
<doc id="340956" url="https://ml.wikipedia.org/wiki?curid=340956" title="കോർണറിങ്">
കോർണറിങ്

വിപണിയിലെ ഒരു പ്രത്യേക അവസ്ഥയാണ് ഒരു കോർണർ.ഇവിടെ ഏതെങ്കിലും ഒരു പ്രത്യേക സെക്യൂരിറ്റിയുടെ പ്രധാനം നടത്തുന്നത് ഒരു വ്യക്തി മാത്രമോ അല്ലെങ്കിൽ ഒരു കൂട്ടം വ്യക്തികളോ മാത്രം ആയിരിക്കും.

</doc>
<doc id="340965" url="https://ml.wikipedia.org/wiki?curid=340965" title="വാണിജ്യ ബില്ലുകൾ">
വാണിജ്യ ബില്ലുകൾ

എഴുതപ്പെട്ടതും,ഒരു നിശ്ചിത തുക ബിൽല്ലിൽ രേഖപ്പെടുത്തിയിട്ടുള്ള ആൾക്കോ ,ബിൽ കൈവശം വയ്ക്കുന്ന ആൾക്കോ,യാതൊരു വ്യവസ്ഥകളുമില്ലാതെ കൊടുത്തുകൊള്ളാമെന്നു സമ്മതിച്ച് ഇത് തയ്യാറാക്കുന്ന ആൾ ഒപ്പു വെച്ച് കൈമാറ്റം ചെയ്യുന്ന ധനകാര്യ രേഖയാണ് കൈമാറ്റബിൽ. വ്യാപാര ഇടപാടുകളിൽ നിന്നാണ് വാണിജ്യ ബില്ലുകൾ ഉണ്ടാകുന്നത്.


</doc>
<doc id="340974" url="https://ml.wikipedia.org/wiki?curid=340974" title="ദ്വതീയ വിപണി">
ദ്വതീയ വിപണി

ലിസ്റ്റ് ചെയ്ത സെക്യൂരിറ്റികൾ അഥവാ സെക്കൻഡ് ഹാൻഡ് സെക്യൂരിറ്റികൾ വാങ്ങുകയും വിൽക്കുകയും ചെയ്യുന്ന വിപണിയാണ് സെക്കൻഡറി മാർക്കറ്റ്. കമ്പനികളും മറ്റും ഒരിക്കൽ ഇഷ്യു ചെയ്തു കഴിഞ്ഞ ഓഹരികൾ,ബോണ്ടുകൾ തുടങ്ങിയവ വ്യാപരിക്കുന്ന വിപണിയാണത്.സെക്യൂരിറ്റികൾ വാങ്ങുന്നവർ,വിൽക്കുന്നവർ,ഇടനിലക്കാരായ വർ എന്നിവർ അടങ്ങിയ വിപണിയാണിത്.ഇടനിലക്കാർ മുഖേനമാത്രമേ സെക്യൂരിറ്റികൾ വാങ്ങാനും വിൽക്കാനും കഴിയൂ.സെക്കൻഡറി മാർക്കറ്റിന് സ്റ്റോക്ക് എക്സ്ചേഞ്ച് എന്നും പേരുണ്ട്.


</doc>
<doc id="340980" url="https://ml.wikipedia.org/wiki?curid=340980" title="വ്യാപാരമുദ്ര">
വ്യാപാരമുദ്ര

ഒരു സ്രോതസ്സിൽനിന്നുള്ള ഉത്‌പന്നങ്ങളോ സേവനങ്ങളോ മറ്റൊരാളുടേതിൽനിന്ന് വേർതിരിച്ചുകാണാനായി ഉപയോഗിക്കുന്ന തിരിച്ചറിയാവുന്ന ചിഹ്നങ്ങൾ, രൂപകൽപ്പന, ആശയപ്രാകാശനം എന്നിവയൊക്കെയാണ് ട്രേഡ്‌മാർക്ക് (trademark, trade mark, അഥവാ trade-mark) സേവനങ്ങളെ തിരിച്ചറിയാനുപയോഗിക്കുന്ന ട്രേഡ്‌മാർക്കുകൾ പൊതുവേ സർവീസ്‌ മാർക്കുകൾ എന്നാണ് അറിയപ്പെടുന്നത്. ട്രേഡ്‌മാർക്കിന്റെ ഉടമസ്ഥാവകാശം വ്യക്തികൾക്കോ സ്ഥാപനങ്ങൾക്കോ ആവാം. ഒരു ഉത്‌പന്നത്തിന്റെ മേലോ, ഉത്പന്നത്തിന്റെ പാക്കേജിലോ ലേബലിലോ വൗച്ചറിലോ ട്രേഡ്‌മാർക്ക് പ്രദർശിപ്പിക്കാം. കോർപ്പറേറ്റ് അസ്തിത്വം സൂചിപ്പിക്കാൻ ട്രേഡ്‌മാർക്കുകൾ കോർപ്പറേറ്റ് സമുച്ചയങ്ങൾക്കുമേലും പ്രദർശിപ്പിക്കുന്നു.

ഉല്പന്നങ്ങളുടെയോ സേവനങ്ങളുടേയോ പേരുകൾക്ക് സംരക്ഷണം നൽകുക എന്ന ലക്ഷ്യത്തോടെ ഇന്ത്യയിൽ ട്രേഡ് മാർക്ക് രജിസ്ടറി നിലവിൽ വന്നത് 1940 മുതലാണ്. 
എല്ലാ ബ്രാൻഡ്കളും ചിഹ്നങ്ങളും ട്രെഡ് മാർക്കല്ല. രജിസ്റ്റർ ചെയ്യുന്ന ബ്രാൻഡ് പേരുകളും ചിഹ്നങ്ങളും മാത്രമേ ട്രെഡ് മാർക്ക് ആയിത്തീരൂ. 1958ലെ ട്രെഡ് ആൻഡ് മർച്ചൻഡൈസ് മാർക്സ് ആക്ട് പ്രകാരം ഗവർണ്മന്റെലിൽ ബ്രാൻഡുകൾ രജിസ്റ്റർ ചെയ്യാം. രജിസ്റ്റർ ചെയ്തു കഴിഞ്ഞാൽ ആ ബ്രാൻഡ് പേരിന് നിയമപരമായ സംരക്ഷണം ലഭിക്കും. അതോടെ അത് ഉടമയുടെ തനത് സ്വത്തായിത്തീരുന്നു. ഉല്പന്നങ്ങളുടെയും സേവനങ്ങളുടെയും 45 ക്ലാസുകൾ നിലവിലുണ്ട്. ക്ലാസുകളിൽ തന്നെ രണ്ട് കാറ്റഗറിയായി തരം തിരിച്ചിട്ടുണ്ട്. ഉല്പന്നങ്ങൾക്കായും സേവനങ്ങൾക്കായും, ഇതിൽ ഉൽപന്നങ്ങൾക്കായി 1 മുതൽ 34 വരെയും സേവനങ്ങൾക്ക് 35 മുതൽ 45 വരെയും നിജപ്പെടുത്തിയിട്ടുണ്ട്.


</doc>
<doc id="340990" url="https://ml.wikipedia.org/wiki?curid=340990" title="റിക്രൂട്ട്‌മെന്റ്">
റിക്രൂട്ട്‌മെന്റ്

ആവശ്യമുളള മനുഷ്യ പ്രയത്നശേഷി എത്രയെന്നു തീരുമാനമായാൽ,അതിനുവേണ്ട ആളുകളെ എവിടെ നിന്ന് കിട്ടുമെന്ന് മാനേജ്‌മെന്റ് അന്വേഷണം ആരംഭിക്കും. ഇതിനുള്ള സാങ്കേതിക പദമാണ് റിക്രൂട്ട്‌മെന്റ്.
സ്ഥാപനത്തിൽ ലഭിക്കാവുന്ന ജോലികൾ അല്ലെങ്കിൽ ഒഴിവുകൾ സംബന്ധിച്ച വിവരങ്ങൾ പ്രസിദ്ധികരിക്കുകയും അപേക്ഷകരാകാൻ സാധ്യതയുളളവരെ അപേക്ഷ സമർപ്പിക്കുന്നതിനും പ്രേരിപ്പിക്കുകയും ചെയ്യൽ എന്നതാണ് റിക്രൂട്ട്‌മെന്റ്. ഇതിനെ ഒരു രചാനാത്മക പ്രവർത്തനമായി കണക്കാക്കുന്നു.

</doc>
<doc id="341011" url="https://ml.wikipedia.org/wiki?curid=341011" title="ഫാക്ടറൈസേഷുൻ ബില്ലുകൾ">
ഫാക്ടറൈസേഷുൻ ബില്ലുകൾ

ഘടകങ്ങളാക്കുവാൻ കഴിയുന്നതും,കമ്പനികൾക്കും ബാങ്കുകൾക്കും കൊടുക്കേണ്ടതായ ബിൽ റിസീവബിൾസും സപ്ളൈ ബില്ലുകമ്ളും ഉൾപ്പെടുന്നതാണ് ഫാക്ടറൈസേഷൻ ബില്ലുകൾ. ഇവ ക്രടിറ്റേഴസിൽ നിന്നും ബാങ്കുകളുടെ അനുബന്ധ സ്ഥാപനങ്ങൾ വാങ്ങുകയും, ടെബ്റ്റേഴസിൽ നിന്നും ഈ ബില്ലുകളുടെ പണം കാലാവധി എത്തുമ്പോൾ സ്വീകരിക്കുകയും ചെയ്യുന്നു.

</doc>
<doc id="341012" url="https://ml.wikipedia.org/wiki?curid=341012" title="തിരിച്ചുവാങ്ങൽ കരാറുകൾ">
തിരിച്ചുവാങ്ങൽ കരാറുകൾ

ഗവൺമെന്റ് ബോണ്ടുകൾ,ട്രഷറി ബില്ലുകൾ തുടങ്ങിയ ധനകാര്യ രേഖകൾ മടങ്ങി വാങ്ങി കൊള്ളാമെന്ന കരാറിൽ, കടംവാങ്ങുന്ന സ്ഥാപനം വിൽക്കുകയും അങ്ങനെ രണ്ടു കക്ഷികൾ തമ്മിൽ ഒരു കരാറിൽ ഏർപ്പെടുകയും ചെയ്യുന്നതാണ് തിരിച്ചു വാങ്ങൽ കരറുകൾ.


</doc>
<doc id="341014" url="https://ml.wikipedia.org/wiki?curid=341014" title="ഹെഡ്ജിങ്">
ഹെഡ്ജിങ്

നഷ്ടങ്ങൾക്കും നഷ്ടസാധ്യതകൾക്കും എതിരെ സംരക്ഷണം നേടുന്നതിന് ഒരു വ്യക്തി പ്രയോജനപ്പെടുത്തുന്ന ഉപാധിയാണ് ഹെഡ്ജിങ്.കറൻസികളുടെയൊ സെക്യൂരിറ്റികളുടെയോ വിലവ്യതിയാനം മൂലം ഉണ്ടാക്കുന്ന നഷ്ടങ്ങൾ അല്ലെങ്കിൽ നഷ്ടസാധ്യതകളിൽ നിന്നും രക്ഷ നേടാൻ ഹെഡ് ജിങ്ങിലൂടെ കഴിയും.


</doc>
<doc id="341015" url="https://ml.wikipedia.org/wiki?curid=341015" title="ഇന്റർനെറ്റ് ബ്രോക്കിംഗ്">
ഇന്റർനെറ്റ് ബ്രോക്കിംഗ്

ഇലക്ട്രോണിക് മാധ്യമം വഴി ഓഹരി വിപണിയിൽ നിക്ഷേപം നടത്തുമ്പോൾ അംഗീകൃത ഇടനിലക്കാരുമായി (ബ്രോക്കർമാർ) ബന്ധപ്പെടുന്നതിനെയാണ് ഇന്റർനെറ്റ് ബ്രോക്കിംഗ് എന്നുപറയുന്നത്. സ്റ്റോക്ക്‌ മാർക്കറ്റിൽ അംഗങ്ങളായ ഇത്തരം ബ്രോക്കർമാർ വഴിയോ അവരുടെ കീഴിലുള്ള സബ് ബ്രോക്കർമാർ വഴിയോ മാത്രമേ സ്റ്റോക്ക്‌ എക്സ്ചേഞ്ചിൽ ഓഹരികൾ വാങ്ങാനും വിൽക്കാനും കഴിയുകയുള്ളൂ. ജിയോജിത് ബി എൻ പി പരിബാസ് ,പെനിൻസുലാർ സ്റ്റോക്ക്സ് ആൻഡ്‌ കമ്മോഡിറ്റീസ്, ഇന്ത്യ ഇൻഫോലൈൻ, ഹെഡ്ജ് ഇക്വിറ്റീസ് , ജെ ആർ ജി സെക്യൂരിറ്റീസ് ലിമിറ്റഡ്‌ തുടങ്ങി അനേകം സ്റ്റോക്ക്‌ ബ്രോക്കിംഗ് സ്ഥാപനങ്ങൾ കേരളത്തിൽ പ്രവർത്തിക്കുന്നുണ്ട്.


</doc>
<doc id="341016" url="https://ml.wikipedia.org/wiki?curid=341016" title="സ്വയംതൊഴിൽ പരിശീലനത്തിന്റെ ആവശ്യകത">
സ്വയംതൊഴിൽ പരിശീലനത്തിന്റെ ആവശ്യകത

അഭ്യസ്തവിദ്യരായ തൊഴിൽരഹിതരുടെഎണ്ണം നമ്മുടെ നാട്ടിൽ അനുദിനം വർദ്ധിച്ചു വരികയാണ്.ഇവർക്കൊക്കെ ജോലി കൊടുക്കാൻ സമീപകാലത്തൊന്നും സർക്കാരിനു കഴിയുന്നുമില്ല. ഈ ഘട്ടത്തിലാണ് സ്വയം തൊഴിലിന് പ്രാധാന്യമേറുന്നത്‌

നമ്മുടെ ഇന്നത്തെ വിദ്യാഭ്യാസരീതികളിൽ ഭൂരിഭാഗവും തൊഴിൽ അധിഷ്ഠിതമല്ല. തൊഴിലധിഷ്ഠിത വിദ്യാഭ്യാസ മേഖലയിലാണ്ടെങ്കിലും പഠിച്ചിറങ്ങുന്നവർക്കെല്ലാം തൊഴിലു കൊടുക്കുന്നതിന് നമുക്ക് കഴിയുകയില്ല. ഇന്ന തൊഴിൽ മാത്രമേ ചെയ്യു എന്ന് നിർബന്ധം പിടിക്കുന്ന ചിലരുണ്ട്. അവരും എപ്പോഴെങ്കിലും സ്വയം തൊഴിൽ ചെല്ലണ്ടതായി വരുമെന്നാണ് വാസ്തവം

അനന്തമായ തൊഴിൽ സാധ്യതകൾക്കുള്ള ഒരു സംസ്ഥാനമാണ് നമ്മുടേത്. മാന്യമായ ഏതു ജോലിയും ചെയ്യുന്നതിന് ഓരോരുത്തർക്കും അവകാശമുണ്ട്. തെരഞ്ഞെടുക്കുന്ന ജോലിയിൽ താല്പര്യവും അഭിമാനവും ഉണ്ടാകണം. മറ്റ് സ്ഥലങ്ങളിൽ നിന്നും തൊഴിൽ തേടി നമുടെ നാട്ടിൽ എത്തി ഉപജീവനം നടത്തുന്ന എത്രയോ പേരുണ്ട്. ആക്രിക്കച്ചവടം മുതൽ മേസ്തിരി പണി വരെയും ചിലർ ചെയ്യുന്നു. കൗതുകവസ്തുക്കളും കളിപ്പാട്ടങ്ങുമൊക്കെ ഉണ്ടാക്കി ജീവിക്കുന്നവരും കുറച്ചൊന്നുമല്ല നമ്മുടെ നാട്ടിലുള്ളത്.ഇത്തരക്കാരെ കണ്ടെങ്കിലും കാര്യങ്ങൾ പഠിക്കുവാനുള്ള സഹിഷ്ണുത നമുക്കുണ്ടാകണം.

കാർഷിക രംഗത്തും വ്യവസായ രംഗത്തും സ്വംയം തൊഴിൽ വികസിപ്പിച്ചെടുക്കാവുന്നതാണ്. പരമ്പരാഗത തൊഴിൽ മേഖല പുനരുദ്ധരിച്ച് അതിലൂടെ സ്വയംതൊഴിൽ കണ്ടെത്താവുന്നതാണ്. സ്വയം തൊഴിലിനു വേണ്ടി നമ്മുടെ സർക്കാർ പല പദ്ധതികളും നടപ്പാക്കിയിട്ടുണ്ട്. സ്വയം തൊഴിൽ സംരംഭകരെ പ്രോത്സാഹിപ്പിക്കുന്നതിനു വേണ്ടി ബാങ്കുകൾ ഉദാരമായ വായ്പ പദ്ധതികൾ നടപ്പാക്കിയിട്ടുണ്ട്. പക്ഷേ പലരും അത് വേണ്ട പോലെ പ്രയോജനപ്പെടുത്തുനില്ല.

</doc>
<doc id="341017" url="https://ml.wikipedia.org/wiki?curid=341017" title="വ്യവസായരംഗത്തെ പ്രശ്നങ്ങൾ">
വ്യവസായരംഗത്തെ പ്രശ്നങ്ങൾ

കേരളത്തിലെ വ്യവസായരംഗം വലിയെ വെല്ലുവിളി നേരിട്ടുകൊണ്ടിരിക്കുകയാണ്. പിടിച്ചു നിൽക്കാനാകാതെ പലതും അടച്ചുപൂട്ടിപ്പോയി. ഈ സ്ഥിതി തുടർന്നാൽ ഇനിയും അനവധി സ്ഥാപനങ്ങൾ ഇല്ലാതെയാകും. 
വ്യവസായ രംഗത്തെ പിന്നോട്ടു നയിക്കന്നതിന് പലകാരണങ്ങളുമുണ്ട്. അതിൽ പ്രധാനം തൊഴിൽ സമരങ്ങളാണ്.ഓരോ രാഷ്ട്രീയപാർട്ടികളുടെയും നേതൃത്വത്തിൽ തൊഴിലാളി യൂണിയനുകളുണ്ടാക്കും.അവർ തമ്മിൽ മത്സരിച്ച് സമരം നടത്തുകയാണ് പതിവ്. ഇത് ഉല്പാപാദനത്തെയും വിവണ്ണത്തെയും പ്രതിക്കൂലമാ ബാധിക്കുന്നതാണ്.
അടിക്കടിയുണ്ടാക്കുന്ന ബന്ദ്,ഹർത്താൽ എന്നിവ വ്യവസായ രംഗത്തെ പ്രതിക്കുലമായി ബാധിക്കാറുണ്ട്. ഏറ്റവും കൂടുതൽ മൂലധന നിക്ഷേപം ആവശ്യമായി വരുന്ന വ്യവസായങ്ങൾക്ക് ഉല്പാദനം നിർത്തിവയ്ക്കാനാകില്ല.പക്ഷെ പലപ്പോഴും ഹർത്താലും മറ്റും പ്രവർത്തനം സ്തംഭനം ഉണ്ടാക്കുകയാണ് ചെയ്യുന്നത്.
വൈദ്യുതി ക്ഷാമമാണ് വ്യവസായ രംഗം നേരിടുന്ന മറ്റൊരു പ്രതിസന്ധി നമ്മുടെ വൈദ്യു തോല്പാപാദനം അപര്യാപ്തമായതിനാൽ അന്യ നാടുകളെ ആശ്രിയിക്കേണ്ട സ്ഥിതിയാണുള്ളത്.കൂടിയ വിലയ്ക്കു വാങ്ങി വിതരണം ചെയ്യുന്ന വൈദ്യുതി ചാർജ്ജ് പല വ്യവസായങ്ങൾക്കും താങ്ങാൻ സാധിക്കാതെ വരുന്നു.തന്മൂലം പ്രവർത്തനം തന്നെ നിർത്തിവെക്കേണ്ട അവസ്ഥവരെ ഉണ്ടാകുന്നു. ഇതിനും പുറമെ ലോഡ്ഷെഡിംഗ്, പവർകട്ട് എന്നിവയും വൃവസായത്തെ പ്രതികൂലമായി ബാധിക്കുന്നുണ്ട്.
പല വ്യവസായങ്ങളുടെയും അസംസ്കൃത വസ്തുക്കൾ അന്യനാടുകളിൽനിന്ന് കൊണ്ടുവരേണ്ട സ്ഥിതിയാണ് നമ്മുക്കുള്ളത്. ഇതിനു വേണ്ടിവരുന്ന വർദ്ധിച്ച ചെലവും തൊഴിലാളികളുടെ അമിതക്കുലിയും പല വ്യവസായ സ്ഥാപനങ്ങൾക്കും പിടിച്ചുനിൽക്കാൻ പറ്റാത്ത അവസ്ഥ ഉണ്ടാക്കിയിട്ടുണ്ട്. മറ്റ് സംസ്ഥാനങ്ങളെ അപേക്ഷിച്ച് ഇവിടത്തെ ഉൽപാദന ചെലവ് വളരെ കൂടുതലാണ്. ലാഭകരമായ വിപണന സാദ്ധ്യതയില്ലാത്തതും വ്യവസായങ്ങൾക്ക് തിരിച്ചടിയായിട്ടുണ്ട്.
കേരളത്തിലെ പരമ്പരാഗത വ്യവസായങ്ങളായ കയർ,കശുവണ്ടി,കൈത്തറി, ബീഡി തുടങ്ങിയവയെല്ലാം വളരെയധികം പ്രതിസന്ധിയിലാണ്.കേരളത്തിന്റെ സമ്പദ്ഘനയുടെ ചുക്കാൻ പിടിക്കുന്ന വ്യവസായ സ്ഥാപനങ്ങളെ പുനരുദ്ധരിക്കാൻ വേണ്ട നടപടികൾ ഇനിയും വൈകിച്ചുകൂടാ.


</doc>
<doc id="341025" url="https://ml.wikipedia.org/wiki?curid=341025" title="സീസ്മോളജി">
സീസ്മോളജി

ഭൂകമ്പങ്ങളെക്കുറിച്ചുള്ള ശാസ്ത്രീയ പഠനമാണ് സീസ്മോളജി അഥവാ ഭൂകമ്പവിജ്ഞാനശാസ്ത്രം. ഭൂകമ്പത്തിന്റെ ഫലമായുണ്ടാകുന്ന ഊർജതരംഗങ്ങളായ സീസ്മിക് വേവ്സിനെക്കുറിച്ചും ഈ ശാസ്ത്ര ശാഖപത്രം നടത്തുന്നു. ഭൗമാന്തർഭാഗത്തെ പാറകൾക്ക് പെട്ടെന്ന് പൊട്ടലോ സ്ഥാനഭ്രംശമോ ഉണ്ടാകുമ്പോഴാണ് ഇത്തരം ഭൂകമ്പ തരംഗങ്ങൾ ഉടലെടുക്കുന്നത്. ഈ തരംഗങ്ങളെ ഭൂകമ്പമാപിനി ഉപയോഗിച്ച് രേഖപ്പെടുത്തുന്നു.


</doc>
<doc id="341043" url="https://ml.wikipedia.org/wiki?curid=341043" title="തിരുവിതാംകൂർ-‍ഡച്ച് യുദ്ധം">
തിരുവിതാംകൂർ-‍ഡച്ച് യുദ്ധം

തിരുവിതാംകൂർ മഹാരാജ്യവും, ഡച്ച് ഈസ്റ്റ് ഇന്ത്യാ കമ്പനിയുമായി 18 ആം നുറ്റാണ്ടിൽ നടന്ന യുദ്ധമാണ് ഇത്. ഡച്ച് മേൽകോയ്മക്കു തിരശ്ശീല വീഴ്ത്തിയ ഒരു യുദ്ധ പരമ്പരയായിരുന്നു ഇത്. ഇതിന്റെ ഭാഗമായി നടന്ന കുളച്ചൽ യുദ്ധത്തിലെ തോൽവിയിലൂടെ ഡച്ചുകാർക്ക് ഇന്ത്യയിലെ കോളനികളുടെ ആധിപത്യം നഷ്ടമായി. മേഖലയിൽ ബ്രിട്ടീഷ് ഈസ്റ്റ് ഇന്ത്യ കമ്പനിയുടെ ഉയർച്ചക്ക് ഈ യുദ്ധം വഴിതെളിക്കുകയും ചെയ്തു.
മാർത്താണ്ഡവർമ്മ മഹാരാജാവ് തന്റെ സാമ്രാജ്യം വിപുലമാക്കുന്നതിന്റെ ഭാഗമായി, സാമന്തരാജ്യങ്ങളേക്കൂടി യുദ്ധത്തിൽ കീഴടക്കി തിരുവിതാംകൂറിന്റെ ഭാഗമാക്കാൻ തുടങ്ങി. 1731 ൽ മാർത്താണ്ഡ വർമ്മ കായംകുളവും, കൊല്ലവും പിടിച്ചടക്കിയതോടെ, അവിടെ വ്യാപാരബന്ധങ്ങളുണ്ടായിരുന്ന ഈസ്റ്റ് ഇന്ത്യാ കമ്പനി രാജാവുമായി ശത്രുതയിലായി. കയറ്റുമതിക്കായി സൂക്ഷിച്ചിരുന്ന ഉൽപന്നങ്ങൾ നശിപ്പിക്കപ്പെട്ടു. 1733 ആയപ്പോഴേക്കും കമ്പനി അവിടെ നിന്നും കയറ്റുമതി ചെയ്തിരുന്ന കുരുമുളകിന്റെ അളവ്, ഏതാണ്ട് പകുതിയായി കുറഞ്ഞു. 1734 ൽ വില്ല്യം ഫെലിങ്, ഏബ്രഹാം വാൻഡെ വെലെ, റാബി, ബ്രൗവർ എന്നിവരുടെ നേതൃത്വത്തിലുള്ള കമ്പനി സംഘം രാജാവുമായി ഒത്തു തീർപ്പിനു ശ്രമിച്ചുവെങ്കിലും, ചർച്ച ഫലം കണ്ടില്ല. അക്കാലത്ത് ഏറ്റവും കൂടുതൽ കുരുമുളകു ഉൽപ്പാദിപ്പിച്ചിരുന്ന നാട്ടുരാജ്യമായ ഇളയിടത്തു സ്വരൂപം രാജാവ് തിരുവിതാംകൂറിന്റെ ഭാഗമാണെന്നു പ്രഖ്യാപിച്ചതോടെ, ഡച്ചുകാർക്കു യുദ്ധമല്ലാതെ മറ്റു പോംവഴികളുണ്ടായിരുന്നില്ല. 1739 ൽ തിരുവിതാംകൂറും, ഡച്ചു ഈസ്റ്റ് ഇന്ത്യാ കമ്പനിയുമായി യുദ്ധം ആരംഭിക്കുകയും, ഈ സംഘർഷം പിന്നീട് കുളച്ചൽ യുദ്ധത്തിൽ കലാശിക്കുകയും ചെയ്തു.
മാർത്താണ്ഡവർമ്മ, കൊല്ലവും കായംകുളവും കീഴടക്കിയശേഷം ഇളയിടത്തു സ്വരൂപം തിരുവിതാംകൂറിലേക്കു കൂട്ടിച്ചേർക്കാനുള്ള യാത്രയിലാണ് ഡച്ചു സൈന്യവുമായി ഏറ്റുമുട്ടേണ്ടി വരുന്നത്. കൊട്ടാരക്കരയുടേയും, ഡച്ചുകാരുടേയും ഒരു സംയുക്ത സൈന്യം, മാർത്താണ്ഡവർമ്മയെ നേരിട്ടു. ഈ യുദ്ധത്തിൽ മാർത്താണ്ഡ വർമ്മ വിജയിക്കുകയും, ഇളയിടത്തു സ്വരൂപം തിരുവിതാംകൂറിന്റെ ഭാഗമാവുകയും ചെയ്തു. കൽക്കുളം ഡച്ചു കാരുടെ കയ്യിൽ നിന്നും പിടിച്ചെടുക്കാൻ മാർത്താണ്ഡവർമ്മ തയ്യാറെടുക്കുകയും, കുളച്ചലിൽ വെച്ചു രാജാവും, ഡച്ചുകാരും തമ്മിലുള്ള ചരിത്രപ്രസിദ്ധമായ കുളച്ചൽ യുദ്ധം ആരംഭിക്കുകയും ചെയ്തു.

ഡച്ചു സൈന്യത്തിലെ നിരവധി പേർ മരിച്ചു വീണു. ബാക്കിയുള്ളവർ കോട്ടയിലേയ്ക്ക് പിൻവാങ്ങി. എന്നാൽ തിരുവിതാംകൂർ സൈന്യം കോട്ടയും തകർക്കാൻ തുടങ്ങിയതോടെ യുദ്ധസാമഗ്രികളും മുറിവേറ്റു കിടന്നവരേയും ഉപേക്ഷിച്ച ഡച്ചുകാർക്ക് താവളമായി കപ്പലുകളെ ആശ്രയിക്കേണ്ടതായി വന്നു. (1741 ഓഗസ്റ്റ് 10) ഡച്ചു സൈന്യത്തിന്റെ പീരങ്കികളും യുദ്ധ സാമഗ്രികളും തിരുവിതാംകൂർ സൈന്യം കൈക്കലാക്കി. ഡച്ചു കപ്പിത്താനായ ഡെ ലനോയ് ഉൾപ്പെടെ ഇരുപത്തിനാലു ഡച്ചുകാർ പിടിയിലായി.


</doc>
<doc id="341050" url="https://ml.wikipedia.org/wiki?curid=341050" title="ക്ലോറിഡോമീറ്റർ">
ക്ലോറിഡോമീറ്റർ

ക്ലോറിഡോമീറ്റർ ഒരു ലായനിയിലെ ക്ലോറൈഡ്അയോണുകളുടെ ( Cl‌−) സാന്ദ്രത കണക്കാക്കാനുള്ള അളവുപകരണമാണ്. 1958 ൽ ഏണസ്റ്റ് കോട്ട്ലാവ് നേതൃത്വം നൽകിയ സംഘമാണ് ആദ്യത്തെ ക്ലോറിഡൊമീറ്റർ രൂപകൽപ്പന ചെയ്തത്.



</doc>
<doc id="341051" url="https://ml.wikipedia.org/wiki?curid=341051" title="അളവുപകരണം">
അളവുപകരണം

അളവുപകരണം Measuring instrument ഭൗതികമായ അളവിനെ അളക്കാൻ ഉപയോഗിക്കുന്നു. ഭൗതികശാസ്ത്രങ്ങളിലും ഗുണനിലവാരം ഉറപ്പാക്കുന്ന സാഹചര്യത്തിലും എഞ്ചിനീയറിങ്ങിലും അളക്കൽ എന്നത് യഥാർഥ ലോകത്തുള്ള വസ്തുക്കളുടെയും സാഹചര്യങ്ങളുടെയും ഭൗതിക അളവുകൾ താരതമ്യം ചെയ്യുന്ന പ്രവൃത്തിയാണ്. 

ശാസ്ത്രജ്ഞരും എഞ്ചിനീയർമാരും മറ്റു മനുഷ്യരും അവരുടെ അളക്കലിനായി വലിയ നിര ഉപകരണങ്ങൾ ഉപയോഗിക്കുന്നുണ്ട്. വളരെ ലളിതമായ റൂളറുകളും സ്റ്റോപ് വാച്ചുകളും മുതൽ ഇലക്ട്രോൺ മൈക്രോസ്കോപ്പും കണികാഉപകരണം വരെ വിപുലമായി അളവുപകരണങ്ങൾ ഉപയോഗിച്ചുവരുന്നു. ആധുനികകാലത്ത് വിർച്വൽ ഉപകരണങ്ങൾ ഉപയോഗിച്ചുവരുന്നു. 
പഴയകാലത്ത്, സൂര്യഘടികാരമായിരുന്നു സാധാരണ ഉപയോഗിച്ചിരുന്ന സമയം അളക്കുന്ന യന്ത്രം. ഇന്ന്, ക്ലോക്കുകളും വാച്ചുകളുമാണ് സർവ്വ സാധാരണമായി ഉപയോഗിച്ചുവരുന്ന സമയമളക്കുന്ന ഉപകരണങ്ങൾ. വളരെ കൃത്യമായി സമയം അളക്കാൻ ആറ്റോമിക് ക്ലോക്ക് ആണുപയോഗിക്കുന്നത്. കായികരംഗത്ത് സമയമളക്കാൻ സ്റ്റോപ്പ് വാച്ചുകൾ ഉപയോഗിക്കുന്നു.

ഊർജ്ജം എനർജി മീറ്റർ ഉപയോഗിച്ച് അളക്കുന്നു. എനർജി മീറ്ററുകൾക്ക് ഉദാഹരണങ്ങൾ താഴെക്കൊടുക്കുന്നു. 
കിലോവാട്ട് മണിക്കൂറിലാണ് വൈദ്യുതമീറ്റർ വൈദ്യുതോർജ്ജം അളക്കുന്നത്. 
ഉപയോഗിച്ച വാതകത്തിന്റെ അളവ് കണ്ടുപിടിക്കാൻ ഗ്യാസ് മീറ്റർ ഉപയോഗിക്കുന്നു. ഈ അളവിനെ കാലോറിക മൂല്യവുമായി ഗുണിക്കുമ്പോൾ ഊർജ്ജത്തിന്റെ അളവു ലഭിക്കുന്നു.


</doc>
<doc id="341078" url="https://ml.wikipedia.org/wiki?curid=341078" title="ലായി ഹരൗബ">
ലായി ഹരൗബ

മെയ്തി വിഭാഗക്കാരുമായി ബന്ധപ്പെട്ട, പ്രാചീന ദേവതകളെ പ്രീതിപ്പെടുത്താൻ വേണ്ടി ആഘോഷിക്കുന്ന ഒരു മണിപ്പൂരി ഉത്സവമാണ് ലായി ഹരൗബ. ഉമാങ് ലായി എന്ന വനദേവതയോടുള്ള ആദരസൂചകമായി ആഘോഷിക്കുന്ന ഈ ഉത്സവം പരമ്പരാഗത ദേവതമാരോടും പൂർവ്വികന്മാരോടുമുള്ള ആരാധനയെ പ്രതിനിധാനം ചെയ്യുന്നു. അറ്റിയ ഷിദാബയുടെ ഇച്ഛയ്ക്കനുസരിച്ചുള്ള പ്രപഞ്ചോൽപത്തിയും സസ്യജന്തുജാലങ്ങളുടെ ആവിർഭാവങ്ങളും ഉൾക്കൊള്ളുന്ന ഉത്പത്തികഥകളുടെ അനുസ്മരണ ഉണർത്തുന്നതാണ് ഈ ഉത്സവം.. ലായി ഹരൗബ എന്ന പദത്തിന്റെ അർത്ഥം "ദൈവങ്ങളുടെ ഉല്ലാസം" എന്നാണ്.
ഈ ഉത്സവത്തിന്റെ ഉത്ഭവം ഇങ്ങനെയാണ് : കൗബ്രു മലനിരകളിൽ വച്ച് ദൈവങ്ങളാണ് ആദ്യമായി ലായി ഹരൗബ നടത്തുന്നത്. തുടർന്ന് അവരുടെ പിന്തുടർച്ചക്കാർ ഇതിനെ അനുകരിക്കുകയും പ്രാചീനദേവതകൾ ചെയ്തുവന്നിരുന്നത് പോലെ ചെയ്തുപോരുകയും ചെയ്തു. അതുകൊണ്ട് അവരാരും തന്നെ പ്രപഞ്ചോൽപ്പത്തിയുടെയും ഭൂമിയിലെ വിവിധ ജീവജാലങ്ങളുടെ ഉത്ഭവത്തേയും കുറിച്ചുള്ള രഹസ്യവും പവിത്രവുമായ കഥ മറന്നില്ല.

മണിപ്പൂരിലും ചില മെയ്തി വിഭാഗക്കാരുടെ ഇടയിലും, മണിപ്പൂരെന്നത് പ്രാചീനദേവതകളുടെ നാടാണ്. അറ്റിയ ഷിദാബയെ അവരിലെ പരമോന്നത ദേവിയായി കണക്കാക്കുന്നു. അറ്റിയ ഷിദാബ, അപൻബ, അഷീബ എന്നിവരാണ് ഈ പ്രപഞ്ചത്തിന്റെ സൃഷ്ടി, സ്ഥിതി, സംഹാരം എന്നിവ യഥാക്രമം നിർവഹിച്ചു പോരുന്നത്. പൊഖാങ്ബ, സന്നമഹി, നോംഗ്പോക്ക് നിംഗ്തൗ എന്നിവരാണ് മെയ്തികളുടെ പ്രധാന പുരുഷദേവതകൾ. ലെയ്മരൽ ഷിദാബി, പാൻതൊയ്ബി എന്നിവർ സ്ത്രീദേവതകളുമാണ്. ഇതിനു 364 പ്രാചീനദേവന്മാരും അവരുടെ സഹചരന്മാരും മെയ്തികൾ ആരാധിക്കുന്ന പ്രധാനപ്പെട്ട ദേവതകളാണ്.

മെയ്തികളുടെ എല്ലാ വീടുകളിലും സന്നമഹിയേയും ലെയ്മരലിനെയും ആരാധിച്ചു പോരുന്നു. മറ്റ് ദൈവങ്ങളേയും 364 പ്രാചീനദേവന്മാരേയും ഗ്രാമങ്ങളിൽ സ്ഥിതിചെയ്യുന്ന "ഉമാങ് ലായ് ലൈസാങ്ങു"കളിലാണ് (വനപ്രദേശങ്ങളിൽ വിശാലമായ നിലങ്ങളിൽ സ്ഥിതിചെയ്യുന്ന ക്ഷേത്രങ്ങൾ) ആരാധിച്ചുപോരുന്നത്. സൃഷ്ടികർമ്മത്തിന്റെ അഭിവാജ്യഘടകത്തിന്റെ പ്രതീകമെന്ന നിലയിൽ "ഉമാങ് ലായി ഹരൗബ"യെ (വനദേവതകളുടെ ആഹ്ലാദോത്സവം) പ്രാചീനദേവതകളുടെ ആരാധനയായി എല്ലാ ഗ്രാമനിവാസികളും പ്രധാന ആഘോഷമായി കണക്കാക്കുന്നു. മെയ്തികൾ എല്ലാ സ്ത്രീപുരുഷന്മാരേയും ദേവീദേവന്മാരായി സങ്കൽപ്പിച്ച് ഹരൗബയിൽ പ്രാചീനദേവതകളുടെ വേഷം ചെയ്തുപോരുന്നു.

മണിപ്പൂരിലെ ലായി ഹരൗബ ഉത്സവത്തിന്റെ ഭാഗമായി നടക്കുന്ന ഏറ്റവും പ്രധാനപ്പെട്ട ഒരു നൃത്തമാണിത്. ശിവനും പാർവതിയും ലീലയാടാനായി ഹിമാലയത്തിലെ കൈലാസം വിട്ട് മണിപ്പൂരിനു ചുറ്റുമുള്ള കുന്നുകളിലെത്തി. അവിടെ നിന്ന് നോക്കിയപ്പോൾ വെള്ളത്തിൽ താഴ്ന്നു കിടക്കുന്ന ഒരു അതിമനോഹരമായ താഴ്വര അവർ കണ്ടു. ശിവൻ തന്റെ തൃശ്ശൂലം കുന്നുകളിലിടിച്ചു. വെള്ളം വറ്റി, താഴ്വര അതിന്റെ പൂർണ്ണസൗന്ദര്യത്തോട് കൂടി പുറത്തു വന്നു. അവിടെയവർ തങ്ങളുടെ ലീലയ്ക്ക് രംഗമാക്കി. ഇതാണ് ലായി ഹരൗബയുടെ ഇതിഹാസം. പങ് എന്ന ചെണ്ടയും പേണ എന്ന തന്ത്രിവാദ്യവും ആ നൃത്തത്തിൽ ഉപയോഗിക്കപ്പെടുന്നു. ഹൈന്ദവപൂർവ്വകാലത്തെ മണിപ്പൂരിലാണ് ലായി ഹരൗബ ഉത്ഭവം കൊണ്ടത്. ഗ്രാമദൈവങ്ങൾക്ക് അർപ്പിതമാണ് ഈ നൃത്തം. മായിബകൾ (പുരോഹിതന്മാർ), മായിബികൾ (പുരോഹിതകൾ) എന്നിവരാണ് ഇതിലെ മുഖ്യ പങ്കാളികൾ. കാരണം ലായി ഹരൗബ കേവലം വിനോദം മാത്രമല്ല, ഒരനുഷ്ഠാനം കൂടിയാണ്. പ്രപഞ്ചത്തിന്റെയും മനുഷ്യരുടെയും സൃഷ്ടിയുടെ പ്രതീകമാണ് ഈ നൃത്തം. നർത്തകരിലേക്ക് ദിവ്യചൈതന്യം പ്രവഹിക്കുന്നതോടെ നൃത്തം മൂർധന്യത്തിലെത്തുന്നു. പിന്നെ സ്ത്രീയും പുരുഷനും ജോഡികളായാണ് നൃത്തം ചെയ്യുക. ഖംബയുടെയും തോയിബിയുടെയും അനശ്വര പ്രേമകഥയാകുന്നു ഇതിവൃത്തം. ഇവിടെ സ്ത്രീയും പുരുഷനും ഭാര്യാഭർത്താക്കന്മാരാകുന്നു. മണിപ്പൂരിലെ ഏറ്റവും പ്രാചീനമായ നൃത്തരൂപമാണ് ലായി ഹരൗബ. എങ്കിലും ഇതിന്റെ പ്രാചീനശുദ്ധി ഏറെക്കുറെ നിലനിൽക്കുന്നുണ്ട്.

പ്രധാനമായി ആറ് തരം ലായി ഹരൗബകളാണുള്ളത്. ആറെണ്ണത്തിലേയും വ്യത്യാസങ്ങൾ വിശാലമാണെങ്കിലും ഇവയുടെയെല്ലാം പ്രമേയം ഒന്നു തന്നെയാണ്. ഈ വ്യത്യാസങ്ങൾ ഇവയുടെ നടപടിക്രമങ്ങളിലും, സാംസ്കാരിക കാഴ്ചപ്പാടുകളിലുമാണ്; അല്ലാതെ ലായി ഹരൗബയുടെ അന്തർജ്ഞാനത്തിലോ, തത്ത്വശാസ്ത്രത്തിലോ അല്ല. വ്യത്യസ്തങ്ങളായ ലായി ഹരൗബകൾ ഇവയാണ്:

ലായി ഹരൗബ നടക്കുമ്പോൾ ആലപിക്കുന്ന പ്രശസ്തമായ നാടോടി ഗാനമാണ് ലായി ഹരൗബ ഇഷെയ്. ലൈംഗിക ആത്മീയതയുടെ മറച്ചുവയ്ക്കപ്പെട്ടിരിക്കുന്ന പരാമർശങ്ങൾ refഉൾക്കൊള്ളുന്നതാണ് ഈ ഗാനത്തിന്റെ വരികൾ. ഗാനത്തിന്റെ പ്രധാന ഗുണം എന്നു പറയുന്നത് ഇതിന്റെ ഈണത്തിലുള്ള ക്രമാവർത്തനമാണ്.


</doc>
<doc id="341080" url="https://ml.wikipedia.org/wiki?curid=341080" title="പി.വി. ഗുഹരാജ്">
പി.വി. ഗുഹരാജ്

കേരളത്തിലെ ആദ്യ പോലീസ് സർജ്ജന്മാരിൽ ഒരാളായിരുന്നു ഡോ. പി.വി. ഗുഹരാജ് (1925 - 2016 ജൂൺ 12). അദ്ദേഹം കോഴിക്കോട് മെഡിക്കൽ കോളേജിലെ ഫോറൻസിക് മെഡിസിൻ പ്രഫസ്സറായിരുന്നു. 'ഫോറൻസിക് മെഡിസിൻ' എന്ന പേരിൽ ഇദ്ദേഹം ഒരു പുസ്തകം എഴുതിയിട്ടുണ്ട്. ഇത് ഇന്ത്യയിൽ ഒരു റഫറൻസ് ഗ്രന്ഥമായി കണക്കാക്കപ്പെടുന്നു.

രാജൻ കേസിൽ പോലീസ് മർദ്ദനമാണ് മരണകാരണം എന്ന ഇദ്ദേഹത്തിന്റെ അഭിപ്രായത്തിൽ അമർഷം പൂണ്ട് കേരളത്തിലെ പോലീസുദ്യോഗസ്ഥർ ഇദ്ദേഹത്തിന്റെ വീട് ആക്രമിച്ചിരുന്നു. കേരള ഹൈക്കോടതിയിലും കോയമ്പത്തൂർ കോടതിയിലും രാജൻ കേസിൽ ഇദ്ദേഹം മൊഴി നൽകുകയുണ്ടായി.

കോഴിക്കോട് മെഡിക്കൽ കോളേജിലെ ഫോറൻസിക് മെഡിസിൻ വിഭാഗം ആരംഭിച്ചത് ഇദ്ദേഹത്തിന്റെ കാലത്തായിരുന്നു. തിരുവനന്തപുരം മെഡിക്കൽ കോളേജിലെയും ഫോറൻസിക് വിഭാഗം ആരംഭിക്കുന്നതിൽ പങ്ക് വഹിച്ചിരുന്നു. കേരള സർക്കാരിനു വേണ്ടി 25 വർഷം ഇദ്ദേഹം പോലീസ് സർജ്ജനായി ജോലി ചെയ്തു. സർവീസിൽ നിന്ന് പിരിഞ്ഞശേഷം ഇദ്ദേഹം നൈജീരിയയിൽ ഗൊൺഡോള സ്റ്റേറ്റിൽ ജോലി ചെയ്തിരുന്നു. 

ഇദ്ദേഹം രചിച്ച ഗ്രന്ഥം പോലീസ് സർജ്ജന്മാരും വക്കീലന്മാരും റഫറൻസ് ഗ്രന്ഥമായി ഉപയോഗിക്കുന്നുണ്ട്.. ഒരു ഫോറൻസിക് സർജ്ജന്റെ ജീവിതവും അനുഭവങ്ങളും എന്ന പേരിൽ സ്മരണിക പ്രസിദ്ധീകരിച്ചിട്ടുണ്ട്.

കോഴിക്കോട്, തിരുവനന്തപുരം, ആലപ്പുഴ എന്നീ മെഡിക്കൽ കോളേജുകളിൽ പ്രിൻസിപ്പളായും മെഡിക്കൽ എഡ്യൂക്കേഷൻ ഡയറക്ടറായും ജോലി ചെയ്ത അയിഷ ഗുഹരാജാണ് പത്നി.


</doc>
<doc id="341093" url="https://ml.wikipedia.org/wiki?curid=341093" title="സ്വർണവും സാമ്പത്തിക ശാസ്ത്രവും">
സ്വർണവും സാമ്പത്തിക ശാസ്ത്രവും

കറൻ സി എന്ന നിലയിൽ സ്വർണനാണയങ്ങൾ വളരെക്കാലം മുമ്പ് തന്നെ ഉപയോഗിച്ചു വന്നിരുന്നു . രണ്ടാം ലോക മഹായുദ്ധത്തിന് ശേഷമാണ് ആഗോളതലത്തിൽ മൂല്യമു ള്ള സാമ്പത്തിക വിനിമയോപാധിയായി സ്വർണം ഉപയോഗിച്ചു തുടങ്ങിയത് . ഇന്ന് ഒരു രാജ്യത്തിന്റെ സാമ്പത്തിക വളർച്ചാ നിരക്ക് തീരുമാനിക്കുന്നത് ആ രാജ്യത്തുള്ള സ്വർണം കരുതൽ നിക്ഷേപത്തിന്റെ അടിസ്ഥാനത്തിലാണ് .സാമ്പത്തിക ഭദ്രത കൈവരിക്ന്ന രാജ്യങ്ങളെല്ലാം സ്വർണത്തിലാണ് നിക്ഷേപം നടത്തിയിരിക്കുന്നത്. അമേരിക്കൻ വിദേശനാണ്യശേഖരത്തിന്റെ 74 % സ്വർണമാണ്. 

ആഗോള സ്വർണശേഖരത്തിന്റെ പതിനൊന്ന് % ഇന്ത്യയാണ് സൂക്ഷിക്കുന്നത് . ലോകത്ത് ഏറ്റവും കൂടുതൽ സ്വർണം കരുതൽ ശേഖരമായി സൂക്ഷിക്കുന്നത് യു. .എസ് . ഫെഡറൽ റിസർവ് ബാങ്ക് ആണ് . ലോകത്തുള്ള മൊത്തം സ്വർണത്തിന്റെ 25% അവർ സൂക്ഷിക്കുന്നത്.


</doc>
<doc id="341094" url="https://ml.wikipedia.org/wiki?curid=341094" title="തയ്യൽ യന്ത്രം">
തയ്യൽ യന്ത്രം

തയ്യൽ യന്ത്രം തുണിത്തരങ്ങളെ നൂലിന്റെ സഹായത്താൽ യോജിപ്പിക്കു ന്ന ഒരു യാന്ത്രിക ഉപകരണമാണ്.തയ്യൽ യന്ത്രങ്ങൾ തയ്യൽ എന്ന് വിളിക്കപ്പെടുന്ന സാധാരണയായി രണ്ട് നൂലുകൾ കൊണ്ടുള്ള പലപ്പോഴും ഒന്നോ രണ്ടോ നാലോ നൂലുകൾ കൊണ്ട് ഒരു തയ്യൽ എന്നാണ് വിളിക്കുന്നത്. തുണികളെ തയ്ക്കുവാനുള്ള ഒരു കൃത്രിമ കരം ഉണ്ടാക്കിയെടുക്കുവാൻ കഴിഞ്ഞകാലത്ത് ധാരാളം ശ്രമങ്ങൾ നടന്നു.തയ്യലിനെ പരസ്പരം കൂട്ടിയോജിപ്പിക്കാനാകുന്ന യന്ത്രത്തിന്റെ കണ്ടു പിടിത്തം തുടക്കമായിരുന്നു . ആധുനിക കൊളുത്തു തയ്യൽ യന്ത്രത്തിന്റെ അംഗീകാരം ഏലിയാസ് ഹോ വിനാണ് പോകുന്ന തെങ്കിലിം, 1834-ൽ 10 വർഷങ്ങൾക്ക് മുൻപ് വാൾട്ടർ ഹണ്ട് ഇതിനെ വികസിപ്പിച്ചെടുത്തിരുന്നു.


</doc>
<doc id="341097" url="https://ml.wikipedia.org/wiki?curid=341097" title="കാശ് (നാണയം)">
കാശ് (നാണയം)

1790 മുതൽ (ധർമരാജാവിന്റെ കാലം ) തിരുവിതാംകൂറിൽ ചെമ്പു നാണയങ്ങളാണ് പൊതുവെ കാശ് എന്നറിയപ്പെട്ടിരുന്നത്. കാലക്രമേണ കേരളത്തിലെങ്ങും നാണയം എന്ന അർഥത്തിൽ 'കാശ്, എന്ന പദം ഉപയോഗിക്കാൻ തുടങ്ങി. 1816-ൽ പാർവ്വതി ഭായി രാജ്ഞിയായിരുന്ന കാലത്ത്16,8,4,2 എന്നിങ്ങനെ നാല് വിലയുള്ള കാശുകൾ അടിച്ചിറക്കുകയുണ്ടായി.

സാമൂതിരിയും കോലത്തിരി രാജാക്കന്മാരും ടിപ്പു സുൽത്താനുമൊക്കെ നാണയങ്ങൾ അടിച്ചിറക്കി നാട്ടിൽ പ്രചരിപ്പിച്ചിരുന്നു. 16 കാശ് കൂടിയാൽ ഒരു ചക്രം, നാല് ചക്രത്തിന് ഒരു പണം ഏഴ് പണത്തിന് (28ചക്രം) 1 രൂപാ ഇരുപത്തെട്ടര ചക്രത്തിന് ഒരു ബ്രിട്ടീഷ് രൂപ എന്ന രീതിയിലായിരുന്നു അന്നത്തെ വിനിമയ നിരക്ക്


</doc>
<doc id="341099" url="https://ml.wikipedia.org/wiki?curid=341099" title="പാസ്ക ലൈൻ">
പാസ്ക ലൈൻ


</doc>
<doc id="341100" url="https://ml.wikipedia.org/wiki?curid=341100" title="സ്റ്റെപ്പ്ഡ് റെക്കണർ">
സ്റ്റെപ്പ്ഡ് റെക്കണർ

പാസ്കലിനും ഏതാനും വർഷങ്ങൾ കഴിഞ്ഞപ്പോൾ ,ജർമ്മൻകാരനായ ഗോട്ട് ഫ്രെ വിൽഹെം ലെബ് നി റ്റ്സ് (കാൽക്കുലസിന്റെ ന്യൂട്ടനുമായുള്ള സഹകണ്ടുപിടിത്തക്കാരൻ ) നാല് പ്രവർത്തനങ്ങളുള്ള (സങ്കലനം, വ്യവകലനം, ഗുണനം, ഹരണം ) ഒരു കാൽക്കുലേറ്റർ കണ്ടു പിടിക്കുവാൻ അദ്ദേഹം ശ്രമിച്ചു, അതിനെ അദ്ദേഹം സ്റ്റെപ്പ് ഡ് റെക്കണർ എന്ന് വിളിച്ചു, കാരണം പൽച്ച ക്രങ്ങൾക്ക് പകരം, സുഷിരങ്ങളുള്ള പടവുകളും രീതിയിൽ ഉപരിതലം മുഴുവനും പത്ത് സുഷിരങ്ങളുളള ഡ്രമ്മുകൾ ക്രമീകരിച്ചിരിക്കുന്നു '


</doc>
<doc id="341102" url="https://ml.wikipedia.org/wiki?curid=341102" title="ജാക്വാർഡിന്റെ തറി">
ജാക്വാർഡിന്റെ തറി

1801-ൽ ,ജോസഫ് മേരി ജാക്യാർഡ് എന്ന ഫ്രഞ്ചുകാരൻ ഒരു വൈദ്യുത തറി കണ്ടു പിടിച്ചു.അതിന് അതിന്റെ നെയ്ത്തി നെ( അങ്ങനെയാണ് തുണിത്തരത്തിൽ രൂപകല്പന ഉണ്ടാകുന്നത്) താഴ്ന്ന ഒരു കയറിൽ ഒരുമിച്ച് പിടിപ്പിച്ചിരിക്കുന്ന പഞ്ച് ചെയ്യപ്പെട്ട തടി കാർഡുകളിൽ നിന്നും സാത്മമായി വായിച്ചെടുക്കുന്ന ഒരു മാതൃകയിന് മേൽ അടിസ്ഥാനമാക്കുവാൻ കഴിഞ്ഞു. അ തു മുതൽ ഈ പഞ്ച് കാർഡുകളുടെ പിൻഗാമികൾ ഉപയോഗത്തിലിരിക്കുന്നു -

</doc>
<doc id="341103" url="https://ml.wikipedia.org/wiki?curid=341103" title="ചെക്കുന്ന് മല">
ചെക്കുന്ന് മല

മലപ്പുറം ജില്ലയിലെ എടവണ്ണ ഗ്രാമപഞ്ചായത്തിന്റെയും [[ ഊർങ്ങാട്ടിരി ഗ്രാമപഞ്ചായത്തിന്റെയും അതിർത്തി പങ്കിടുന്ന മലയാണ് ചെക്കുന്ന് . വെറ്റിലപ്പാറ, ചാത്തല്ലൂർ തുടങ്ങിയ പ്രദേശങ്ങൾ മലയുടെ രണ്ട് പുറങ്ങളച്ചുള്ളതാഴ്വരകൾക്ക് കീഴിൽ സ്ഥിതി ചെയ്യുന്നു. സമുദ്രനിരപ്പിൽ നിന്നും 600 മീറ്റർ ഉയരമുണ്ട്.

[[വർഗ്ഗം:കേരളത്തിലെ മലകൾ]]

</doc>
<doc id="341105" url="https://ml.wikipedia.org/wiki?curid=341105" title="മാറില സ്പെളൻഡൻസ്">
മാറില സ്പെളൻഡൻസ്

തേൾ വർഗ്ഗത്തിൽ പ്പെട്ട (ആർത്രൊപോഡ) ഒരു ജീവിയാണ് മാറില്ല എന്നു വിളിക്കപ്പെടുന്ന മാറില്ല സ്പ്ലൻഡൻസ്. ഇതിനെ നാടതേൾ (lace crab)എന്ന് അറിയപ്പെടുന്നു. തൊണ്ടുള്ള ജീവികളിൽ ഇവ യായിരിക്കും ഏറ്റവും സാധാരണം ഇതായിരിക്കും വാൽക്കോട്ട് കോറികളിൽ ഇവ ധാരാളമുള്ളതായി കണ്ടെത്തിയിരിക്കുന്നു.

ബർഗസ് ഷെയ്ൽ ജീവാംശങ്ങൾ ശിലകളുടെ ഉപരിതലത്തിൽ അത്യധികം നാടയാക്കപ്പെട്ട് ചിലപ്പോൾ അതിന്റെ ത്രിമാന സ്വഭാവത്തോടൊപ്പം കാത്തു സൂക്ഷിക്കപ്പെടുന്നു. ചില ജൈവ പദാർത്ഥങ്ങൾ ഉപരിതലത്തിൽ കാത്തു സൂക്ഷിക്കപ്പെടുകയും, വളരെ തിളക്കമാർന്ന ഒരു പ്രതലം ഉണ്ടാക്കുകയും ചെയ്യുന്നു. ഈ മാറി ലാ ഉദാഹരണം പ്രതിബിംബിതപ്രകാശത്തെ വിനിയോഗിക്കുകയും, സ്ലേറ്റുകൊണ്ടുളതോ ഷെയ്ൽ കൊണ്ടുള്ളതോ ആയ ഇരുണ്ട പ്രതലത്തിൽ ജീവാശ്മത്തെ നേരിയ വർണ്ണത്തിൽ കാണിക്കുകയും ചെയ്യുന്നു.


</doc>
<doc id="341119" url="https://ml.wikipedia.org/wiki?curid=341119" title="ജമ്മു &amp; കാശ്മീർ നാഷണൽ കോൺഫറൻസ്">
ജമ്മു &amp; കാശ്മീർ നാഷണൽ കോൺഫറൻസ്

ഇന്ത്യൻ സംസ്ഥാനമായ ജമ്മു-കാശ്മീരിലെ ഒരു പ്രബല രാഷ്ട്രീയ കക്ഷിയാണ് ജമ്മു & കാശ്മീർ നാഷണൽ കോൺഫറൻസ്. സ്വാതന്ത്രസമരക്കാലത്ത് ഷെയ്‌ക്ക് അബ്ദുല്ലയുടെ നേതൃത്വത്തിൽ രൂപം കൊണ്ട ഈ രാഷ്ട്രീയ പാർട്ടി, പല ദശാബ്ദങ്ങളായി സംസ്ഥാനത്തെ തെരഞ്ഞെടുപ്പുരാഷ്ട്രീയത്തിൽ മുഖ്യ കക്ഷിയായി നിലകൊണ്ടു. പീന്നിട്, ഷെയ്‌ക്കിന്റെ മകനായ ഫാറൂഖ് അബ്ദുല്ല (1981-2002), അദ്ദേഹത്തിന്റെ മകനായ ഒമർ അബ്ദുള്ളയും (2002-2009) പാർട്ടിയെ നയിച്ചു. 2009-ൽ വീണ്ടും ഫാറൂഖ് അബ്ദുല്ല പാർട്ടി പ്രസിഡണ്ടായി.


</doc>
<doc id="341123" url="https://ml.wikipedia.org/wiki?curid=341123" title="ഉട്താ പഞ്ചാബ്">
ഉട്താ പഞ്ചാബ്

അഭിഷേക് ചൗബെയ് സംവിധാനം ചെയ്ത് 2016-ൽ പുറത്തിറങ്ങിയ ഒരു ഇന്ത്യൻ ക്രൈം ത്രില്ലർ ചലച്ചിത്രമാണ് ഉട്താ പഞ്ചാബ്. ഇന്ത്യൻ സംസ്ഥാനമായ പഞ്ചാബിലെ മയക്കുമരുന്നു മാഫിയയെയും അതിനെ ചുറ്റിപ്പറ്റിയുള്ള രാഷ്ട്രീയ സാഹചര്യങ്ങളെയും കുറിച്ച് പറയുന്ന ചിത്രം സെൻസർ ബോർഡിന്റെ വിവാദ ഇടപെടൽ കൊണ്ട് റിലീസിനു മുൻപ് തന്നെ ജനശ്രദ്ധ ആകർഷിച്ചു. ഷാഹിദ് കപൂർ, കരീന കപൂർ, ആലിയ ഭട്ട്, ദിൽജിത്ത് ദോസാംജ് എന്നിവരാണ് ഇതിൽ പ്രധാന വേഷങ്ങളിൽ അഭിനയിച്ചിരിക്കുന്നത്. ചിത്രത്തിൽ പൊതുജനങ്ങൾക്കു സ്വീകാര്യമല്ലാത്ത രംഗങ്ങൾ ഒഴിവാക്കണമെന്ന പേരിൽ 89 കട്ടുകൾ സെൻസർ ബോർഡ് നിർദ്ദേശിച്ചിരുന്നുവെങ്കിലും മുംബൈ ഹൈക്കോടതിയുടെ ഇടപെടലിനെ തുടർന്ന് ഒരു രംഗം മാത്രം നീക്കം ചെയ്ത് 2016 ജൂൺ 17-ന് ചിത്രം പ്രദർശനത്തിനെത്തി. 58 ലക്ഷം അമേരിക്കൻ ഡോളർ മുതൽമുടക്കി നിർമ്മിച്ച ചിത്രം ലോകമെമ്പാടുമുള്ള പ്രദർശനശാലകളിൽ നിന്ന് 150 ലക്ഷം ഡോളർ വരുമാനം നേടി. 62-ാമത് ഫിലിംഫെയർ പുരസ്കാര ദാനച്ചടങ്ങിൽ മികച്ച നടിക്കുള്ള പുരസ്കാരവും (ആലിയ ഭട്ട്) മികച്ച നടനുള്ള ക്രിട്ടിക്സ് അവാർഡും (ഷാഹിദ് കപൂർ) "ഉഡ്താ പഞ്ചാബ്" സ്വന്തമാക്കി.


</doc>
<doc id="341131" url="https://ml.wikipedia.org/wiki?curid=341131" title="പോളിസൈത്തീമിയ">
പോളിസൈത്തീമിയ

രക്തത്തിൽ ചുവന്ന രക്തകോശങ്ങളുടെ അളവ് വർദ്ധിച്ചിരിക്കുന്ന അവസ്ഥയാണ് പോളിസൈത്തീമിയ. പോളിഗ്ലോബുലിയ എന്നും ഇതിന് പേരുണ്ട്. ഹീമാറ്റോക്രിറ്റ് എന്ന മൂല്യമായാണ് ഇത് അളക്കുന്നത്. രക്തത്തിന്റെ ആകെ വ്യാപ്തത്തിൽ ചുവന്ന രക്തകോശങ്ങളുടെ പങ്ക് അഥവാ അളവ് എത്ര എന്ന പരിശോധനയാണ് ഇതിൽ ചെയ്യുന്നത്. രക്തത്തിലെ ദ്രാവകഭാഗത്തിന്റെ അളവ് കുറയുന്നതോ ചുവന്ന രക്തകോശങ്ങളുടെ അളവ് വർദ്ധിക്കുന്നതോ പോളിസൈത്തീമിയയ്ക്ക് കാരണമാകുന്നു. 
സ്ത്രീകളിൽ ഹീമാറ്റോക്രിറ്റ് മൂല്യം 48 ശതമാനത്തിലധികമകുന്നതും പുരുഷൻമാരിൽ ഹീമാറ്റോക്രിറ്റ് മൂല്യം 52 ശതമാന്തിലധികമാകുന്നതും പോളിസൈത്തീമിയയായി പരിഗണിക്കുന്നു. രക്തത്തിലെ ഹീമോഗ്ലോബിന്റെ അളവ് സ്ത്രീകളിൽ 16.5 ഗ്രാം/ഡെസി.ലിറ്റർ ആകുന്നതും പുരുഷൻമാരിൽ 18.5 ഗ്രാം/ഡെസി.ലിറ്റർ ആകുന്നതും പോളിസൈത്തീമിയ നിർണയത്തിന് സഹായിക്കുന്നു.
പോളിസൈത്തീമിയ രോഗത്തിന് അബ്സല്യൂട്ട് പോളിസൈത്തീമിയ എന്നും റിലേറ്റീവ് പോളിസൈത്തീമിയ എന്നും രണ്ടുതരം വിഭാഗങ്ങളുണ്ട്.
അസ്ഥിമജ്ജയിലുണ്ടാകുന്ന ചില തകരാറുകളോ ഉയർന്ന ഓക്സിജൻ അളവിനോടുള്ള പ്രതികരണമായോ അമിതമായ രക്തനിവേശനത്താലോ രൂപപ്പെടുന്ന അവസ്ഥയാണിത്. അസ്ഥിമജ്ജയിലെ പോളിസൈത്തീമിയ വീര, പോളിസൈത്തീമിയ റുബ്ര വീര എന്നീ അവസ്ഥകളിൽ അസ്ഥിമജ്ജയിൽ വളരെ ഉയർന്ന അളവിൽ ചുവന്ന രക്തകോശങ്ങൾ രൂപപ്പെടാറുണ്ട്. ഇത് പ്രൈമറി പോളിസൈത്തീമിയ എന്നറിയപ്പെടുന്നു. എറിത്രോപോയറ്റിൻ എന്ന ഹോർമോണിന്റെ അളവ് വർദ്ധിക്കുന്നതുവഴി ചുവന്ന രക്താണുക്കളുടെ അളവും രക്തത്തിൽ കൂടുന്ന അവസ്ഥയാണ് സെക്കൻഡറി പോളിസൈത്തീമിയ. 
രക്തപ്ലാസ്മയുടെ അളവ്കുറയുന്നതുവഴി ചുവന്ന രക്താണുക്കളുടെ അളവ് വർദ്ധിക്കുന്ന അവസ്ഥയാണ് റിലേറ്റീവ് പോളിസൈത്തീമിയ. പൊള്ളലുകളോ നിർജ്ജലീകരണമോ സ്ട്രെസ്സോ ഇതിന് കാരണണാകാം. 
ശരീരത്തിൽ നിന്നും അഥികം വന്ന രക്തവ്യാപ്തത്തെ പുറത്തെടുക്കുക എന്നതാണ് ഇതിന്റെ അടിയന്തര ചികിത്സാമാർഗ്ഗം. ചുവന്ന രക്താണുക്കളുടെ അളവിൽ മാറ്റമുണ്ടായതിന്റെ യഥാർത്ഥകാരണം കണ്ടെത്തിയ ശേഷം തുടർ ചികിത്സയ്ക്കായും ഇതേ ചികിത്സാമാർഗ്ഗം അനുവർത്തിക്കാറുണ്ട്. സൈറ്റോസ്റ്റാറ്റിക്സ് പോലുള്ള ചിലയിനം മരുന്നുകൾ രക്തവ്യാപ്തം കുറയ്ക്കുന്ന ചികിത്സാമാർഗ്ഗം ഫലപ്രദമാകാതെ വരുമ്പോൾ ഉപയോഗിക്കാറുണ്ട്.


</doc>
<doc id="341134" url="https://ml.wikipedia.org/wiki?curid=341134" title="ലിൻക്സ്">
ലിൻക്സ്

യൂറോപ്പിലെ റൊമാനിയ, സ്ലൊവേനിയ എന്നീ രാജ്യങ്ങളുടെ ദേശീയ മ്യഗമാണ് ലിൻക്സ്. മാർജ്ജാര വർഗക്കാരനായ ഇവ പുലിയുടെയും മറ്റു അടുത്ത ബന്ധുവാണ്. ഒരു കാട്ടുപൂച്ചയെക്കാൾ വലിപ്പമുള്ള ഈ വന്യ ജീവി സ്പാനിഷ് ലിൻക് സ് എന്നുമറിയപ്പെടുന്നു. ഇവ ഐബീരിയൻ ഉപദ്വീപിലും ദക്ഷിണ യൂറോപ്പിലുമാണ് കാണപ്പെടുന്നത്.

താടിയിലെ നീണ്ട രോമങ്ങളാണ് ഈ വന്യ ജീവി യുടെ ഒരു സവിശേഷത. ചെറിയ വാലും ഇവയ്ക്കുണ്ട്. കാതുകൾ നീണ്ട് കൂർത്തിരിക്കും. തവിട്ടു നിറത്തിലുളള ദേഹത്ത് അവ്യക്തമായ ചെറിയ പുളളികളുണ്ടായിരിക്കും.

കൈകാലുകൾ ബലിഷ്ഠമാണ്.പൂച്ചയെ പോലെ ഒതുക്കമുള്ള ശരീരമാണ് ലിൻ ക്സിേകൻ റത്. പൂച്ചയെപ്പോലെ നിശ്ശബ്ദമായി നടക്കാനും അനായാസം മരം കയറാനും സാധിക്കും. എത്ര വലിയ മരത്തിലും അനായാസം കയറാൻ ഇവയ്ക്ക് കഴിയും.അതിനു സഹായിക്കുന്ന കൂർത്ത നഖങ്ങൾ ഇവയ്ക്കുണ്ട്. മംസ ഭോജികളായ ഇവയുടെ താമസം കാടുകളിലാണ്. ഒറ്റയ്ക്കാണ് ഇരതേടൽ. രാത്രിയാണ് സാധാരണ വേട്ടയ്ക്കിറങ്ങുന്നത്. അപൂർവമായി പകലും ഇര തേടാറുണ്ട്.ചെറിയ ഇരകളോടാണ് താല്പര്യം. മുയൽ, മാൻ,കാട്ടുപന്നി കുരങ്ങന്മാർ,പക്ഷികൾ തുടങ്ങിയവയാണ് ഇരകൾ. ലിൻക്സുകൾ സസ്തനികളാണ്.


</doc>
<doc id="341136" url="https://ml.wikipedia.org/wiki?curid=341136" title="മഹാപുരുഷന്മാരുടെ ജനപ്രിയ നാമങ്ങൾ">
മഹാപുരുഷന്മാരുടെ ജനപ്രിയ നാമങ്ങൾ


</doc>
<doc id="341138" url="https://ml.wikipedia.org/wiki?curid=341138" title="സ്വർണ രസതന്ത്രം">
സ്വർണ രസതന്ത്രം

ആവർത്തനപ്പട്ടികയിൽ ആറാം പിരീഡിൽ പതിനൊന്നാം ഗ്രൂപ്പിൽ ഡി ബ്ലോക്കിൽ ഉൾപ്പെട്ട ലോഹമാണ് സ്വർണം. ലാറ്റിൻ തിളങ്ങുന്ന എന്ന അർഥമുള്ള Aurum എന്ന പദത്തിൽ നിന്നാണ് സ്വർണത്തിന് Au എന്ന പ്രതീകം ലഭിച്ചിട്ടുള്ളത്. ആറ്റോമിക് സംഖ്യ 79, അറ്റോമിക ഭാരം |97. O, തിളനില 2856, സാന്ദ്രത - 1 9.32, ദ്രവണങ്കഠ | 06 2.92 ,മറ്റു രാസവസ്തുക്കളുമായി പ്രതി പ്രവർത്തിക്കാത്തതിനാൽ സ്വർണം ഉൽകൃഷ്ട്ട ലോഹത്തിൽ ഉൾപ്പെടുന്നു. ഏറ്റവും നീളത്തിൽ അടിച്ചു പരത്താനും വലിച്ചു നീട്ടാനും കഴിയുന്ന ലോഹമാണ് സ്വർണം.


</doc>
<doc id="341146" url="https://ml.wikipedia.org/wiki?curid=341146" title="അവന്തിക">
അവന്തിക

ഈ ചരിത്രപ്രസിദ്ധമായ പട്ടണം ക്ഷിപ്രാനദിയുടെ തീരത്ത് സ്ഥിതി ചെയ്യുന്നു.ഇത് ഹിന്ദുക്കളുടെ ഏഴ് പവിത്ര നഗരങ്ങളിൽ ഒന്നാണ്.ഇത് വിക്രമാദിത്യ രാജാവിന്റെ തലസ്ഥാനമായിരുന്നു.മഹാരാജാവിന്റെ ദർബാറിലെ മഹാകവിയായിരുന്നു വിശ്വപ്രസിദ്ധനായ കാളിദാസൻ.കാർത്തിക മാസത്തിലെ പൗർണ്ണമി ദിവസം ക്ഷിപ്രാ നദീതീരത്ത് വർഷംതോറും മേള നടക്കാറുണ്ട്.12 വർഷം കൂടുമ്പോൾ വ്യാഴം വ്രിശ്ചിക രാശിയിലെത്തുമ്പോൾ കുംഭമേള നടക്കുന്നു.ഹരസിദ്ധി ക്ഷേത്രം മറ്റൊരു തീർത്ഥാടന കേന്ദ്രമാണ്.ഈ ക്ഷേത്രത്തിന്റെ അംബരചുംബിയായ മിനാരങ്ങളിൽ മൺചിരാതുകളിൽ വിളക്കു കൊളുത്തുന്നു.


</doc>
<doc id="341147" url="https://ml.wikipedia.org/wiki?curid=341147" title="സൂക്ഷ്മജീവി">
സൂക്ഷ്മജീവി

മൈക്രോസ്കോപ്പിലൂടെ മാത്രം ദൃശ്യമാകുന്ന ഏകകോശജീവികളേയോ ബഹുകോശജീവികളേയോ സൂക്ഷ്മജീവികൾ എന്നുവിളിക്കുന്നു. മൈക്രോസ്കോപ്പ് ഉപയോഗിച്ച് 1674 ൽ ആൻറൺ വാൻ ല്യൂവൻഹോക്ക് ഇത്തരം ജീവികളെ നിരീക്ഷിച്ചതോടെയാണ് സൂക്ഷ്മജീവികളെക്കുറിച്ചുള്ള പഠനശാഖയായ സൂക്ഷ്മജീവിശാസ്ത്രം അഥവാ മൈക്രോബയോളജി പ്രചുരപ്രചാരത്തിലായത്.
വളരെ വൈവിധ്യപൂർണമായ ലോകമാണ് സൂക്ഷ്മജീവികളുടേത്. ബാക്ടീരിയ, ആർക്കിയ എന്നീ വിഭാഗങ്ങളിലെ എല്ലാ ജീവികളും പ്രോട്ടോസോവ വിഭാഗത്തിലെ മിക്ക ജീവികളും സൂക്ഷ്മജീവികളാണ്. പൂപ്പലുകൾ (ഫംഗസ്) പായലുകൾ (ആൽഗ) റോട്ടിഫറുകൾ എന്നീ വിഭാഗങ്ങളിലുൾപ്പെടുന്ന ചില ജീവികളും സൂക്ഷ്മജീവികളാണ്. വൈറസുകളെ പൊതുവെ സൂക്ഷ്മജീവികളുടെ ഈ ഗണത്തിൽ പരിഗണിക്കില്ല. 
നഗ്നനേത്രങ്ങൾ കൊണ്ട് മനുഷ്യന് കാണാവുന്ന സൂക്ഷ്മജീവികളുടെ വ്യാസം 100 മൈക്രോണാണ്. 100 മൈക്രോണിലും താഴെ വലിപ്പമുള്ള ജീവികളാണ് സൂക്ഷ്മജീവികൾ. സാധാരണ മൈക്രോസ്കോപ്പുകളിലൂടെ വൈറസ് ഒഴികെയുള്ള സൂക്ഷ്മജീവികളെ നേരിട്ട് നിരീക്ഷിക്കാനാകും.

ജീവമണ്ഡലത്തിന്റെ മിക്കയിടങ്ങളിലും സൂക്ഷ്മജീവികളുണ്ട്. മണ്ണിലും സമുദ്രത്തിലെ തന്നെ അഗാധഗർത്തങ്ങളിലും ഭൗമനിരപ്പിനുമുകളിൽ അനേകം മൈലുകൾ ഉയരത്തിലെ അന്തരീക്ഷത്തിലും ഇവ കാണപ്പെടുന്നു. ബഹിരാകാശത്തിൽ പരീക്ഷണാടിസ്ഥാനത്തിൽ രൂപപ്പെടുത്തിയ ശൂന്യതയിലും ഇവ വസിക്കുന്നു. മണ്ണിനും മണ്ണിനുതൊട്ടടിയിലും കാണപ്പെടുന്ന ബാക്ടീരിയകളിലെ കാർബണിന്റെ അളവ് 5x1017g അഥവാ അമേരിക്കൻ ഐക്യനാടുകളുടെ മൊത്തം ഭാരമായി കണക്കാക്കുന്നു. ഭൂമിയിലെ സമുദ്രാന്തർഭാഗത്ത് ഏറ്റവും ആഴത്തിലുള്ള മറിയാന ട്രഞ്ചിലും സൂക്ഷ്മജീവികൾ കാണപ്പെടുന്നു എന്ന് ശാസ്ത്രലോകത്ത് തെളിവുകളുണ്ട്. 

ഏത് ആവാസവ്യവസ്ഥയിലും വിഘാടകർ ആയി പ്രവർത്തിക്കുന്നത് സൂക്ഷ്മജീവികളായതിനാൽ പദാർത്ഥ പുനഃചംക്രമണത്തിൽ ഇവയ്ക്ക് കാര്യമായ പ്രസക്തിയും പ്രാധാന്യവുമുണ്ട്. നൈട്രജൻ ചക്രത്തിൽ പങ്കെടുക്കുന്ന ബാക്ടീരിയകളായ റൈസോബിയം, അസറ്റോബാക്ടർ എന്നിവ മണ്ണിന്റെ ഫലപുഷ്ടി വർദ്ധിപ്പിക്കുന്നതിൽ നിർണായക പങ്കുവഹിക്കുന്നു. ആധുനിക ജനിതക സാങ്കേതിക വിദ്യകളുപയോഗിച്ച് സൂക്ഷ്മജീവികളിൽ നിന്നും ആഹാരവും പാനീയങ്ങളും മരുന്നുകളും വാക്സിനുകളും ഉത്പാദിപ്പിക്കുന്നു. സസ്യങ്ങളലും ജന്തുക്കളിലും വിവിധതരം രോഗങ്ങളുണ്ടാക്കുന്ന സൂക്ഷ്മജീവികളുമുണ്ട്. 
മൂന്നുമുതൽ നാലുവരെ ബില്യൺ വർഷങ്ങൾക്കുമുമ്പ് ഒറ്റക്കോശമുള്ള ജീവികളായാണ് ഭൂമുഖത്ത് ആദ്യസൂക്ഷ്മജീവികൾ രൂപപ്പെട്ടത്. തുടർന്ന് നാളുകളോളം പരിണാമപ്രക്രിയ നിശ്ചലമായിരുന്നു. പ്രീകാമ്പ്രിയൻ ഇയോണിൽ തുടർന്നുള്ള മൂന്നുബില്യൺ വർഷത്തേയ്ക്ക് മൈക്രോസ്കോപ്പിക് ജീവികൾ മാത്രമേ ഉണ്ടായിരുന്നുള്ളൂ. അതിനാൽത്തന്നെ ഭൗമചരിത്രത്തിന്റെ സിംഹഭാഗവും സൂക്ഷ്മജീവികൾ കൈയടക്കി. 220 ദശലക്ഷം വർഷങ്ങൾക്കുമുമ്പുള്ള ആംബറിൽ ബാക്ടീരിയ, ആൽഗ, ഫംഗസ് എന്നിവയെ കണ്ടെത്തിയത് ട്രയാസിക് പീരീഡിനുശേഷം വളരെ ലഘുവായ മാറ്റങ്ങളേ ഇവയ്ക്ക് വന്നിട്ടുള്ളൂ എന്ന് തെളിയിക്കുന്നു. 
സൂക്ഷ്മജീവികൾക്ക് താരതമ്യേന വളരെ വേഗത്തിലുള്ള പരിണാമനിരക്കാണുള്ളത്. മിക്ക സൂക്ഷ്മജീവികൾക്കും വളരെപ്പെട്ടെന്ന് വിഭജിക്കാനാകും. ബാക്ടീരിയകൾക്ക്, വ്യത്യസ്ത സ്പീഷീസുകൾ തമ്മിൽത്തന്നെ, കോൻജുഗേഷൻ, ട്രാൻഫോർമേഷൻ, ട്രാൻസ്ഡക്ഷൻ എന്നീ പ്രക്രിയകളിലൂടെ വളരെ വേഗത്തിൽ നേരിട്ട് ജീനുകളെ കൈമാറാനുമാകും. ഇത്തരത്തിലുള്ള തിരശ്ചീന ജീൻ കൈമാറ്റവും ഒപ്പമുള്ള ഉയർന്ന മ്യൂട്ടേഷൻ നിരക്കും മറ്റുചില ജനിതക വ്യതിയാനസാദ്ധ്യതകളും സൂക്ഷ്മജീവികളെ പ്രകൃതിനിർദ്ധാരണം വഴി വളരെ വേഗത്തിൽ പരിണമിച്ചുവരാനും വൈവിധ്യമാർന്ന ആവാസങ്ങളിൽ ജീവിക്കുന്നതിനും കാരണമാകുന്നു. സൂപ്പർബഗുകളെ രൂപപ്പെട്ടതും ആധുനിക ആന്റിബയോട്ടിക്കുൾക്ക് പ്രതിരോധം കാണിക്കുന്ന രോഗകാരികളായ ബാക്ടീരിയകൾ രൂപപ്പെട്ടതും ഈ പ്രത്യേകതകൾ കൊണ്ടാണ് എന്നത് മെഡിക്കൽ രംഗത്ത് വലിയ പ്രാധാന്യം കൈവരുത്തിയിട്ടുണ്ട്.
ആന്റണി വാൻ ല്യൂവൻഹോക്ക് ആണ് സ്വയം നിർമ്മിച്ച മൈക്രോസ്കോപ്പിലൂടെ ആദ്യമായി സൂക്ഷ്മജീവികളെ നിരീക്ഷിച്ചത്. അദ്ദേഹത്തിന് സമശീർഷനായിരുന്ന റോബർട്ട് ഹൂക്ക് സൂക്ഷ്മജീവികളുടെ ജീവനത്തെക്കുറിച്ച് മൈക്രോസ്കോപ്പിലൂടെ നിരീക്ഷിക്കുകയും 1665 ൽ മൈക്രോഗ്രാഫിയ എന്ന പുസ്തകത്തിൽ ഈ നിരീക്ഷണഫലങ്ങൾ രേഖപ്പെടുത്തികയും സെൽ അഥവാ കോശം എന്ന പദം ആദ്യമായി മുന്നോട്ടുവയ്ക്കുകയും ചെയ്തു.
സൂപ്പിലെ സൂക്ഷ്മജീവികളെ തിളപ്പിക്കുന്നതുവഴി നശിപ്പിക്കാം എന്ന കണ്ടെത്തൽ നടത്തിയത് ലസാരോ സ്പല്ലാൻസി എന്ന ശാസ്ത്രജ്ഞനാണ്. വായുവുമായി സമ്പർക്കത്തിലെത്താതെ പുതുതായി ഇത്തരം വസ്തുക്കളിൽ സൂക്ഷ്മജീവികൾ പ്രത്യക്ഷപ്പെടുന്നില്ലെന്നും അദ്ദേഹം കണ്ടെത്തി.

സൂക്ഷ്മജീവികളുമായി ബന്ധപ്പെട്ട സുപ്രധാനപരീക്ഷണനിരീക്ഷണങ്ങൾ നടത്തിയത് ലൂയി പാസ്ചറാണ്. സൂപ്പിനെ തിളപ്പിച്ച് സൂക്ഷ്മജീവികളുടെ സാന്നിദ്ധ്യം ഒഴിവാക്കിയതിനുശേഷം ഫിൽട്ടർ മൂടികൾ ഉള്ളതും ഇല്ലാത്തുമായ വ്യത്യസ്ത പാത്രങ്ങളിൽ സൂക്ഷിച്ചു. ഫിൽട്ടറുള്ള പാത്രത്തിലെ ഭക്ഷ്യാവശിഷ്ടത്തിൽ സൂക്ഷ്ജീവികൾ രൂപപ്പെട്ടില്ല. മൂടിവയ്ക്കാത്ത പാത്രങ്ങളിൽ സൂക്ഷ്മജീവികൾ പ്രത്യക്ഷപ്പെട്ടത് പാത്രത്തിനുപുറത്തുനിന്ന് രേണുക്കളായോ പൊടിപടലങ്ങളിലൂടെയോ എത്തിയതിനാലാണ് എന്നദ്ദേഹം അനുമാനിച്ചു. 

1876 ൽ റോബർട്ട് കോക്ക് എന്ന ശാസ്ത്രജ്ഞൻ സൂക്ഷ്മജീവികൾ രോഗമുണ്ടാക്കുമെന്ന് തെളിയിച്ചു. ആന്ത്രാക്സ് രോഗബാധിതരായ കന്നുകാലികളുടെ രക്തത്തിൽ ബാസില്ലസ് ആന്ത്രാസിസ് എന്ന ബാക്ടീരിയകളുടെ സാന്നിദ്ധ്യം അദ്ദേഹം കണ്ടെത്തി. രോഗബാധിതമായ കന്നുകാലിയുടെ ശരീരത്തിലെ രക്തഘടകങ്ങൾ രോഗമില്ലാത്തവയിൽ കുത്തിവയ്പിച്ച് രോഗബാധയുണ്ടാക്കി. പോഷകമാധ്യമത്തിൽ വളർത്തിയ ബാക്ടീരിയയെ കുത്തിവച്ചാലും രോഗമുണ്ടാക്കാമെന്ന് അദ്ദേഹം തെളിയിച്ചു. ഈ പഠനങ്ങളുടെ അടിസ്ഥാനത്തിൽ സൂക്ഷ്മജീവികളും രോഗങ്ങളുമായുള്ള ബന്ധം വിശദീകരിക്കുന്ന ആശയങ്ങൾ അദ്ദേഹം അവതരിപ്പിച്ചു. ഇത് കോക്ക്സ് പോസ്റ്റുലേറ്റ് എന്നറിയപ്പെടുന്നു. 
ആകാരതാരതമ്യശാസ്ത്രം (മോർഫോളജി), ശരീരശാസ്ത്രം (ഫിസിയോളജി), ജൈവരസതന്ത്രം (ബയോകെമിസ്ട്രി), പരിസ്ഥിതിശാസ്ത്രം (ഇക്കോളജി), ജനിതകശാസ്ത്രം (ജനറ്റിക്സ്) എന്നീ പഠനമേഖലകളിലെ സങ്കേതങ്ങളാണ് സൂക്ഷ്മജീവിവർഗീകരണത്തിന് വ്യാപകമായി ഉപയോഗിക്കുന്നത്. ശരീരധർമശാസ്ത്രം (ഫിസിയോളജി), ജനിതകശാസ്ത്രം (ജനറ്റിക്സ്) എന്നീ പഠനമേഖലകളുപയോഗിച്ചുള്ള സൂക്ഷ്മജീവികളുടെ വർഗീകരണം എപ്പോഴും പ്രായോഗികമല്ല. ഫൈലോജനറ്റിക് മാർക്കറുകൾ ഉപയോഗിച്ചുള്ള പരിണാമപരമായ ബന്ധം വിവിധ സൂക്ഷ്മജീവിവിഭാഗങ്ങൾ തമ്മിലുള്ള പാരസ്പര്യമോ വ്യത്യാസമോ കണ്ടെത്തുന്നതിന് പര്യാപ്തമല്ല. ആറുകിങ്ഡം വർഗീകരണരീതിയിൽ എല്ലാ കിങ്ഡങ്ങളിലും സൂക്ഷ്മജീവികൾക്ക് സ്ഥാനമുണ്ട്. വൈവിധ്യപൂർണവും സങ്കീർണവുമായ വിവിധ വർഗീകരണമാർഗങ്ങൾ സൂക്ഷ്മജീവികളുടെ വർഗീകരണത്തിനുപയോഗിക്കുന്നു. കോശത്തിൽ നിയതമായ മർമ്മ (ന്യൂക്ലിയസ്)മില്ലാത്ത പ്രോകാരിയോട്ട് വിഭാഗത്തിലും കോശത്തിൽ നിയതമായ മർമമുള്ള യൂക്കാരിയോട്ട് വിഭാഗത്തിലും സൂക്ഷ്മജീവികളുണ്ട്.
പ്രോകാരിയോട്ടുകളായ ബാക്ടീരിയ, ആർക്കിയ എന്നീ രണ്ട് കിങ്ഡങ്ങളിലും ഉൾപ്പെടുന്നവ പൊതുവേ സൂക്ഷ്മജീവികളാണ്. ഇവയുടെ കോശങ്ങൾക്ക് നിയതമായ മർമമോ സ്തരങ്ങളാലാവരണം ചെയ്യപ്പെട്ട കോശാംഗങ്ങളോ ഇല്ല. ഇവ മിക്കവയും ഏകകോശജീവികളാണ്. മിക്സോബാക്ടീരിയ വിഭാഗത്തിലുൾപ്പെടുന്നവ അവയുടെ ജീവിതചക്രത്തിനിടയിൽ സങ്കീർണമായ കോളനികൾ രൂപപ്പെടുത്തുന്നുണ്ട്.
ഭൂമിയിൽ ഏറ്റവുമധികം കാണപ്പെടുന്നതും ഏറ്റവും വൈവിധ്യപൂർണമായതും പ്രോകാരിയോട്ടുകളാണ്. +140 ഡിഗ്രി സെൽഷ്യസ് താപനിലയിൽവരെ പ്രോകാരിയോട്ടുകൾ വസിക്കുന്നു. ജലം, മണ്ണ്, അന്തരീക്ഷം, ഇതര ജീവികളുടെ ദഹനവ്യൂഹം, ഉഷ്ണജലപ്രവാഹങ്ങൾ (ഹോട്ട് സ്പ്രിംഗുകൾ), ഭൗമോപരിതലത്തിനടിയിലെ വളരെ ആഴത്തിലുള്ള പാറകൾ എന്നിവയിലെല്ലാം ഇവയുടെ സാന്നിദ്ധ്യമുണ്ട്. ഭൂമിയിലെ ജൈവപിണ്ഡത്തിന്റെ (ബയോമാസ്) പകുതിയോളം അഥവാ 5*10 ഓളം പ്രോകാരിയോട്ടുകളാണ്.പ്രതിവർഷം 1.7*10 പ്രോകാരിയോട്ടുകോശങ്ങളാണ് രൂപപ്പെടുന്നത്. 
തയോമാർഗാരിറ്റ നമീബിയൻസിസ് എന്നയിനം സൂക്ഷ്മജീവിയൊഴിച്ച് മറ്റു ബാക്ടീരിയകളെ നഗ്നനേത്രങ്ങൾക്ക് കാണാനാകില്ല. ഒറ്റക്കോശമായോ കോശകോളനികളായോ ഇവ കാണപ്പെടുന്നു. ഡി.എൻ.എ എന്ന ജനിതക തൻമാത്ര ഒറ്റ ഇഴയുള്ള ഒരു ലൂപ്പ് ആയിമാത്രം കാണപ്പെടുന്നു. ഇതിനോടൊപ്പം ലഘു ഡി.എൻ.എ തൻമാത്രകളായ പ്ലാസ്മിഡുകളും കോശങ്ങളിലുണ്ട്. ബാക്ടീരിയൽ കോൺ‌ജുഗേഷൻ എന്ന പ്രക്രിയയിലൂടെ ഈ പ്ലാസ്മിഡുകൾ ഒരു ബാക്ടീരിയ കോശത്തിൽ നിന്ന് മറ്റൊന്നിലേയ്ക്ക് കൈമാറ്റം ചെയ്യപ്പെടുന്നു. കോശത്തെ പൊതിയുന്ന കോശഭിത്തി കോശത്തിന് ബലവും ദൃഢതയും നൽകുന്നു. ദ്വിവിഭജനം(ബൈനറി ഫിഷൻ), മുകുളനം (ബഡിംഗ്) എന്നീ കോശവിഭജനരീതികൾ ഇവയ്ക്കുണ്ട്. ഊനഭംഗം എന്ന കോശവിഭജനരീതി വഴിയുള്ള വിഭജനപ്രക്രിയ ഇവയിലില്ല. പ്രത്യുൽപാദനരീതിയിലല്ലാതെ, പ്രതികൂല സാഹചര്യങ്ങളിൽ നിലനിൽക്കുന്നതിന് രേണുക്കളെ (സ്പോറുകൾ) ഉത്പാദിപ്പിക്കുന്ന രീതിയുമുണ്ട്. ട്രാൻസ്ഫോർമേഷൻ, ട്രാൻസ്ഡക്ഷൻ, കോൺജുഗേഷൻ എന്നിവ ജനിതകവസ്തുക്കളുടെ കൈമാറ്റത്തിനായി ഉപയോഗിക്കുന്നുണ്ട്.

ന്യൂക്ലിയസില്ലാത്ത ഏകകോശജീവികളാണിവ. കാൾ വൗസ് 1990 ൽ മൂന്നു ഡൊമൈൻ വർഗീകരണം മുന്നോട്ടുവച്ചതോടെ മുമ്പ് ബാക്ടീരിയാവിഭാഗത്തിൽ പരിഗണിക്കപ്പെട്ട ഇവ ആർക്കിയ എന്ന കിങ്ഡത്തിലുൾപ്പെടുത്തപ്പെട്ടു. ജനിതക, ജൈവരസതന്ത്ര പഠനങ്ങൾ ആർക്കിയകളെ ബാക്ടീരിയകളിൽ നിന്ന് വേർതിരിക്കുന്ന നിരവധി സവിശേഷതകളെ കണ്ടെത്തിയിട്ടുണ്ട്. ബാക്ടീരിയ കോശസ്തരത്തിൽ എസ്റ്റർ ബോണ്ടുകളുള്ള ഫോസ്ഫോഗ്ലിസറൈഡുകൾ ഉള്ളപ്പോൾ ആർക്കിയ സ്തരങ്ങളിൽ ഈഥർ ലിപ്പിഡുകളാണുള്ളത്. മെഥനോജനുകൾ, ഹാലോഫൈലുകൾ, തെർമോഅസിഡോഫൈലുകൾ എന്നിങ്ങനെ അങ്ങേയറ്റം തീക്ഷ്ണമായ സാഹചര്യങ്ങളിൽ വസിക്കുന്നവയാണിവ എന്ന ധാരണയിൽ നിന്നും ലോകമെമ്പാടും എല്ലാ ആവാസങ്ങളിലും വ്യാപകമായി കാണപ്പെടുന്ന സൂക്ഷ്മജീവികളാണിവ എന്ന് തെളിയിക്കപ്പെട്ടിരിക്കുന്നു.
പൂർണവളർച്ചയെത്തുമ്പോൾ മനുഷ്യന്റെ നഗ്നനേത്രങ്ങൾക്ക് ഗോചരമായ ജീവികളാണ് യൂക്കാരിയോട്ടുകൾ. എന്നാൽ സൂക്ഷ്മജീവികളായ ധാരാളം യൂക്കാരിയോട്ടുകളുമുണ്ട്. വ്യക്തമായ കോശമർമ്മവും സ്തരങ്ങളാൽ പൊതിഞ്ഞിരിക്കുന്ന കോശാംഗങ്ങളും യൂക്കാരിയോട്ടുകളുടെ കോശങ്ങളുടെ പ്രത്യേകതകളാണ്. ന്യൂക്ലിയസിലെ ക്രോമസോമുകളെ അതിസങ്കീർണമായാണ് ക്രമീകരിച്ചിരിക്കുന്നത്. ഇവയിലെ മൈറ്റോകോൺഡ്രിയ സിട്രിക് ആസിഡ് ചക്രത്തിനും ഓക്സിഡേറ്റീവ് ഫോസ്ഫോറിലേഷൻ എന്ന ഊർജ്ജോത്പാദനപ്രക്രിയയ്ക്കും സഹായിക്കുന്നു. യൂക്കാരിയോട്ടുകളിലുൾപ്പെടുന്ന സസ്യകോശങ്ങൾക്ക് പ്രോകാരിയോട്ടുകളായ ബാക്ടീടീരിയകൾക്കുള്ളതുപോലെ കോശഭിത്തിയും ഹരിതകണവുമുണ്ട്. ഹരിതകണങ്ങൾ പ്രകാശസംശ്ലേഷണത്തിന് സഹായിക്കുന്നു.

ഏകകോശ യൂക്കാരിയോട്ടുകൾ അവയുടെ ജീവിതചക്രത്തിലെമ്പാടും ഒറ്റക്കോശം മാത്രം ഉള്ളവയായിരിക്കും. മറ്റ് ബഹുകോശ യൂക്കാരിയോട്ടുകളെല്ലാം സിക്താണ്ഡം എന്ന ഒറ്റക്കോശത്തിലൂടെ ജീവിതം ആരംഭിക്കുന്നു. അനുകൂലസാഹചര്യങ്ങളിൽ ഏകകോശയൂക്കാരിയോട്ടുകൾ ക്രമഭംഗം എന്ന കോശവിഭജനം ഉപയോഗപ്പെടുത്തുന്ന അലൈംഗികപ്രത്യുൽപാദനരീതികളിലൂടെ വംശവർദ്ധനവ് നടത്തുന്നു. എന്നാൽ പ്രതികൂലസാഹചര്യങ്ങളിൽ ഊനഭംഗം, സിൻഗമി എന്നീ ലൈംഗികപ്രത്യുൽപാദനരീതികൾ അനുവർത്തിക്കുന്നു.

എല്ലാ ജീവജാലങ്ങളിലും കൂടി നോക്കുമ്പോൾ വളരെക്കുറച്ചുജീവികൾ മാത്രമാണ് യൂക്കാരിയോട്ടുകളിലുള്ളത്. എന്നാൽ ഇവയുടെ ശരീരവലിപ്പം മൂലം ഇവയുടെ ആഗോള ജൈവപിണ്ഡം പ്രോകാരിയോട്ടുകളുടെ ജൈവപിണ്ഡത്തിനുതുല്യമാണ്. 1.6 മുതൽ 2.1 ബില്യൺ വർഷങ്ങൾക്കുമുമ്പാണ് ഇവ ഭൂമുഖത്ത് പരിണമിച്ചെത്തിയത്. 

= സൂക്ഷ്മജീവികളുടെ പ്രാധാന്യം =
മൂന്ന് മുഖ്യ ബാക്ടീരിയാ വിഭാഗങ്ങൾ ഭക്ഷ്യവിഷബാധയ്ക്ക് കാരണമാകുന്നു. ക്ലോസ്ട്രീഡിയം ബോട്ടുലിനം, സ്റ്റഫൈലോകോക്കസ് ഓറിയസ്, ബാസില്ലസ് സീറിയസ് എന്നിവയാണവ. ഓക്സിജന്റെ അസാന്നിദ്ധ്യത്തിൽ ജീവിക്കുന്ന ക്ലോസ്ട്രീഡിയം ബാക്ടീരിയ ഭക്ഷ്യവിഷബാധയേറ്റ് പതിനെട്ടുമുതൽ മുപ്പത്തിയാറുവരെ മണിക്കൂറിനകം ശരീരതളർച്ചയും ശ്വാസതടസ്സവും ഉണ്ടാക്കി മരണത്തിനിടയാക്കാം. ബോട്ടുലിനം എന്ന മാരകമായ വിഷമാണ് ഇവ ഉത്പാദിപ്പിക്കുന്നത്. കൃത്യസമയത്ത് ആന്റിടോക്സിനുകൾ നൽകുന്നത് മരണത്തെ തടയും. 
ഐസ്ക്രീമുകൾ, പഫ്സ് എന്നിവയിലാണ് സ്റ്റഫൈലോകോക്കസ് ബാക്ടീരിയ രൂപപ്പെടുത്തുന്ന ടോക്സിനുകൾ അഥവാ വിഷവസ്തുക്കൾ കാണപ്പെടുന്നത്. ഈ ഭക്ഷ്യപദാർത്ഥങ്ങൾ വഹിക്കുന്ന ആൾക്കാരുടെ മൂക്കിലെ ശ്ലേഷ്മരസത്തിൽ ബാക്ടീരിയകളുണ്ട്. ഭക്ഷ്യവിഷബാധയേറ്റ് മുപ്പതുമിനിറ്റിനകം പെട്ടെന്നുള്ള ഛർദ്ദിലും തലചുറ്റലും അനുഭവപ്പെടുന്നു. തിളപ്പിക്കുന്നതുവഴി ഈ വിഷവസ്തുക്കൾ നശിക്കില്ലെന്ന പ്രത്യേകതയുമുണ്ട്. 
സാധാരണഗതിയിൽ പാകം ചെയ്ത് മുറിയിൽ അടച്ച് ഒരുരാത്രിയോളം സൂക്ഷിക്കുന്ന ചോറിലാണ് ബാസില്ലസ് സീറിയസ് ഉണ്ടാക്കുന്ന വിഷവസ്തുക്കൾ രൂപപ്പെടുക. ഛർദ്ദിയും മയക്കവുമുണ്ടാക്കുന്ന ഒരിനം വിഷവും വയറിളക്കമുണ്ടാക്കുന്ന മറ്റൊരു വിഷവും ഈ ബാക്ടീരിയകൾ നിർമ്മിക്കുന്നു. തിളപ്പിച്ചാലും വിഷവസ്തുക്കൾ നശിക്കില്ല.


</doc>
<doc id="341151" url="https://ml.wikipedia.org/wiki?curid=341151" title="ഇത്തിക്കണ്ണിക്കുരുവി">
ഇത്തിക്കണ്ണിക്കുരുവി

കേരളത്തിലെ പക്ഷികളിൽ ഏറ്റവും ചെറിയ പക്ഷിയാണിത്. നമ്മുടെ ഗ്രാമങ്ങളിലും കാടുകളിലും ഇവയെ ധാരാളമായി കാണാം.

ആകെക്കൂടി ഇവയുടെ നീളം മുന്നിഞ്ച് മാത്രമാണ്. എന്നാൽ, കൊക്കിനും വാലിനും നീളം കുറഞ്ഞിരിക്കുന്നതിനാൽ അതിലും നീളം കുറവാണെന്ന് കാഴ്ചയ്ക്കു തോന്നാം. ശരീരത്തിന്റെ അടിഭാഗത്തിനു നേരിയ മഞ്ഞ നിറമാണ്. ഇവയുടെ കുറുകിയ വാൽ വിശറി പോലെ വൃത്താകൃതിയിലാണ്.


</doc>
<doc id="341157" url="https://ml.wikipedia.org/wiki?curid=341157" title="ഒർലാൻഡോ നിശാക്ലബ് കൂട്ടക്കൊല 2016">
ഒർലാൻഡോ നിശാക്ലബ് കൂട്ടക്കൊല 2016

അമേരിക്കയിലെ ഫ്ലോറിഡയിലുള്ള ഒർലാൻഡോ എന്ന സ്ഥലത്തെ ഒരു നിശാക്ലബ്ബിൽ 2016 ജൂൺ 12 നു നടന്ന വെടിവെപ്പിൽ അമ്പതോളം പേർ മരിക്കുകയും, നിരവധി പേർക്കു പരുക്കേൽക്കുകയും ചെയ്തു. അഫ്ഗാൻ വംശജനായ അമേരിക്കൻ പൗരൻ "ഒമാർ മിർ സൈദ്ദീഫ് മതീൻ" എന്നയാളാണ് ഈ കൂട്ടക്കുരുതി നടത്തിയത്. സ്വവർഗപ്രണയികൾക്കുള്ള ഒരു നിശാക്ലബ്ബാണ് ഇത്.

അമേരിക്കയുടെ ചരിത്രത്തിൽ ഒരു വ്യക്തി നടത്തുന്ന ഏറ്റവും വലിയ കൂട്ടക്കൊലയും, ലൈംഗികന്യൂനപക്ഷത്തിനു നേരെ നടക്കുന്ന ഏറ്റവും വലിയ ആക്രമണവും ആണ് ഓർലാൻഡോ കൂട്ടക്കൊല. 2001 ലെ സെപ്തംബർ 11 സംഭവത്തിനു ശേഷം നടന്ന ഏറ്റവും വലിയ ഭീകര ആക്രമണവും ആണ് ഇത്. ഈ ആക്രമണത്തിന്റെ ഉത്തരവാദിത്തം പിന്നീട് ഇസ്ലാമിക് സ്റ്റേറ്റ് ഏറ്റെടുത്തു 

2016 ജൂൺ 11 ന് ഫ്ലോറിഡയിലെ, ഒർലാൻഡോയിലെ പൾസ് ക്ലബ്ബിൽ വാരാന്ത്യ വിരുന്നു നടക്കുകയായിരുന്നു. സ്പാനിഷുകാരായ അതിഥികളായിരുന്നു കൂടുതലും. മതീൻ, സായുധധാരിയായി ക്ലബ് ലക്ഷ്യമാക്കി നടന്നെത്തിയപ്പോൾ, അവിടെ ജോലിയിലുണ്ടായിരുന്ന പോലീസ് ഉദ്യോഗസ്ഥൻ മതീനെ തടയുവാൻ ശ്രമിച്ചു. പോലീസുദ്യോഗസ്ഥൻ മതീനെ തിരിച്ചുവെടിവെച്ചെങ്കിലും, മതീന് ക്ലബ്ബിലേക്കു പ്രവേശിക്കാൻ സാധിച്ചു. 320 ഓളം അതിഥികൾ അപ്പോൾ ക്ലബ്ബിലുണ്ടായിരുന്നു. ക്ലബ്ബിൽ പ്രവേശിച്ച ഉടനെ മതീൻ തുരുതുരാ വെടിയുതിർക്കുകയായിരുന്നു.


</doc>
<doc id="341161" url="https://ml.wikipedia.org/wiki?curid=341161" title="മൗലിക കർത്തവ്യങ്ങൾ">
മൗലിക കർത്തവ്യങ്ങൾ

1976 - ൽ 42-ാം ഭേദഗതി പ്രകാരം ഭരണഘS ന യു ടെ 4-)0 ഭാഗത്തിന്റെ ആദ്യഖണ്ഡത്തിലെ 51 (a) -മത്തെ ആർട്ടിക്കിളിണ് മൗലിക കർത്തവ്യങ്ങളെന്തെന്ന് വിശദമാക്കുന്നത്.
1) ഭരണഘടന അനുശാസിക്കുന്ന ആദർശങ്ങളെയും നിയമങ്ങളെയും ബഹുമാനിക്കുകയും, അനുസരിക്കുകയും ചെയ്യുക.കൂടാതെ നമ്മുടെ ദേശീയ പതാകയെയും ദേശീയ ഗാനത്തെയും ആദരിക്കുക, സ്നേഹിക്കുക:
2) ദേശീയ സ്വാതന്ത്ര്യത്തിന്റെ ഉദയത്തിന് കാരണമായ ആദർശപരമായ ആശയങ്ങളെ ഓർമ്മിക്കുക, പിൻതുടരുക. 
3) ഇന്ത്യയുടെ പരമാധികാരം, ഐക്യം, സമഗ്രത എന്നിവയെ മുറുകെപ്പിടിക്കുകയും സംരക്ഷിക്കുകയും ചെയ്യുക!
4) രാജ്യത്തിന് വേണ്ടി പൊരുതുവാൻ ഏതെര് ൽരത്തിലും സന്നദ്ധമായിരിക്കുക.
5) ഭാരതത്തിന്റെ സംസ്കാരിക പൈതൃകത്തിന്റെ അമൂല്യ സമ്പത്തിനെ വിലമതിക്കുകയും സംരക്ഷിക്കുകയും ചെയ്യുക.
6) വനം, നദി, തടാകം തുടങ്ങിയ പ്രകൃതിയേയും പരിസ്ഥിതിയേയും സംരക്ഷിക്കുക: സഹജീവികളോട് കരുണ കാട്ടുക '
7 ) ശാസ്ത്ര വികാസം, മാനവിക പുരോഗതി, മാനവികത എന്നിവയുടെ വികാസം സംബന്ധിക്കുന്ന പ്രവർത്തനങ്ങൾ നടപ്പിലാക്കുക.
8) ഭാരതത്തിന്റെ സാംസ്കാരിക പൈതൃകത്തിന്റെ അമൂല്യ സമ്പത്തിനെ വിലമതിക്കുകയും സംരക്ഷിക്കുകയും ചെയ്യുക.
9) പൊതു സമ്പത്തിനെ സംരക്ഷിക്കുക: അക്രമത്തിനെയും ഹിംസാ വൃത്തികളേയും എതിർക്കുക.
10) വ്യക്തിത്വത്തിന്റെ എല്ലാ വിധത്തിലുള്ള നല്ല കഴിവുകൾക്കും മൂർച്ച കൂട്ടുക, അതുവഴി രാഷ്ട്രത്തിന്റെ വികസന സ്വപ്നം സാക്ഷാത്കരിക്കുക.


</doc>
<doc id="341172" url="https://ml.wikipedia.org/wiki?curid=341172" title="തമാഷ">
തമാഷ

മഹാരാഷ്ട്രയിലെ നാടൻ ഓപ്പറയാണ് തമാഷ(). സൈനികരുടെ വിനോദത്തിനും അവരുടെ യുദ്ധവീര്യമുണർത്തുന്നതിനുമായാണ് ആദ്യകാലങ്ങളിൽ ഇത് അരങ്ങേറിയിരുന്നത്. ബ്രിട്ടീഷുകാരുടെ വരവോടെ തമാഷ വെറും അശ്ലീലപ്രകടനമായി അധഃപതിച്ചു. ഇപ്പോൾ അത് വീണ്ടും പഴയ രൂപത്തിൽ പുനരുജ്ജീവിക്കപ്പെട്ടിട്ടുണ്ട്. ശ്യാം സെനഗൽ, ഹബീബ് തൻവീർ എന്നിവരെപ്പോലുള്ള സർഗ്ഗാത്മക പ്രവർത്തകർ ഇപ്പോഴതിനെ സാമൂഹ്യപരിഷ്കരണസന്ദേശങ്ങൾ എത്തിക്കാനുള്ള ഒരു മാധ്യമമായി ഉപയോഗിച്ചു കാണുന്നു.
തമാഷക്ക് വിവിധ ഘട്ടങ്ങളുണ്ട്.


</doc>
<doc id="341173" url="https://ml.wikipedia.org/wiki?curid=341173" title="ആഫ്രിക്കൻ മരത്തവള">
ആഫ്രിക്കൻ മരത്തവള

വംശനാശഭീഷണി നേരിടുന്നവയാണ് ആഫ്രിക്കൻ മരത്തവളകൾ (ഇംഗ്ലീഷ്: African Tree Toad )

ഷഡ്പദങ്ങൾ, മണ്ണിര, ചിലന്തികൾ എന്നിവയാണ് ആഫ്രിക്കൻ മരത്തവളയുടെ ഭക്ഷണം. വനനശീകരണവും മലിനീകരണവുമാണ് ഇവയെ നാശത്തിലേക്ക് നയിക്കുന്നത്. കാമറൂൺ, കോംഗോ, നൈജീരിയ എന്നിവിടങ്ങളിലെ വനപ്രദേശങ്ങളിൽ കാണപ്പെടുന്നു. താറാവിന്റേതു പോലുള്ള കാലുകൾ ഇവയെ വെള്ളത്തിൽ നീന്താനും മരങ്ങളിൽ കയറാനും സഹായിക്കുന്നു.


</doc>
<doc id="341174" url="https://ml.wikipedia.org/wiki?curid=341174" title="ഡ്രൊസിറ മാഗ്നിഫിക്ക">
ഡ്രൊസിറ മാഗ്നിഫിക്ക

തെക്കുകിഴക്കേ ബ്രസീൽ തദ്ദേശവാസിയായ ഒരു ചെറുസസ്യമാണ് ഡ്രൊസിറ മാഗ്നിഫിക്ക . ഫെസ്ബുക്കിൽ പോസ്റ്റ് ചെയ്ത ചിത്രത്തിൽനിന്നാണ് ബ്രസീലിലെ ഈ ചെടി പുതിയൊരു ജീവിവർഗത്തിൽപ്പെട്ടതാണെന്ന് തിരിച്ചറിയുന്നത്. ഡ്രൊസിറ മാഗ്നിഫിക്ക എന്നു പേരിട്ട ഈ ചെടി ഇതുവരെ കണ്ടെത്തിയ ഇരപിടിയൻ ചെടികളിൽ ഏറ്റവും വലുതാണ്. ഏതാണ്ട് 123 സെ.മീ ഉയരത്തിൽ വളരും. തെക്കുകിഴക്കൻ ബ്രസീലിലെ പർവതനിരകളിൽ സമുദ്രനിരപ്പിൽനിന്ന് 5000 അടി ഉയരത്തിലാണ് കണ്ടെത്തിയത്.ഇവയും വംശനാശ ഭീഷണിയിലാണ്.ഈ ചെടികൾ ഇലകളുടെ പ്രതലത്തിലുള്ള സ്രവമുപയോഗിച്ചാണ് ചെറുപ്രാണികളെ പിടിക്കുന്നത്. അതീവഗുരുതരമായ വംശനാശഭീഷണിയിലുള്ള ഒരു സസ്യമാണിത്.


</doc>
<doc id="341175" url="https://ml.wikipedia.org/wiki?curid=341175" title="ചെലനോയ്ഡിസ് ഡോൺഫോസ്റ്റോയ്">
ചെലനോയ്ഡിസ് ഡോൺഫോസ്റ്റോയ്

ഇക്വഡോറിലെ ഗാലപ്പഗോസിലാണ് കണ്ടെത്തിയത്.വംശനാശ ഭീഷണി നേരിടുന്ന ഈ ജീവിവർഗത്തിൽപ്പെട്ട 250 ആമകൾ മാത്രമാണ് അവശേഷിക്കുന്നത്.തോടുകളുടെ വലിപ്പവും ആകൃതിയിലെ മാറ്റവുമാണ് ഇവയെ വ്യത്യസ്തമാക്കുന്നത്.ഏതാണ്ട് 250 കി.ഗ്രാം വരെ ഭാരം വെയ്ക്കും.ആയുസ്സ് 100 വർഷം.ഗാലപ്പഗോസിലെ വനമുദ്യോഗസ്ഥനായ ഡോൺഫോസ്റ്റോയോടുള്ള ആദരസൂചകമായി ചെലനോയ്ഡിസ് ഡോൺഫോസ്റ്റോയ് എന്നാണ് ഈ ഭീമൻ ആമയ്ക്ക് നൽകിയിരിക്കുന്ന പേരു.


</doc>
<doc id="341177" url="https://ml.wikipedia.org/wiki?curid=341177" title="ഐസോപോഡ്">
ഐസോപോഡ്

വെള്ളത്തിലും കരയിലും ഒരുപോലെ ജീവിക്കാൻകഴിയുന്ന നിരവധി കാലുകളുള്ള പുറംതോടുള്ള ഈ ചെറുജീവിയെ ബ്രസീലിലാണ് കണ്ടെത്തിയത്.9 മില്ലീമീറ്റർ മാത്രമാണ് വലിപ്പം.കാഴ്ചയും നിറവും ഇല്ല.മണ്ണുകൊണ്ടുള്ള കൂട്ടിൽ വാസം.ലുയിയുനിസ്കസ് യുയിനെസിസ് എന്നാണ് ഈ ജീവിക്ക് നൽകിയിരിക്കുന്ന പേർ.


</doc>
<doc id="341178" url="https://ml.wikipedia.org/wiki?curid=341178" title="സിർദാവിദിയ">
സിർദാവിദിയ

ആഫ്രിക്കയിലെ ഗബൊണിലെ മോൺസ് ഡെ ക്രിസ്റ്റൽ ദേശിയോദ്യാനത്തിൽ നിന്നാണ് ഈ പൂമരം ഗവേഷകർ കണ്ടെത്തിയത്. ഏതാണ്ട് നാലിഞ്ച് വണ്ണത്തിൽ 20 അടി ഉയരത്തിൽ വരെ മാത്രം വളരുന്ന ചെടിയാണിത്.ആത്തച്ചക്ക വിഭാഗത്തിൽപ്പെടുന്ന ചെടി.


</doc>
<doc id="341179" url="https://ml.wikipedia.org/wiki?curid=341179" title="കുഞ്ഞൻ വണ്ട്">
കുഞ്ഞൻ വണ്ട്

പെറുവിൽ നിന്നാണ് ഫൈറ്റോടെമാട്രിക്കിസ് എന്ന ചെറിയ ഇനം വണ്ടിനെ കണ്ടെത്തിയത്.ഏതാണ്ട് 25 എണ്ണത്തെ നിരനിരയായി വെച്ചാലെ ഒരിഞ്ച് നീളമുണ്ടാവൂ.ജലാംശമുള്ള ചെടികളുടെ ഇലച്ചുരുളുകളിലും മരപ്പൊത്തുകളിലുമാണ് വാസം.


</doc>
<doc id="341185" url="https://ml.wikipedia.org/wiki?curid=341185" title="ആൽഡബ്ര ജയന്റ് ടോർടോയിസ്">
ആൽഡബ്ര ജയന്റ് ടോർടോയിസ്

കറുത്ത നിറമുള്ള പുറന്തോടാണ് ആൽഡബ്ര ജയന്റ് ടോർടോയിസുകളുടേത്. ("ഇംഗ്ലീഷിൽ": Aldabra Giant Tortoise) (ശാസ്ത്രീയ നാമം: Aldabrachelys gigantea) മറ്റ് ശരീരഭാഗങ്ങൾ ആണാമയുടേത് കറുപ്പും പെണ്ണാമയുടേത് മണ്ണിന്റെ നിറവുമാണ്. ഇന്ത്യൻ മഹാസമുദ്രത്തിലെ ആൽഡബ്ര പവിഴ ദ്വീപുകളിൽ കാണപ്പെടുന്നു. ഇവയിൽ ആണാമകൾക്ക് വലിപ്പക്കൂടുതലുണ്ട്. 120 cm ആണ് ആണാമയുടെ ശരാശരി നീളം. ഭാരം 250 കിലോഗ്രാം. ഇവയുടെ മറ്റൊരു പ്രത്യേകതയാണ് നീളമേറിയ കഴുത്തുകൾ.


</doc>
<doc id="341199" url="https://ml.wikipedia.org/wiki?curid=341199" title="പണപ്പെരുപ്പത്തിന്റെ കാലം">
പണപ്പെരുപ്പത്തിന്റെ കാലം

വിലക്കയറ്റം വർദ്ധിച്ചു വരുന്ന സാഹചര്യത്തെയാണ് പണപ്പെരുപ്പം കൊണ്ട് വിവക്ഷിക്കുന്നത്. ഉൽപ്പന്നങ്ങളോ സേവനങ്ങളോ അതേ അളവിൽ മുൻപ് ചെലവഴിച്ചത്തിനേക്കാൾ കൂടുതൽ പണം കൊടുത്ത് വാങ്ങേണ്ടി വരുന്ന അവസ്ഥയാണ് പണപ്പെരുപ്പ മുള്ള സാഹചര്യത്തിൽ സംഭവിക്കുക. അതായത് കുറച്ച് സാധനങ്ങൾക്ക് വേണ്ടി കൂടുതൽ ചെലവഴിക്കേണ്ടി വരിക. വേറൊരു ' രീതിയിൽ പറഞ്ഞാൽ രൂപയുടെ മൂല്യം പണപ്പെരുപ്പം സംഭവിക്കുമ്പോൾ താഴേക്ക് പൊയ്ക്കൊണ്ടിരിക്കും.

</doc>
<doc id="341201" url="https://ml.wikipedia.org/wiki?curid=341201" title="സ്ട്രാറ്റോസ്ഫിയർ">
സ്ട്രാറ്റോസ്ഫിയർ

ട്രോപ്പോസ്ഫിയറിന് മുകളിലായാണ് അന്തരീക്ഷത്തിന്റെ രണ്ടാമത്തെ പാളിയായ സ്ട്രാറ്റോസ്ഫിയർ ആരംഭിക്കുന്നത്. ഈ മണ്ഡലം ഏകദേശം 50 കി.മീ ഉയരം വരെ വ്യാപിച്ചിരിക്കുന്നു. സ്ട്രാറ്റോസ്ഫിയറിന്റെ താഴ്ന്ന ഭാഗങ്ങളിൽ ഊഷ്മാവിൽ കാര്യമായ വ്യത്യാസം അനുഭവപ്പെടാതെ നിലനിൽക്കുന്നു. എന്നാൽ 50 കി.മീറ്ററിനടുത്തെത്തുന്തോറും താപനില ഉയർന്നു വരുന്നതായി കാണാം. ഈ മണ്ഡലത്തിൽ മേഘങ്ങളില്ല നീരാവിയും പൊടിപടലവും ഇല്ലെന്നു തന്നെ പറയാം. സ്ട്രാറ്റോസ്ഫിയറിൽ വായുവിന്റെ ചലനം തിരശ്ചീന തലത്തിലാണ്. മർദ്ദവ്യത്യാസമുള്ള വായു അറകളിൽപ്പെട്ട് അപകടം സംഭവിക്കാതിരിക്കാൻ വിമാനങ്ങൾ മിക്കവാറും ട്രോപ്പോസ്ഫിയറിനു മുകളിലൂടെയാണ് സഞ്ചരിക്കുന്നത്. ഏതാണ്ട് 50 കിമീറ്ററിനടുത്തും മുകളിലോട്ടു മുള്ള ഭാഗം സ്ട്രാറ്റോസ്ഫിയർ എന്ന് അറിയപ്പെടുന്നു. അന്തരീക്ഷത്തിൽ ഏതാണ്ട് 30 കി.മീറ്റർ മുതൽ 50 കി.മീറ്റർ വരെ ഉയരത്തിൽ ഓസോൺ കാണപ്പെടുന്നു. ഓസോൺ പാളിയാണ് സൂര്യനിൽ നിന്ന് ഭൂമിയിലേക്കു പ്രവഹിക്കുന്ന അപകടകാരിയായ അൾട്രാവയലറ്റ് രശ്മികളെ ആഗിരണം ചെയ്ത് ജൈവമണ്ഡലത്തെ സംരക്ഷിക്കുന്നത്.


</doc>
<doc id="341203" url="https://ml.wikipedia.org/wiki?curid=341203" title="രണ്ടാം ലോകമഹായുദ്ധരംഭത്തിന്റെ സമയരേഖ">
രണ്ടാം ലോകമഹായുദ്ധരംഭത്തിന്റെ സമയരേഖ


</doc>
<doc id="341204" url="https://ml.wikipedia.org/wiki?curid=341204" title="കാൾ ഫെഡറിക് ഗോസ്">
കാൾ ഫെഡറിക് ഗോസ്

(ജനനം: 1777 ഏപ്രിൽ 30, ജർമ്മനി
മരണം: 1855 ഫെബ്രുവരി 23 ജർമ്മനി )
പ്രധാന സംഭാവനകൾ: 1 മുതൽ n വരെയുള്ള തുടർച്ചയായ എണ്ണൽ സംഖ്യകളുടെ തുക കണ്ടെത്തുന്നതിന് n(n+I) / 2 എന്ന സമവാക്യം രൂപീകരിച്ചു. സ്കെയിലും കോമ്പസും മാത്രം ഉപയോഗിച്ച് പതിനേഴു വശങ്ങളുളള പോളിഗൺ നിർമ്മിക്കാമെന്ന് കണ്ടെത്തി.എല്ലാ ബീജഗണിത സമവാക്യത്തിനും ഒരു നിർദ്ധാരണ മൂല്യം ഉണ്ടായിരിക്കും എന്നദ്ദേഹം തെളിയിച്ചു.ഇത് ബീജഗണിതത്തിന്റെ അടിസ്ഥാന സിദ്ധാന്തമായി അറിയപ്പെടുന്നു.സംഖ്യാശാസ്ത്രം, ജാമിതി ജ്യോതിശാസ്ത്രം തുടങ്ങിയ മേഖലകളിലും അദ്ദേഹം നിരവധി സംഭാവനകൾ നൽകി.

</doc>
<doc id="341212" url="https://ml.wikipedia.org/wiki?curid=341212" title="കരിമ്പൻ പോക്കാന്തവള">
കരിമ്പൻ പോക്കാന്തവള

ഏറ്റവും വലിയ പോക്കാന്തവള. 10 ഇഞ്ച് നീളവും 2.5Kg ഭാരവുമുണ്ടാകും. പുൽച്ചാടി, ചീവീട്, ചെല്ലി, കൊതുക്, കോഴി, ചെറുപക്ഷികൾ ഇവയാണ് ഭക്ഷണം. അമേരിക്കയിൽ കാണപ്പെടുന്നു.


</doc>
<doc id="341219" url="https://ml.wikipedia.org/wiki?curid=341219" title="റഷ്യയിൽ നടന്ന ഒന്നാം ലോക മഹായുദ്ധത്തിന്റെ സമയരേഖ">
റഷ്യയിൽ നടന്ന ഒന്നാം ലോക മഹായുദ്ധത്തിന്റെ സമയരേഖ


</doc>
<doc id="341224" url="https://ml.wikipedia.org/wiki?curid=341224" title="വാച്ച്">
വാച്ച്

ഒരു വ്യക്തിക്ക് കൊണ്ടുപോകാനോ അണിയാനോ വേണ്ടി നിർമ്മിച്ച ചെറിയ ഒരു ഘടികാരമാണ് വാച്ച് അഥവ മണി ഘടികാരം. അതുപയോഗിക്കുന്ന വ്യക്തി ചലിച്ചാലും സുഗമമായി പ്രവർത്തിക്കുന്ന രീതിയിലാണ് ഈ ഘടികാരം രൂപപ്പെടുത്തിയിരിക്കുന്നത്. ഒരു റിസ്റ്റ് വാച്ച് മണിബന്ധത്തിൽ അണിയാനായി രൂപകൽപ്പന ചെയ്തിരിക്കുന്നു. ഇതിന് ഒരു സ്ട്രാപ്പോ അല്ലെങ്കിൽ അതുപോലെ കയ്യിൽ കെട്ടാനുള്ള ചെയിനോ ഉണ്ടായിരിക്കും. ഇതുപോലെ, ഒരു വ്യക്തിക്ക് കീശയിൽ കൊണ്ടുനടക്കാനായാണ് പോക്കറ്റുവാച്ച് രൂപകൽപ്പന ചെയ്തിരിക്കുന്നത്. 

വാച്ചുകൾ പതിനേഴാം നൂറ്റാണ്ടിൽ സ്പ്രിങ് കൊണ്ടു പ്രവർത്തിക്കുന്ന ക്ലോക്കുകൾ രൂപപ്പെടുത്തിയെടുത്തതാണ്. ഇത്തരം ക്ലോക്കുകൾ, പതിനാലാം നൂറ്റാണ്ടിലാണ് കണ്ടുതുടങ്ങിയത്. ആദ്യ വാച്ചുകൾ ക്ലോക്ക് വർക്കുകൊണ്ടോടുന്ന മെക്കാനിക്കൽ വാച്ചുകളായിരുന്നു.

തുടർന്ന് ക്വാട്സ് വാച്ചുകൾ രംഗപ്രവേശം ചെയ്തു. ചില വാച്ചുകൾ ഡിജിറ്റൽ ഇലക്ട്രോണിക് വാച്ചുകളാണ്.



</doc>
<doc id="341225" url="https://ml.wikipedia.org/wiki?curid=341225" title="പോക്കറ്റ് വാച്ച്">
പോക്കറ്റ് വാച്ച്

പോക്കറ്റ് വാച്ച് കീശയിൽ സൂക്ഷിക്കാൻ രൂപകൽപ്പന ചെയ്ത വാച്ച് ആകുന്നു.


</doc>
<doc id="341227" url="https://ml.wikipedia.org/wiki?curid=341227" title="ചീപ്പ്">
ചീപ്പ്

ചീപ്പ് തലമുടി വകഞ്ഞു വൃത്തിയാക്കാനും രൂപപ്പെടുത്താനും ഉപയോഗിക്കുന്ന പല്ലുള്ള ഉപകരണമാണ്. പേർഷ്യയിൽ 5000 വർഷങ്ങൾക്കുമുൻപേ തന്നെ ഉപയോഗിച്ചുവന്നിരുന്നതെന്ന് പുരാവസ്തു തെളിവുകളുള്ള വളരെ പഴക്കം ചെന്ന ഉപകരണങ്ങളിലൊന്നാണ് ചീപ്പ്. 


</doc>
<doc id="341228" url="https://ml.wikipedia.org/wiki?curid=341228" title="ചുറ്റിക">
ചുറ്റിക

ചുറ്റിക ഒരു വസ്തുവിന് ശക്തിയായ പെട്ടെന്നുള്ള അടി നൽകാൻ ഉപയോഗിക്കുന്ന ഉപകരണമാണ്. മിക്ക ചുറ്റികകളും കൈ ഉപയോഗിച്ച് പ്രവർത്തിപ്പിക്കുന്നു. ആണി അടിക്കാനും ഭാഗങ്ങൾ ചേർക്കാനും ലോഹങ്ങൾ അടിച്ചുപരത്താനും വളയ്ക്കാനും പാകപ്പെടുത്താനും വസ്തുക്കളെ പരസ്പരം വേർപെടുത്താനും ഉപയോഗിക്കുന്നു. അവയുടെ ഉപയോഗം അനുസരിച്ച് ചുറ്റികകൾ പല രൂപത്തിലും വലിപ്പത്തിലും തരത്തിലുമുണ്ട്. 

പലജോലികളുടെയും അടിസ്ഥാന ഉപകരണം ചുറ്റികയാണ്. ഒരു ഉരുക്കുപോലുള്ള ലോഹം കൊണ്ടുനിർമ്മിതമായ തലഭാഗവും തടികൊണ്ടോ ലോഹം കൊണ്ടോ ഉള്ള കയ്യുമാണ് ഇതിന്റെ പ്രധാന ഭാഗങ്ങൾ. കൈകൊണ്ട് പ്രവർത്തിപ്പിക്കുന്നവയാണ് സാധാരണ ചുറ്റികകൾ. എന്നാൽ ശക്തികൂടിയ പ്രത്യേക ആവശ്യങ്ങൾക്കായുള്ള യന്ത്ര ചുറ്റികകളും ഉണ്ട്. 

പിയാനോയ്ക്കും ചുറ്റിക പോലുള്ള ഭാഗമുണ്ട്.


</doc>
<doc id="341229" url="https://ml.wikipedia.org/wiki?curid=341229" title="ചവണ">
ചവണ

ചവണവളരെച്ചെറിയ വസ്തുക്കളെ പിടിക്കാനോ പൊക്കിയെടുക്കാനോ ഉപയോഗിക്കുന്ന ഉപകരണമാണ്. ഒരു ചെരിയ വസ്തുവിനെ വിരലുകൊണ്ട് എടുക്കാൻ കഴിയാത്തത്രയും ചെറുതാണെങ്കിൽ ചവണ പകരം ഉപയോഗിക്കുന്നു. 

ചവണ ഒരു ഉത്തോലകമാണ്. 


</doc>
<doc id="341237" url="https://ml.wikipedia.org/wiki?curid=341237" title="റെസ്പ്ലൻഡന്റ് ഷ്രബ്ഫ്രോഗ്">
റെസ്പ്ലൻഡന്റ് ഷ്രബ്ഫ്രോഗ്

ആനമുടിയിൽ നിന്നാണ് ശാസ്ത്രജ്ഞർ ഇതിനെ കണ്ടെത്തിയത്. ചുവപ്പും ഓറഞ്ചും കലർന്ന ശരീരത്തിൽ നിറയെ കറുത്ത രൂപങ്ങൾ, ചുവന്ന കണ്ണ്. ഇതാണ് ഇവയുടെ രൂപം. ഇതിന്റെ ദേഹമാസകലം ഗ്രന്ഥികളാണ്. കൈ കാലുകൾ കുറിയവയായതിനാൽ മിക്കപ്പോഴും ഇഴഞ്ഞാണ് സഞ്ചാരം.


</doc>
<doc id="341239" url="https://ml.wikipedia.org/wiki?curid=341239" title="ഗില മോൺസ്റ്റർ">
ഗില മോൺസ്റ്റർ

തടിച്ചുരുണ്ട വാലുള്ള , വിഷമുള്ള ഒരിനം പല്ലിയാണ് . ("ഇംഗ്ലീഷിൽ": Gila Monster) (ശാസ്ത്രീയ നാമം: Heloderma suspectum)
ഇവയ്ക്ക് വിഷമുണ്ട്. ഇവയുടെ വാലിൽ നിറയെ കൊഴുപ്പ് രൂപത്തിൽ ശേഖരിക്കപ്പെട്ട ഭക്ഷണമാണ്. അമേരിക്കയിലെ മരുഭൂമികളിൽ കാണപ്പെടുന്നു.


</doc>
<doc id="341240" url="https://ml.wikipedia.org/wiki?curid=341240" title="ഗ്രീക്ക് ആമ">
ഗ്രീക്ക് ആമ

കറുപ്പും തേൻനിറവും കലർന്ന നിറമുള്ള ശരീരമാണിവയുടേത്. യൂറോപ്പിൽ കണ്ടു വരുന്നു. ഇവയുടെ മുട്ടകൾക്ക് പ്രാവിൻ മുട്ടയുടെ വലിപ്പമുണ്ട്. ഒച്ച്, ചെറിയ ചെടികളുടെ ഇലകൾ എന്നിവയാണ് ഭക്ഷണം.


</doc>
<doc id="341244" url="https://ml.wikipedia.org/wiki?curid=341244" title="ഫൽസുമാ മഡഗാസ്കറിൻസിസ്‌">
ഫൽസുമാ മഡഗാസ്കറിൻസിസ്‌

ആഫ്രിക്കയിലെ മഡഗാസ്കർ, കാമറൂൺ, സിംബാബ്വെ, മൊസാംബിക്ക് തുടങ്ങിയ രാജ്യങ്ങളിലും മൊറോനി, അൻത് സിരാനാമ എന്നീ ദ്വീപുകളിലും കാണപ്പെടുന്ന പല്ലിയാണ് . ഇവയുടെ പ്രധാന ഭക്ഷണം കീടങ്ങളാണ്.


</doc>
<doc id="341246" url="https://ml.wikipedia.org/wiki?curid=341246" title="നമാക്വ ഡ്വാർഫ് ആഡർ">
നമാക്വ ഡ്വാർഫ് ആഡർ

ഏറ്റവും ചെറിയ വിഷപ്പാമ്പുകളാണ് നമാക്വ ഡ്വാർഫ് ആഡറുകൾ. ശരീരത്തിന് 8 ഇഞ്ച് നീളമാണുള്ളത്. നമീബിയയിൽ കാണപ്പെടുന്ന ഇതിന്റെ ഭക്ഷണം കീടങ്ങളാണ്.


</doc>
<doc id="341248" url="https://ml.wikipedia.org/wiki?curid=341248" title="പച്ചനീർമണ്ഡലി">
പച്ചനീർമണ്ഡലി

കെട്ടിക്കിടക്കുന്ന ജലാശയങ്ങളിലാണ് പച്ചനീർമണ്ഡലി കാണപ്പെടുന്നത്. ഒലീവ് പച്ച നിറമുള്ള ശരീരം- ചിലപ്പോൾ ശരീരത്തിന്റെ ഇരു ഭാഗത്തും ചുവന്ന വര. കീഴ്ഭാഗത്ത് മഞ്ഞയോ ഓറഞ്ചോ നിറം. ഇതാണ് പച്ചനീർമണ്ഡലിയുടെ നിറം. വിഷമില്ലാത്ത ഇവ വാൽമാക്രികൾ, തവള, മത്സ്യം എന്നിവയേയാണ് ഭക്ഷണമാക്കുന്നത്.


</doc>
<doc id="341250" url="https://ml.wikipedia.org/wiki?curid=341250" title="കോസ്മോസ് (ചെടി)">
കോസ്മോസ് (ചെടി)

സൂര്യകാന്തി കുടുംബത്തിലെ ഒരു ജനുസാണ് കോസ്മോസ് (Cosmos).

 File:


</doc>
<doc id="341270" url="https://ml.wikipedia.org/wiki?curid=341270" title="ഫ്രിൽഡ് ലിസാർഡ്">
ഫ്രിൽഡ് ലിസാർഡ്

("ഇംഗ്ലീഷിൽ": Frilled Lizard) (ശാസ്ത്രീയ നാമം: Chlamydosaurus kingii) മരത്തിന്റെ നിറമുള്ള ശരീരം. കഴുത്തിന് ചുറ്റിലും മഞ്ഞയും നീലയും കലർന്ന നിറമുള്ള ഞൊറി. ഫ്രിൽഡ് ലിസാർഡിന് 3 അടിയോളം നീളമുണ്ട്. കുട പോലെ മടക്കി വച്ചിരിക്കുന്ന ഇതിന്റെ ഫ്രിൽ ശത്രുജീവികളുമായി ഏറ്റുമുട്ടുമ്പോൾ കുട നിവർത്തുമ്പോലെ വിടർത്തുന്നു. ശത്രുക്കൾ പിന്മാറിയില്ലെങ്കിൽ ഇവ അവസാന അടവായി രണ്ടു കാലിൽ എഴുന്നേറ്റ് ഓടാറുണ്ട്.


</doc>
<doc id="341271" url="https://ml.wikipedia.org/wiki?curid=341271" title="ഏക കുർണിയവാൻ">
ഏക കുർണിയവാൻ

പ്രമോദിയ അനന്തറ്റോറിനുശേഷം ലോകം ശ്രദ്ധിച്ച ഇൻഡോനേഷ്യൻ എഴുത്തുകാരനാണ് ഏക കുർണിയവാൻ(ജ: നവം: 28, 1975).ഇൻഡോനേഷ്യയുടെ അധിനിവേശ കാലഘട്ടത്തിന്റെ ചരിത്രവും ഓർമ്മകളും ജീവിതയാഥാർത്ഥ്യങ്ങളും കുർണിയവാൻ തന്റെ കൃതികളിൽ സന്നിവേശിപ്പിയ്ക്കുന്നു.
മാൻ ബുക്കർ പുരസ്ക്കാരത്തിനു നാമനിർദ്ദേശം ചെയ്യപ്പെട്ട ആദ്യ ഇൻഡോനേഷ്യൻ എഴുത്തുകാരനുമാണ് ഏക കുർണിയവാൻ.
ബ്യൂട്ടി ഈസ് എ വൂണ്ട് (Beauty Is a Wound 


</doc>
<doc id="341275" url="https://ml.wikipedia.org/wiki?curid=341275" title="ഡീഗോ ഫോർലാൻ">
ഡീഗോ ഫോർലാൻ

ഒരു ഉറുഗ്വായൻ ഫുട്ബോൾ കളിക്കാരനാണ് ഡീഗോ ഫോർലാൻ. രണ്ടു പിച്ചി ട്രോഫിയും, രണ്ടു യൂറോപ്യൻ ഗോൾഡൻ ഷൂ രണ്ടും നേടിയിട്ടുള്ള ഇദ്ദേഹം 2010 ലോകകപ്പിലെ മികച്ച കളിക്കാരനുള്ള ഗോൾഡൻ ബോൾ പുരസ്കാരവും കരസ്ഥമാക്കിയിട്ടുണ്ട്. ഉറുഗ്വായ് ക്കു വേണ്ടി 100 കളികളിൽ ബൂട്ട് കെട്ടിയ ആദ്യ കളിക്കാരനായ ഫോർലാൻ എക്കാലത്തെയും മികച്ച ഉറുഗ്വായൻ കളിക്കാരിൽ ഒരാളായിട്ടാണ് കണക്കാക്കപ്പെടുന്നത്.


</doc>
<doc id="341282" url="https://ml.wikipedia.org/wiki?curid=341282" title="ബീഡഡ് ലിസാർഡ്">
ബീഡഡ് ലിസാർഡ്

വിഷമുള്ള ഒരിനം പല്ലിയാണ് . സൗത്ത് മെക്സിക്കോയിലാണ് ഇവ കാണപ്പെടുന്നത്.


</doc>
<doc id="341283" url="https://ml.wikipedia.org/wiki?curid=341283" title="വരയൻ ചുരുട്ട">
വരയൻ ചുരുട്ട

(ഇംഗ്ലീഷിൽ: Banded Kukri Snake) 
ചാരം കലർന്ന തവിട്ടു നിറമുള്ള ശരീരം, ശരീരത്തിൽ അടിഭാഗത്ത് വെള്ള, ഇടവിട്ട് നല്ല കറുത്ത നിറമുള്ള വളയങ്ങൾ - ഇത് ചേർന്നതാണ് വരയൻ ചുരുട്ടയുടെ രൂപം. ഇവയുടെ തലയിൽ V ആകൃതിയിലുള്ള അടയാളങ്ങൾ ഉണ്ട്. വിഷമില്ലാത്ത ഇവ ഒരിക്കലും കടിക്കാറില്ല. പല്ലി, ഓന്ത്, ചുണ്ടെലി, പക്ഷികളുടേയും മറ്റും മുട്ട എന്നിവയാണ് വരയൻ ചുരുട്ടയുടെ ഭക്ഷണം. ചിതൽപ്പുറ്റ്, മാളങ്ങൾ, മരപ്പൊത്തുകൾ എന്നിവിടങ്ങളിൽ കാണപ്പെടുന്നു.


</doc>
<doc id="341297" url="https://ml.wikipedia.org/wiki?curid=341297" title="കെ.എം. ഷെരീഫ്">
കെ.എം. ഷെരീഫ്

വിവർത്തകനും സാഹിത്യനിരൂപകനും വിമർശകനും സാഹിത്യാദ്ധ്യാപകനുമാണ് കെ.എം.ഷെരിഫ്. ഇപ്പോൾ കലിക്കറ്റ് സർവ്വകലാശാലയിൽ ഇംഗ്ലീഷ് വിഭാഗത്തിൽ അദ്ധ്യാപകനും ഗവേഷണമാർഗ്ഗദർശിയുമാണ്.
കോഴിക്കോട് സ്വദേശിയായ ഷെരീഫ് ഇംഗ്ലീഷ് സാഹിത്യത്തിൽ എം.എ., പി.ജി.ഡി.ഇ.എസ്, പി.എച്ച് ഡി ബിരുദങ്ങൾ നേടി ഗുജറാത്തിലും പുതുച്ചേരി സംസ്ഥാനത്തിന്റെ ഭാഗമായ കാരിക്കാലിലും കോളേജ് അദ്ധ്യാപകനായി ജോലിചെയ്തു. വിദ്യാർത്ഥിജീവിതകാലത്തുതന്നെ സാഹിത്യത്തിലും പൊതുജീവിതത്തിലും ഗാഢമായ താല്പര്യം പുലർത്തിയ ഷെരീഫ് അക്കാലം മുതൽ എഴുതിത്തുടങ്ങിയിരുന്നു. ഗുജറാത്തിഭാഷയും ദലിത് സാഹിത്യവും രാഷ്ട്രീയവും പഠിക്കുവാൻ ഗുജറാത്തിലെ അദ്ധ്യാപകജീവിതം അവസരമൊരുക്കി. മലയാളത്തിൽ നിന്ന് ഗുജറാതാതിയിലേക്കും ഗുജറാത്തിയിൽനിന്ന് മലയാളത്തിലും വിവർത്തനങ്ങൾ നടത്തി. 

കെ.എം.ഷെരീഫിനെക്കുറിച്ചുള്ള കാലിക്കറ്റ് യൂനിവേഴ്സിറ്റി വെബ്ബ് സൈറ്റിലെ പേജ് http://www.universityofcalicut.info/index.php?option=com_content&task=view&id=2669


</doc>
<doc id="341317" url="https://ml.wikipedia.org/wiki?curid=341317" title="വി. സി. ഹാരിസ്">
വി. സി. ഹാരിസ്

സാഹിത്യനിരൂപകനും ചലച്ചിത്രനിരൂപകനും ചലച്ചിത്രസംവിധായകനും സർവ്വകലാശാല അദ്ധ്യാപകനുമാണ് വി. സി. ഹാരിസ് (ജനനം: 1958 ജൂലൈ 29 - മരണം: 2017 ഒക്ടോബർ 9). മലയാളത്തിൽ ഉത്തരാധുനികതയെക്കുറിച്ചു നടന്ന സംവാദങ്ങളിൽ ശ്രദ്ധേയമായ പങ്കാളിത്തം വഹിച്ചു. മയ്യഴിയിൽ ജനിച്ച ഹാരിസ് കണ്ണൂർ എസ്. എൻ. കോളേജിലും കാലിക്കറ്റ് സർവ്വകലാശാല ഇംഗ്ലീഷ് വിഭാഗത്തിലുമാണ് പഠിച്ചത്. കോഴിക്കോട് ഫറൂഖ് കോളേജിൽ അധ്യാപകനായിരുന്നു ഹാരിസ്. കേരള ചലച്ചിത്ര അക്കാദമിയിലും സെൻട്രൽ ഇൻസ്റ്റിറ്റ്യൂട്ട് ഓഫ് ഇന്ത്യൻ ലാംഗ്വേജസിന്റെ നിർവാഹക സമിതിയിലും അംഗമായിരുന്നു.

മയ്യഴിയിൽ ജനിച്ചു. സ്കൂൾ വിദ്യാഭ്യാസം മയ്യഴിയിലെ ജവഹർലാൽ നെഹ്രു ഹൈസ്കൂളിൽ. കണ്ണൂർ എസ്.എൻ കോളേജിലും കാലിക്കറ്റ് സർവ്വകലാശാല ഇംഗ്ലീഷ് വിഭാഗത്തിലുമായി പഠനം. ഫറൂക്ക് കോളേജിൽ ഇംഗ്ലീഷ് വിഭാഗത്തിൽ ലൿചററായി ജോലിചെയ്തിരുന്നു. കോട്ടയത്തെ മഹാത്മാഗാന്ധി സർവ്വകലാശാലയിലെ സ്കൂൾ ഓഫ് ലെറ്റേഴ്സിൽ അദ്ധ്യാപകനായി. 2017 ഒക്ടോബർ 5 നു ഓട്ടോറിക്ഷയിൽ യാത്ര ചെയ്യുന്നതിനിടെ കുഴഞ്ഞു വീണ്, കോട്ടയം മെഡിക്കൽ കോളേജിൽ അത്യാഹിത വിഭാഗത്തിൽ അഡ്മിറ്റ് ചെയ്യപ്പെട്ടിരുന്നു. ആശുപത്രിയിൽ ചികിത്സയിലിരിക്കെ 9 ആം തീയ്യതി തിങ്കളാഴ്ച രാവിലെ 11 മണിയോടെ മരിച്ചു.


</doc>
<doc id="341320" url="https://ml.wikipedia.org/wiki?curid=341320" title="ഊർജ്ജസംഭരണം">
ഊർജ്ജസംഭരണം

ഒരു സമയത്തുനിർമ്മിക്കുന്ന ഊർജ്ജം മറ്റൊരു സമയത്ത് ഉപയോഗിക്കാനായി ശേഖരിച്ചു വയ്ക്കുന്ന പ്രക്രിയയാണ് ഊർജ്ജസംഭരണം (Energy storage). പ്രായോഗികമായോ സാമ്പത്തികമായോ ശേഖരിച്ചുവയ്ക്കാൻ ബുദ്ധിമുട്ടുള്ള ഊർജ്ജരൂപങ്ങളെ അതിനു അനുയോജ്യമായ മറ്റൊരു രൂപത്തിലാക്കി സംഭരിക്കുകയാണ് ചെയ്യുന്നത്. വലിയ അളവിൽ ഊർജ്ജം സൂക്ഷിക്കുന്നതിന് ലോകത്തിൽ 99 ശതമാനവും ഉപയോഗിക്കുന്നത് ജലം പമ്പുചെയ്ത് ഉയരത്തിലുള്ള അണക്കെട്ടിൽ സൂക്ഷിക്കുന്ന രീതിയാണ്. ചില സാങ്കേതികവിദ്യകൾ പെട്ടെന്നുള്ള ഊർജ്ജആവശ്യങ്ങൾക്ക് ഉപകരിക്കുമ്പോൾ മറ്റു ചിലവ ദീർഘകാലത്തേക്ക് സൂക്ഷിക്കാനായി ഉപയോഗിക്കുന്നവയാണ്. കീ കൊടുത്ത് ഉപയോഗിക്കുന്ന വാച്ചിൽ ഊർജ്ജം സ്ഥാനികോർജ്ജം ആയി ഉപയോഗിക്കുമ്പോൾ ചാർജ്ജുചെയ്യാവുന്ന ബാറ്ററികളിൽ രാസോർജ്ജമായിട്ട് ആണ് മൊബൈൽ ഫോണിനു വേണ്ട ഊർജ്ജം സംഭരിക്കുന്നത്.


</doc>
<doc id="341326" url="https://ml.wikipedia.org/wiki?curid=341326" title="ഓറിയന്റൽ ഗാർഡൻ ലിസാർഡ്">
ഓറിയന്റൽ ഗാർഡൻ ലിസാർഡ്

പ്രധാനമായും ഏഷ്യയിൽ കാണപ്പെടുന്ന അഗാമിഡൈ പല്ലികുടുംബത്തിലെ അംഗമാണ് ഓറിയന്റൽ ഗാർഡൻ ലിസാർഡ് .


</doc>
<doc id="341358" url="https://ml.wikipedia.org/wiki?curid=341358" title="ഐ.ജി. ഭാസ്കര പണിക്കർ‌">
ഐ.ജി. ഭാസ്കര പണിക്കർ‌

കേരള ശാസ്ത്രസാഹിത്യ പരിഷത്ത് സ്ഥാപകാംഗം, ചിന്തകൻ, പ്രശസ്തനായ ഗണിതാദ്ധ്യാപകൻ എന്നീ നിലകളിൽ പ്രശസ്തനായിരുന്നു പ്രൊഫ. ഐ.ജി.ഭാസ്കര പണിക്കർ‌ (ജ. 1926 ജനുവരി 28 - മ. 2016 ജൂൺ 17). സ്വകാര്യ കോളേജ് അദ്ധ്യാപകരുടെ സംഘടന സ്ഥാപകനായിരുന്ന ഇദ്ദേഹം സംശുദ്ധനായ പൊതുപ്രവർത്തകനും മികച്ച വായനക്കാരനുമായിരുന്നു. 

എറണാകുളം ജില്ലയിലെ ഏരൂരിൽ ജനിച്ചു. അച്ഛൻ ഗോവിന്ദപ്പണിക്കർ അമ്മ കുഞ്ചിയമ്മ. സർക്കാർ ഉദ്യോഗസ്ഥനായിരുന്നു അച്ഛൻ - അമ്മ വീട്ടുകാർ പാരമ്പര്യമായി വിഷവൈദ്യവും മന്ത്രവാദവും ചെയ്തു വന്നിരുന്നു. തൃപ്പൂണിത്തുറയിൽ വിദ്യാഭ്യാസം- ഏറണാകുളം ശ്രീ രാമവർമ്മ ഹൈസ്കൂളിൽ ഫസ്റ്റ് ഫോറം മുതൽ എസ് എസ് എൽ സി വരെ ഇംഗ്ലീഷ് മിഡിയത്തിൽ പഠനം. വൈലോപ്പിള്ളി ശ്രീധരമേനോൻ അധ്യാപകനായിരുന്നു. അക്കാലത്ത് ' കൊച്ചി സംസ്ഥാനത്ത് രണ്ടാം റാങ്കോടെ SSLC വിജയിച്ചു. മഹാരാജാസ് കോളേജിൽ നിന്ന് 1946ൽ ഗണിത ശാസ്ത്രത്തിൽ ഒന്നാം റാങ്കോടെ വിജയിച്ചു. മദ്രാസ് പ്രസിഡൻസി കോളേജിൽ നിന്നും MA മാത്തമാറ്റിക്സ് പൂർത്തിയാക്കി.


</doc>
<doc id="341360" url="https://ml.wikipedia.org/wiki?curid=341360" title="വട്ടിയാംതോട്‌">
വട്ടിയാംതോട്‌

കണ്ണൂർ ജില്ലയിലെ ഇരിട്ടിയിൽ നിന്നും 12 കിലോമീറ്റർ അകലെയുള്ള ഒരു ഗ്രാമമാണ് "വട്ടിയാംതോട്‌".

ഇവിടെ നിന്നും എത്തിച്ചേരാവുന്ന മറ്റ് സ്ഥലങ്ങൾ: മാട്ടറ,കാലാങ്കി,കടമനക്കണ്ടി,മണിക്കടവ്‌,ശാന്തിനഗർ,കോളിത്തട്ട്,ആനറ കാഞ്ഞിരക്കൊല്ലി.

അടുത്തുള്ള വിദ്യാഭ്യാസസ്ഥാപനങ്ങൾ മണിക്കടവ്‌ ഹയർസെക്കന്ററി സ്കൂൾ, കാരിസ് യു പി സ്കൂൾ മാട്ടറ, ഗവ:എൽ പി സ്കൂൾ മാട്ടറ


</doc>
<doc id="341375" url="https://ml.wikipedia.org/wiki?curid=341375" title="ജാനകി ബല്ലഭ് പട്നായിക്">
ജാനകി ബല്ലഭ് പട്നായിക്

ഒഡീഷയുടെ മുൻ മുഖ്യമന്ത്രിയും കോൺഗ്രസ് നേതാവുമാണ് ജാനകി ബല്ലഭ് പട്നായിക് (; 3 ജനുവരി 1927 – 21 ഏപ്രിൽ 2015). 1980 മുതൽ 1989 വരെ രണ്ടുതവണയും 1995 മുതൽ 1999 വരെ മൂന്നാം തവണയും ഒഡീഷയിൽ മുഖ്യമന്ത്രിയായിരുന്ന ഇദ്ദേഹം 2009 മുതൽ 2014 വരെ അസം ഗവർണറായും സേവനമനുഷ്ഠിച്ചിട്ടുണ്ട്. 1971-ൽ ഇന്ദിരാഗാന്ധി മന്ത്രിസഭയിൽ പ്രതിരോധ സഹമന്ത്രി, 1980-ൽ കേന്ദ്ര തൊഴിൽ-വിനോദസഞ്ചാര-വ്യോമയാന വകുപ്പ് മന്ത്രി എന്നീ പദവികളിലും പ്രവർത്തിച്ചു. 2004 മുതൽ 2009 വരെ ഒഡീഷ നിയമസഭയിൽ പ്രതിപക്ഷ നേതാവായിരുന്നു.

1927-ൽ ഒഡീഷയിലെ പുരി ജില്ലയിലുള്ള രാമേശ്വർ ഗ്രാമത്തിലാണ് ജെ.ബി. പട്നായിക് ജനിച്ചത്. പത്രപ്രവർത്തകനായി ഔദ്യോഗിക ജീവിതം ആരംഭിച്ചു. 1971-ൽ ആദ്യമായി ലോക്സഭയിലേക്ക് തെരഞ്ഞെടുക്കപ്പെട്ടു. അന്നത്തെ ഇന്ദിരാഗാന്ധി മന്ത്രിസഭയിൽ പ്രതിരോധസഹമന്ത്രിയായി. 1980-ൽ കേന്ദ്ര തൊഴിൽ-വിനോദസഞ്ചാര-വ്യോമയാന വകുപ്പ് മന്ത്രിയുമായി. മൂന്നുതവണ ഒഡീഷയുടെ മുഖ്യമന്ത്രിയായിരുന്ന ഇദ്ദേഹം 2004 മുതൽ 2009 വരെ ഒഡീഷ നിയമസഭയിൽ പ്രതിപക്ഷ നേതാവുമായിരുന്നു. അതിനുശേഷം അസമിലെ ഗവർണറായും പ്രവർത്തിച്ചു.

ദേശീയ വനിതാ കമ്മീഷന്റെ ആദ്യത്തെ അധ്യക്ഷയായ ജയന്തി പട്നായിക്കിനെയാണ് ഇദ്ദേഹം വിവാഹം കഴിച്ചത്. പൃഥ്വി ബല്ലഭ് പട്നായിക്, സുദാത്ത പട്നായിക്, സുപ്രിയ പട്നായിക് എന്നിവർ മക്കളാണ്.

2015 ഏപ്രിൽ 21-ന് തിരുപ്പതി രാഷ്ട്രീയ സംസ്കൃത സർവകലാശാലയുടെ ബിരുദ ദാനച്ചടങ്ങിൽ പങ്കെടുക്കാനെത്തിയപ്പോഴുണ്ടായ നെഞ്ചുവേദനയെത്തുടർന്ന് ജെ.ബി. പട്നായിക് അന്തരിച്ചു.


</doc>
<doc id="341402" url="https://ml.wikipedia.org/wiki?curid=341402" title="വാർധ നദി">
വാർധ നദി

ഇന്ത്യയിലെ വിദർഭ പ്രദേശത്തുകൂടി ഒഴുകുന്ന നദികളിലൊന്നാണ് വാർധ നദി (Marathi: वर्धा Telugu: వార్ధా నది). ചമോർഷി പട്ടണത്തിന്റെ തെക്കു ഭാഗത്തുവെച്ച്, വാർധ ന‍ദി വൈഗംഗ നദിയുമായി ചേരുകയും തുടർന്ന് തെലങ്കാനയിലെ അഡിലാബാദ് ജില്ലയിൽ വെച്ച് പ്രാണഹിത നദിയായി മാറി ഗോദാവരി നദിയിൽ ലയിക്കുന്നു.


</doc>
<doc id="341405" url="https://ml.wikipedia.org/wiki?curid=341405" title="ഏഷ്യയിലെ ദ്വീപുകളുടെ പട്ടിക">
ഏഷ്യയിലെ ദ്വീപുകളുടെ പട്ടിക

ഏഷ്യയിലെ ദ്വീപുകളുടെ പട്ടിക


</doc>
<doc id="341406" url="https://ml.wikipedia.org/wiki?curid=341406" title="സുൽത്താൻ ബിൻ സൽമാൻ ബിൻ അൽ സൗദ്">
സുൽത്താൻ ബിൻ സൽമാൻ ബിൻ അൽ സൗദ്

റോയൽ സൗദി എയർഫോഴ്സ് പൈലറ്റും, അമേരിക്കയുടെ ബഹിരാകാശ ദൗത്യമായ എസ്.ടി.എസ്-51-ജി യിലെ അംഗവുമായിരുന്നു സുൽത്താൻ ബിൻ സൽമാൻ ബിൻ അൽ സൗദ്. സൗദ് രാജകുടുംബത്തിലെ അംഗം കൂടിയാണ് സുൽത്താൻ. ബഹിരാകാശസഞ്ചാരം നടത്തുന്ന ആദ്യ അറബ് വംശജനും, ഇസ്ലാമുമാണ് സുൽത്താൻ. ഒരു ബഹിരാകാശ വാഹനത്തിൽ സഞ്ചരിക്കുന്ന ഏറ്റവും പ്രായം കുറഞ്ഞ വ്യക്തി കൂടിയായിരുന്നു സുൽത്താൻ.

1956 ജൂൺ 27 ന് സൗദി അറേബ്യയിലെ റിയാദിലാണ് സുൽത്താൻ ജനിച്ചത്. സൗദി അറേബ്യയുടെ ഇപ്പോഴത്തേ ഭരണാധികാരിയായ സൽമാൻ രാജാവിന്റെ രണ്ടാമത്തെ മകനാണ് സുൽത്താൻ. സുൽത്താൻ ബിൻദ് തുർക്കി അൽ സുദൈരി ആണ് മാതാവ്.
റിയാദിലെ സ്കൂളിലായിരുന്നു സിൽത്താൻ തന്റെ പ്രാഥമിക വിദ്യാഭ്യാസം പൂർത്തിയാക്കിയത്. അമേരിക്കയിലെ ഡെൻവർ സർവ്വകലാശാലയിൽ നിന്നും മാസ്സ് കമ്മ്യൂണിക്കേഷനിൽ സുൽത്താൻ തന്റെ ബിരുദം പൂർത്തിയാക്കി. രാഷ്ട്രതന്ത്രവും, സാമൂഹ്യശാസ്ത്രവും പ്രധാനവിഷയങ്ങളായി, 1999 ൽ സിറാകുസ് സർവ്വകലാശാലയിൽ നിന്നും ബിരുദാനന്തരബിരുദവും കരസ്ഥമാക്കി.
1982 ൽ സൗദി അറേബ്യയുടെ വിവര മന്ത്രാലയത്തിൽ ഒരു ഗവേഷകനായിട്ടായിരുന്നു സുൽത്താൻ തന്റെ ഔദ്യോഗിക ജീവിതം ആരംഭിച്ചത്. 1984 വരേ അദ്ദേഹം ഈ ഉദ്യോഗത്തിൽ തുടർന്നു. 1984 ൽ ലോസ് ആഞ്ചൽസിൽ വച്ചു നടന്ന വേനൽക്കാല ഒളിംപിക്സിൽ പങ്കെടുത്ത സൗദി അറേബ്യൻ സംഘത്തിന്റെ മീഡിയ കമ്മിറ്റിയുടെ ഡെപ്യൂട്ടി ഡയറക്ടറായിരുന്നു സുൽത്താൻ.

1958 ജൂൺ 17 മുതൽ ജൂൺ 24 വരെ, അമേരിക്കയുടെ ബഹിരാകാശ ദൗത്യമായ STS-51-G ൽ ഒരു പേലോഡ് സ്പെഷലിസ്റ്റായി സുൽത്താൻ രാജകുമാരൻ യാത്ര ചെയ്തു. തന്റെ 28 ആമത്തെ വയസ്സിലായിരുന്നു സുൽത്താൻ രാജകുമാരന്റെ ബഹിരാകാശയാത്ര. ഇതോടെ, ബഹിരാകാശ യാത്ര നടത്തിയ ഏറ്റവും പ്രായം കുറഞ്ഞ വ്യക്തി എന്ന ബഹുമതിയും സുൽത്താന്റെ പേരിലായി.


</doc>
<doc id="341408" url="https://ml.wikipedia.org/wiki?curid=341408" title="യൂറോപ്പിലെ ദ്വീപുകളുടെ പട്ടിക">
യൂറോപ്പിലെ ദ്വീപുകളുടെ പട്ടിക

യൂറോപ്പിലെ ദ്വീപുകളുടെ പട്ടിക


</doc>
<doc id="341409" url="https://ml.wikipedia.org/wiki?curid=341409" title="ദ കോൺജൂറിങ്ങ്">
ദ കോൺജൂറിങ്ങ്

2013 -ൽ പുറത്തിറങ്ങിയ ഒരു അമേരിക്കൻ ഹൊറർ ചിത്രമാണ് ദ കോൺജൂറിങ്ങ്. ജെയിംസ് വാൻ സംവിധാനം ചെയ്ത ചിത്രത്തിൽ പാട്രിക് വിൽസണും വെറ ഫാർമിഗയും മുഖ്യകഥാപാത്രങ്ങളായ എഡ് വാറൻ, ലൊറെയ്ൻ വാറൻ എന്നിവരെ അവതരിപ്പിച്ചു. പ്രേതബാധപോലുള്ള അസാധാരണമായ കാര്യങ്ങൾ അന്വേഷിക്കുകയും ഈ വിഷയത്തിൽ അനേകം പുസ്തകങ്ങൾ എഴുതുകയും ചെയ്തിട്ടുള്ള വാറൻ ദമ്പതികൾ സമാനമായ സാഹചര്യം നേരിടുന്ന പെറോൺ കുടുംബത്തിന്റെ സഹായതിനെത്തുന്നതാണ് ചിത്രത്തിന്റെ ഇതിവൃത്തം.

ജൂലായ് 19, 2013 -ൽ ചിത്രം യുഎസിലും കാനഡയിലും പ്രദർശനത്തിനെത്തി. യുകെ യിലും ഇന്ത്യയിലും ആഗസ്റ്റ് 6 -ന് ആണ് ചിത്രം പുറത്തിറങ്ങിയത്. 20 ദശലക്ഷം
ഡോളർ ചിലവിൽ നിർമിച്ച ചിത്രം മികച്ച പ്രതികരണം നേടുകയും ലോകമെമ്പാടും ആയി 318 ദശലക്ഷം ഡോളർ വരുമാനം നേടുകയും ചെയ്തു. ഹൊറർ ശ്രേണിയിൽ എക്കാലത്തെയും ഏറ്റവും വരുമാനം നേടുന്ന ചിത്രങ്ങളിൽ ഒന്നാണ് ദ കോൺജൂറിങ്. ചിത്രത്തിന്റെ രണ്ടാം ഭാഗമായ ദ കോൺജൂറിങ്ങ് 2, ജൂൺ 10, 2016- ന് പുറത്തിറങ്ങി.

1971 -ൽ റോജർ-കാരോലിൻ പെറോൺ ദമ്പതികൾ തങ്ങളുടെ മക്കളായ ആൻഡ്രിയ, നാൻസി, ക്രിസ്റ്റീൻ, സിൻഡി പിന്നെ ഏപ്രിൽ എന്നിവരോടൊപ്പം ഒരു പഴയ ഫാം ഹൗസിലേക്ക് താമസം മാറ്റുന്നു. വളർത്തുനായ ആയ സാഡി വീട്ടിലേക്കു പ്രവേശിക്കാൻ തയ്യാറാവാത്തതും പെൺകുട്ടികളിൽ ഒരാൾ വീട്ടിൽ ഒരു നിലവറ കണ്ടെത്തിയതും ഒഴിച്ചാൽ വീടുമാറ്റം സുഗമമായി നടന്നു. 

ആദ്യ രാത്രികളിൽ ചില അസാധാരണ സംഭവങ്ങൾ നടന്നു. വളർത്തുനായ മുറ്റത്ത് ചത്തു കിടക്കുന്നത് കാണപ്പെട്ടു. വീട്ടിലെ എല്ലാ ക്ലോക്കുകളും പുലർച്ചെ കൃത്യം 3.07 പ്രവർത്തനം നിലക്കും. ഒരു രാത്രി, ക്രിസ്റ്റീൻ ഒരു ആത്മാവിനെ കാണാനിടയാവുകയും ഉറക്കെ നിലവിളിക്കുകയും ചെയ്യുന്നു. കാരോലിൻ തുണികൾ അടക്കിവെക്കുന്നതിനിടെ ഹാളിൽ കയ്യടി ശബ്ദം കേൾക്കുകയും നോക്കുമ്പോൾ നിലവറയിലേക്കുള്ള വാതിൽ പയ്യെ തുറക്കുന്നതും കണ്ടു. അന്വേഷിക്കാൻ തീപ്പെട്ടി വെളിച്ചവുമായി നിലവറയിൽ ഇറങ്ങിയ കാരോലിനു മുന്നിൽ ഒരു ആത്മാവ് പ്രത്യക്ഷപ്പെടുകയും അവളെ നിലവറയിൽ കുടുക്കികളയുകയും ചെയ്യുന്നു. ഇതേ നിമിഷം തന്നെ ആൻഡ്രിയെയും സിൻഡിയെയും അലമാരയുടെ മുകളിൽ നിന്ന് ഒരു പ്രേതം ആക്രമിക്കുന്നു.

പ്രേതബാധ ഒഴിപ്പിക്കുന്നതിൽ വിദഗ്ദ്ധരായ എഡ് വാറനെയും ലൊറെയ്ൻ വാറനെയും സമീപിക്കാൻ കാരോലിൻ തീരുമാനിക്കുന്നു. പ്രാഥമിക നിരീക്ഷണത്തിൽ പ്രേതബാധ ഉണ്ടെന്നു കണ്ടെത്തിയ വാറൻ ദമ്പതികൾ ബാധയൊഴിപ്പിക്കൽ വേണ്ടിവരുമെന്ന തീരുമാനത്തിൽ എത്തി. എന്നാൽ ഇതിന് അനുമതി ലഭിക്കണമെങ്കിൽ പള്ളി മുൻപാകെ തെളിവ് സമർപ്പിക്കേണ്ടി വരും. 

വീടിന്റെ ചരിത്രം വിശകലനം ചെയ്ത വാറൻ ദമ്പതികൾ, ബാത്‌ഷെബാ എന്ന് പേരുള്ള ഒരു സ്ത്രീയുടെ കൈവശം ആയിരുന്നു ഒരിക്കൽ വീട് എന്ന് കണ്ടെത്തി. ദുർമന്ത്രവാദിനി ആയി അറിയപ്പെട്ടിരുന്ന അവർ തന്റെ കുട്ടിയെ ബലികൊടുത്തശേഷം ആത്മഹത്യ ചെയ്യുകയായിരുന്നു. ഒരിക്കൽ 200 ഏക്കറിലധികം ഉണ്ടായിരുന്ന സ്ഥലം പിന്നെ പല കഷ്ണങ്ങളായി വിൽക്കുകയുണ്ടായി. ഇവിടെ നിർമിച്ച വീടുകളിൽ എല്ലാം നിരവധി കൊലപാതകങ്ങളും ആത്മഹത്യകളും നടന്നിട്ടുണ്ട്. 

വാറൻ ദമ്പതികൾ ബാധയൊഴിപ്പിക്കൽ നടത്തുന്നതിന് അനുമതി ലഭിക്കുന്നതിനാവശ്യമായ തെളിവുകൾ ശേഖരിക്കാൻ തുടങ്ങി. ഉറക്കത്തിൽ ആൻഡ്രിയയുടെ മുറിയിലേക്ക് കയറുന്ന സിൻഡിയെ കാണാതാവുന്നു. മുറിയിലെ അലമാരക്കുള്ളിൽ ഒരു രഹസ്യമാർഗ്ഗം കണ്ടെത്തിയ ലൊറെയ്ൻ അതുവഴി പ്രവേശിക്കുമ്പോൾ തറയിൽ വിരിച്ചിരിക്കുന്ന പലക തകർന്ന് നിലവറയിൽ പതിക്കുന്നു. അവിടെ വച്ച് അവർ ഒരു പ്രേതത്തെ കാണുന്നു. അതെ സമയം നാൻസിയെ ഒരു ബാഹ്യശക്തി മുടിക്കുപിടിച്ചു നിലത്തുകൂടി വലിച്ചിഴക്കുന്നു. 

വാറൻ ദമ്പതികൾ തെളിവുകൾ പള്ളി മുൻപാകെ സമർപ്പിക്കാൻ പോകുന്ന സമയം പെറോൺ കുടുംബം ഒരു ഹോട്ടലിൽ അഭയം തേടുന്നു. തിരികെ വരുന്ന സമയത്ത് വാറൻ ദമ്പതികളുടെ മകളായ ജൂഡിയെ ബാത്‌ഷെബയുടെ ആത്മാവ് ആക്രമിക്കുന്നു. തക്കസമയത്ത് എഡ് വാറൻ എത്തിച്ചേരുന്നതിനാൽ കുട്ടിക്ക് ഒന്നും സംഭവിക്കുന്നില്ല. 

ബാത്‌ഷെബയുടെ ആത്മാവ് കയറിക്കൂടിയ കാരോലിൻ മക്കളായ ക്രിസ്റ്റീനെയും ഏപ്രിലിനെയും കൂട്ടി വീട്ടിലേക്ക് മടങ്ങുന്നു. എഡ്, ലൊറെയ്ൻ, റോജർ, രണ്ടു അനുയായികൾ, ഒരു പോലീസ് ഓഫിസർ എന്നിവർ വീട്ടിലേക്ക് വേഗം തിരിക്കുന്നു. വീടിന്റെ നിലവറയിൽ ക്രിസ്റ്റീനിനേ വധിക്കാൻ ശ്രമിക്കുന്നതിനിടെ അവർ എത്തിച്ചേരുകയും തടയുകയും ചെയ്യുന്നു. അനുമതിക്ക് കാത്തുനിൽക്കാതെ ബാധയൊഴിപ്പിക്കൽ ഉടനെ നടത്താൻ എഡ് തീരുമാനിക്കുന്നു. കസേരയിൽ ബന്ധിപ്പിക്കപ്പെട്ട കാരോലിൻ ഇടക്ക് മോചിതയാവുകയും ഏപ്രിലിനെയും വധിക്കാൻ ശ്രമിക്കുകയും ചെയ്യുന്നു. എന്നാൽ ലൊറെയ്ൻ അവരുടെ ശ്രദ്ധ തിരിക്കുന്നതിൽ വിജയിക്കുകയും അത് വഴി ബാധയൊഴിപ്പിക്കൽ പൂർത്തിയാക്കാൻ കഴിയുകയും ചെയ്യുന്നു. 



</doc>
<doc id="341432" url="https://ml.wikipedia.org/wiki?curid=341432" title="അംഗൻവാടി">
അംഗൻവാടി

അംഗൻവാടി എന്ന വാക്കിനർഥം വീട്ടുമുറ്റത്തെ പരിപാലനം എന്നാണ്. കേന്ദ്രസർക്കാർ സമഗ്ര ശിശുവികസന പരിപാടിയുടെ സേവനഭാഗമായി 1975 ഒക്ടോബർ 2ന് രാഷ്ട്രപിതാവ് മഹാത്മാഗാന്ധിയുടെ 106-ാം ജന്മദിനത്തിൽ, കുഞ്ഞുങ്ങളുടെ പോഷകാഹാരക്കുറവും പട്ടിണിയും ഇല്ലാതാക്കാനായി തുടങ്ങിയതാണീ പദ്ധതി. 

ഒരു മാതൃകാ അംഗൻവാടികേന്ദ്രം ഇന്ത്യൻ ഗ്രാമങ്ങളിൽ വേണ്ട അടിസ്ഥാന ആരോഗ്യരക്ഷ സംവിധാനം നൽകുന്നു. ഇത് ഇന്ത്യയിലെ പൊതു ആരോഗ്യപരിപാലനസേവനസംവിധാനത്തിന്റെ ഭാഗമാണ്. ജനസംഖ്യാനിയന്ത്രണത്തിനുവേണ്ട ഗർഭനിരോധനോപാധികളുടെ വിതരണവും ബോധവത്കരണവും, ആരോഗ്യ പോഷകാഹാരവിദ്യാഭ്യാസം, പ്രീസ്കൂൾ പ്രവർത്തനങ്ങൾ എന്നിവ ഉൾക്കൊള്ളുന്ന അടിസ്ഥാന ആരോഗ്യപ്രവത്തനങ്ങൾ നടത്തുന്നു. ഈ കേന്ദ്രങ്ങൾ, ഒ. ആർ. എസ്ന്റെയും അടിസ്ഥാന മരുന്നുകളുടെയും ഗർഭനിരോധനോപാധികളുടെയും സംഭരണവിതരണ കേന്ദ്രങ്ങളായും പ്രവർത്തിച്ചുവരുന്നുണ്ട്. 

ഏതാണ്ട് 13.3 ലക്ഷം അംഗൻവാടികളും മിനി അംഗൻവാടികളും രാജ്യത്ത് പ്രവർത്തിച്ചുവരുന്നു. ഇവ പോഷകാഹാരവിതരണം, അനൗപചാരിക വിദ്യാഭ്യാസപ്രവർത്തനം, പോഷകാഹാരവും ആരോഗ്യപരിപാലനവും ആരോഗ്യവിദ്യാഭ്യാസം, രോഗപ്രതിരോധപ്രവർത്തനങ്ങൾ, ആരോഗ്യപരിശോധന, കൂടുതൽ പരിശോധനയ്ക്കും രോഗനിർണ്ണയനത്തിനുമായി ആശുപത്രികളുലേയ്ക്കു റഫർ ചെയ്യുക തുടങ്ങിയ പ്രവർത്തനങ്ങൾ അംഗൻവാടിയുടെ കടമയാണ്. 
അംഗൻവാടി തൊഴിലാളിയുടെ അടിസ്ഥാന ജോലികൾ വളരെ പ്രാധാന്യമുള്ളതാണ്. ആയതിനാൽ വളരെ കഴിവുറ്റ പ്രവർത്തനം കാഴ്ചവെയ്ക്കാൻ ഒരു അംഗൻവാടി തൊഴിലാളി ബാധ്യസ്ഥയാണ്. അവർ നവജാതശിശുപരിപാലനത്തിൽ വേണ്ട ശ്രദ്ധ ചെലുത്തണം. 6 വയസ്സിൽ താഴെയുള്ള കുട്ടികളുടെ രോഗപ്രതിരോധം ഉറപ്പാക്കേണ്ടത് അവരുടെ കടമയാണ്. ഗർഭിണികളായ സ്ത്രീകളുടെ പരിപാലനവും അത്തരം സ്ത്രീകൾക്ക് കൊടുക്കേണ്ട ടെറ്റനസ് പ്രതിരോധം സമയത്തിനു നൽകാൻ വേണ്ട സാഹചര്യം ഒരുക്കാനും ബാദ്ധ്യസ്തരാണ്. ഇതിനുപുറമേ, പ്രസവശേഷമുള്ള പരിപാലനത്തിലും അമ്മയ്ക്കു വേണ്ട സഹായവും നൽകേണ്ടതാണ്. 

ദാരിദ്രരേഖയ്ക്കു താഴെയുള്ള പോഷകദാരിദ്ര്യം നേരിടുന്നവരെ ലക്ഷ്യമാക്കിയാണ് അംഗൻവാടികളുടെ പ്രവർത്തനം കൂടുതലും നടക്കുന്നത്. ഗർഭിണികളായ സ്ത്രീകളെ പരിപാലിക്കുകയും ആറു വയസ്സിനു താഴെ പ്രായമുള്ള എല്ലാ കുഞ്ഞുങ്ങൾക്കും ആവശ്യമായ അനുബന്ധഭക്ഷണം എത്തിക്കുകയും ചെയ്യുകയെന്നതും ഒരു അംഗൻവാടിയുടെ പ്രധാന കടമയാണ്. 15 മുതൽ 49 വയസ്സുവരെയുള്ള സ്ത്രീകൾക്ക് തുടർച്ചയായ ആരോഗ്യവൈദ്യപരിശോധനകളും നടത്താൻവേണ്ട സംവിധാനം ഉറപ്പുവരുത്തേണ്ടതും എല്ലാ സ്ത്രീകളേയും കുഞ്ഞുങ്ങളേയും ഇത്തരം പരിശോധനകൾ അവർക്കു ലഭിക്കാൻ വേണ്ട സാഹചര്യം ഒരുക്കേണ്ടതുമാണ്. 3 മുതൽ അഞ്ചുവരെയുള്ള കുട്ടികൾക്ക് ആവശ്യമായ പ്രീസ്കൂൾ വിദ്യാഭ്യാസത്തിനു എത്തിക്കാൻ വേണ്ട പ്രവർത്തനങ്ങൾ ചെയ്യുകയും വേണം. 
സ്ത്രീകളുടെയും ശിശുക്കളുടെയും വികാസത്തിനുള്ള മന്ത്രാലയം അംഗൻവാടി തൊഴിലാളിയുടെ കടമകൾ എന്തൊക്കെയെന്നതിനെ സംബന്ധിച്ച് മാർഗ്ഗനിർദ്ദേശങ്ങൾ നൽകിയിട്ടുണ്ട്. ഇതുപ്രകാരം, ഈ പദ്ധതി നടപ്പാക്കേണ്ടതിനായി സമൂഹത്തിന്റെ സഹായവും സജീവമായ പങ്കാളിത്തവും ഉറപ്പാക്കണമെന്നു നിർദ്ദേശിച്ചിരിക്കുന്നു. എല്ലാ കുടുംബങ്ങളേയും ഉൾപ്പെടുത്തി സർവ്വേകൾ, ആരോഗ്യവിദ്യാഭ്യാസവും ആരോഗ്യപരിപാലനവും നൽകുക പ്രത്യേകിച്ച്, ഗർഭിണികളായ സ്ത്രീകളെ മുലയൂട്ടൽ എങ്ങനെ നടത്താം തുടങ്ങിയ കാര്യങ്ങൾ, കുടുംബങ്ങളെ കുടുംബാസൂത്രണം നടപ്പിലാക്കാൻ വേണ്ട പ്രോത്സാഹനം നൽകുക. കുഞ്ഞുങ്ങളുടെ വളർച്ചയേയും വികാസത്തെയും കുറിച്ച് അവരുടെ മാതാപിതാക്കളെ ബോധവാന്മാരാക്കുക, കൗമാരപ്രായക്കാരായ പെൺകുട്ടികളെ സ്കൂളിലയച്ചു പഠിപ്പിക്കേണ്ട പ്രാധാന്യത്തെപ്പറ്റി അവരേയും അവരുടെ മാതാപിതാക്കളേയും സാമൂഹ്യബോധവത്കരണ പരിപാടികൾ നടത്തി ബോധവത്ക്കരിച്ച് അവരെ സ്കൂളിലെത്തിക്കാനുള്ള കിശോരി ശക്തി യോജന നടപ്പാക്കുക, കുഞ്ഞുങ്ങളിലെ വൈകല്യങ്ങൾ കണ്ടെത്തുക തുടങ്ങിയ ഒടുവളരെ പരവർത്തനങ്ങൾ അംഗൻവാടിയുടെ ആഭിമുഖ്യത്തിൽ നടക്കേണ്ടതുണ്ട്. 
40 മുതൽ 65 വരെയുള്ള ഓരോ അംഗൻ-വാടി തൊഴിലാളികൾക്കും ഒരു മുഖ്യസേവികയെ നിയമിച്ചിട്ടുണ്ട്. 
അംഗൻവാടിയുടെ സേവനം കാര്യക്ഷമമാണോ എന്ന് ഈ മുഖ്യസേവിക നോക്കണം. എല്ലാവർക്കും ആവശ്യമായ ഗുണം ലഭ്യമാണോ എന്നവർ അന്വേഷിക്കണം. പ്രത്യേകിച്ച് പോഷകദാരിദ്ര്യം നേരിടുന്നവർക്ക് ആവശ്യമായ സഹായം ലഭ്യമാക്കിയിട്ടുണ്ടോ എന്നും അന്വേഷിക്കുന്നു. അതുപോലെ അംഗൻവാടിയുമായി ബന്ധപ്പെട്ട കണക്കുകൾ എടുക്കുക, എങ്ങനെ അംഗൻവാടിയെ കൂടുതൽ മെച്ചപ്പെടുത്താം എന്നതിനെക്കുറിച്ച് നിർദ്ദേശങ്ങൾ ആരായുക തുടങ്ങിയ ഒട്ടേറെ കടമകൾ മുഖ്യസേവികയ്ക്കുണ്ട്. മുഖ്യസേവിക തനിക്കുകിട്ടിയ റിപ്പോർട്ട് ശിശുവികസന പ്രൊജക്റ്റ് ഓഫീസർക്കു Child development Projects Officer (CDPO) കൈമാറുന്നു. 
ഇന്ത്യയിൽ ജനസംഖ്യവർദ്ധനയാലും പോഷകദൗർലഭ്യത്താലും ദാരിദ്ര്യം മൂലവും കൂടിയ ശിശുമരണനിരക്കുകൊണ്ടും അനേകർ കഷ്ടപ്പെടുകയും മരിക്കുകയും ചെയ്യുന്നുണ്ട്. ഈ ആരോഗ്യപ്രശ്നങ്ങളും മരണവും തടയാൻ വൈദ്യശാസ്ത്രവിദഗ്ദ്ധരുടെയും ആരോഗ്യപരിപാലന വിദഗ്ദ്ധരുടെയും ആവശ്യമുണ്ട്. നിർഭാഗ്യവശാൽ, ഇന്ത്യയിൽ ഇന്ന് അത്തരം വിദഗ്ദ്ധരുടെ അതിയായ കുറവ് അനുഭവപ്പെടുന്നുണ്ട്. ഒരു പ്രദേശത്തെ ജനങ്ങൾക്ക് അടിസ്ഥാനപരമായതും അവർക്കു താങ്ങാവുന്നതുമായ അത്തരം ആരോഗ്യ വൈദ്യസേവനങ്ങൾ എത്തിക്കുന്നതിനായുള്ള ഇന്ത്യയുടെ ഒരു ശ്രമം ആണ് അംഗൻവാടി എന്ന പദ്ധതി. 

ഒരു ഡോക്ടറേക്കാൾ കൂടുതൽ പ്രവർത്തനം നടത്താൻ ഒരു ഗ്രാമപ്രദേശത്ത് ഈ മേഖലയിൽ അംഗൻവാടിക്കു കഴിയും. ആ പ്രദേശത്തെ ജനങ്ങളുടെ കൂടെ കഴിയുന്ന അംഗൻവാടി തൊഴിലാളിക്ക് അവിറ്റുത്തെ ജനങ്ങളുടെ ആരോഗ്യപരവും മറ്റുമുള്ള ആവശ്യങ്ങൾ വളരെവേഗം കണ്ടെത്താൻ പ്രയാസമില്ല. ആ സ്ഥലത്തെ തദ്ദേശവാസിയായ അവർക്ക് ആ പ്രദേശത്തിന്റെ ആരോഗ്യനില മനസ്സിലാക്കാൻ പ്രയാസമുണ്ടാവില്ല. രണ്ടാമത്, അവർക്ക് തൊഴില്പരമായി ഒരു ഡോക്ടറുടെ അറിവില്ലെങ്കിലും സാമൂഹ്യകഴിവ് ഏറിയതിനാൽ അവർക്ക് ജനങ്ങളുടെ കാര്യത്തിൽ കൂടുതൽ ഇടപെടാൻ പ്രയാസമുണ്ടാകില്ല. അതുമാത്രമല്ല ഈ അംഗന്വാടി ജോലിക്കാർ ഗ്രാമീണരായതിനാൽ അവരോടിടപഴകാൻ ഗ്രാമീണർക്ക് വിശ്വാസവും ഉണ്ടാകും. അവർക്ക് ഭാഷയും സാമൂഹ്യ ഇടപാടും പ്രശ്നമല്ലാത്തതിനാൽ ഗ്രാമീണരോടു വ്യക്തിപരമായി ഇടപെടാൻ എളുപ്പമായിരിക്കും. ഇതുകൊണ്ട്, അവർക്ക് ഗ്രാമീണ ജനതയുടെ പ്രശ്നങ്ങൾ എലുപ്പം തിരിച്ചറിയാനും പെട്ടെന്ന് പരിഹാരം കാണാനും പ്രയാസമുണ്ടാവില്ല.
കുട്ടികൾക്കും ഗർഭിണികൾക്കും മുലയൂട്ടുന്ന അമ്മമാർക്കും വീടുകളിൽ ലഭിക്കുന്ന ആഹാരത്തിലെ പോഷണക്കുറവ് പരിഹരിക്കുന്നതിന്, അംഗൻവാടികൾ വഴി അനുപൂരക പോഷകാഹാര പരിപാടി നടപ്പിലാക്കി വരുന്നു. ആറുവയസ്സിന് താഴെ പ്രായമുള്ള കുട്ടികളുടെ ശരിയായ വളർച്ചക്ക്, 500 കിലോ കലോറി ഊർജ്ജവും 12 ഗ്രാമിനും 15 ഗ്രാമിനുമിടയിൽ പ്രോട്ടീനും അടങ്ങിയ ഭക്ഷണം ദിവസവും നൽകേണ്ടതുണ്ട്. ആറ് മാസം മുതൽ ആറുവയസ്സുവരെ ഗുരുതരമായ പോഷണക്കുറവുള്ള കുട്ടികൾക്ക് 800 കിലോ കലോറി ഊർജ്ജവും 20 മുതൽ 25 ഗ്രാം വരെ പ്രോട്ടീനും അടങ്ങിയ പോഷകാഹാരം നൽകണം. ഈ അളവിൽ പോഷകമുള്ള ആഹാരമാണ് അംഗൻവാടി വഴി കുട്ടികൾക്ക് നൽകുന്നത്. കുട്ടികളെ കൂടാതെ ഗർഭിണികൾക്കും മുലയൂട്ടുന്ന അമ്മമാർക്കും അംഗൻവാടികൾ വഴി 600 കിലോ കലോറി ഊർജ്ജവും 18-നും 20 ഗ്രാമിനുമിടയിൽ മാംസവും ലഭിക്കുന്ന പോഷകാഹാരം നൽകുന്നുണ്ട്.
മൂന്നു വയസ്സുള്ള കുട്ടികൾക്ക് കുടുംബശ്രീ യൂണിറ്റുകൾ നിർമ്മിക്കുന്ന പോഷക സമൃദ്ധമായ 'ന്യൂട്രിമിക്‌സ്' ഭക്ഷ്യമിശ്രിതം വീടുകളിലേക്ക് കൊടുത്തുവിടുന്നുണ്ട്. അംഗൻവാടിയിലെത്തുന്ന പ്രീ സ്‌കൂൾ കുട്ടികൾക്ക് പ്രഭാതഭക്ഷണം, ഉച്ചഭക്ഷണം, ജനറൽ ഫീഡിംഗ് എന്നിങ്ങനെ മൂന്നുതരം പോഷകാഹാരം നൽകുന്നു. അംഗൻവാടികളിലെ പോഷകാഹാര വിതരണച്ചുമതല തദ്ദേശ സ്വയംഭരണ സ്ഥാപനങ്ങൾക്കായതിനാൽ പദ്ധതികളിൽ ഉൾപ്പെടുത്തി മെച്ചപ്പെട്ട ആഹാരം ഗുണഭോക്താക്കൾക്ക് നൽകുന്നു.
കൗമാരപ്രായക്കാരായ പെൺകുട്ടികളുടെ സാമൂഹിക ശാക്തീകരണവും, അവരുടെ ആരോഗ്യ പോഷണ നിലവാരം മെച്ചപ്പെടുത്തുന്നതിനും ലക്ഷ്യമിട്ട്, സംസ്ഥാനത്തെ തെരഞ്ഞെടുത്ത അംഗൻവാടികളിൽ, 'സബല' 'കിഷോരി ശക്തിയോജന' (കെ.എസ്.വൈ) എന്നീ പദ്ധതികൾ നടപ്പിലാക്കി വരുന്നുണ്ട്. ഈ പദ്ധതികൾ പ്രകാരം, പോഷകാഹാരം, ഇരുമ്പ് സത്ത് ഗുളികകൾ, ആരോഗ്യ പരിശോധന, കൗൺസലിംഗ്, ജീവിത നൈപുണി വിദ്യാഭ്യാസം, തൊഴിലിധഷ്ഠിത വിദ്യാഭ്യാസം തുടങ്ങിയ സേവനങ്ങൾ അംഗൻവാടികൾ വഴി കുമാരിമാർക്ക് ലഭിക്കുന്നു. ഓരോ അംഗൻവാടി തലത്തിലും കുമാരിമാരുടെ ക്ലബ്ബുകൾ പ്രവർത്തിച്ചു വരുന്നുണ്ട്. കൗമാര പ്രായക്കാരയ പെൺകുട്ടികളുടെ കൂടിച്ചേരലുകൾക്ക് ഈ 'അഡോളസന്റ് ക്ലബ്ബുകൾ' വഴിയൊരുക്കുന്നു.
ബോധവൽക്കരണ പരിപാടികൾ, കലാ- കായിക പ്രവർത്തനങ്ങൾ തുടങ്ങി പൊതുജന പങ്കാളിത്തത്തോടു കൂടിയ നിരവധി പരിപാടികൾ ഈ ക്ലബ്ബുകൾ ഏറ്റെടുത്ത് വിജയിപ്പിക്കുന്നു. നേതൃഗുണവും വ്യക്തിത്വവും വികസിപ്പിച്ച് കർമോത്സുകരും, സാമൂഹിക പ്രതിബദ്ധതയുള്ള ഉത്തമ പൗരന്മാരാക്കുന്നതിൽ 'കുമാരി സമിതികൾ' പ്രധാന പങ്കുവഹിക്കുന്നു. അംഗൻവാടികളിൽ ഓരോ മാസവും ചേരുന്ന അമ്മമാരുടെ യോഗങ്ങ(മദേഴ്‌സ് മീറ്റിംഗ്)ളിൽ ആരോഗ്യ പ്രവർത്തകരും മറ്റ് വിദഗ്ദരും പങ്കെടുക്കുകയും ക്ലാസുകൾ നയിക്കുകയും ചെയ്യുന്നു.
സാമൂഹ്യ നീതി വകുപ്പിന് കീഴിലുള്ള കേരള സോഷ്യൽ സെക്യൂരിറ്റി മിഷൻ നടപ്പിലാക്കുന്ന ആശ്വാസ കിരണം, സ്‌നേഹപൂർവം തുടങ്ങിയ പദ്ധതികളുടെ അപേക്ഷകൾ അംഗൻവാടികൾ വഴി ഇന്ന് ലഭിക്കും. കൃത്യമായ ഇടവേളകളിൽ, കുട്ടികളുടെ തൂക്കമെടുത്ത്, തൂക്കം അടയാളപ്പെടുത്തുന്ന 'ഗ്രോത്ത് ചാർട്ടുകൾ' അംഗൻവാടികളിൽ സൂക്ഷിക്കുന്നുï്. കുട്ടികളുടെ പ്രായത്തിനനുസരിച്ചുള്ള തൂക്കം രേഖപ്പെടുത്തുന്ന ഈ ഗ്രാഫ് കുട്ടികളുടെ പോഷണ നിലവാരം മനസ്സിലാക്കുന്നതിനും അതനുസരിച്ച് പോഷകാഹാരം നൽകുന്നതിനും സഹായിക്കുന്നു.
അംഗൻവാടികളുടെ ദൈനംദിന പ്രവർത്തനങ്ങൾ അവലോകനം ചെയ്യുന്നതിനും മെച്ചപ്പെടുത്തുന്നതിനും അംഗൻവാടി തലത്തിൽ 'വെൽഫെയർ കമ്മറ്റികൾ' പ്രവർത്തിക്കുന്നുണ്ട്. ഗ്രാമങ്ങളിൽ, ഗ്രാമപഞ്ചായത്ത് മെമ്പറും നഗര പ്രദേശങ്ങളിൽ വാർഡ് കൗൺസിലറുമാണ് ഈ കമ്മറ്റിയുടെ മെമ്പർമാർ. അംഗൻവാടി വർക്കറാണ് സമിതിയുടെ കൺവീനർ. വെൽഫെയർ കമ്മറ്റി അംഗങ്ങൾക്കും, കുട്ടികൾക്കും മറ്റും വിനോദയാത്രകളും മറ്റ് പൊതു പരിപാടികളും സംഘടിപ്പിക്കാൻ ഈ സമിതികൾ ശ്രദ്ധിക്കാറുണ്ട്. സ്വാതന്ത്യദിനം, റിപ്പബ്ലിക് ദിനം, ഗാന്ധി ജയന്തി, ശിശുദിനം തുടങ്ങിയ ദേശീയ പ്രാധാന്യമുള്ള ദിനാഘോഷങ്ങൾ സംഘടിപ്പിക്കുന്നതും വെൽഫയർ കമ്മറ്റിയുടെ നേതൃത്വത്തിലാണ്.
മികച്ച പ്രവർത്തനം കാഴ്ച വെക്കുന്ന അംഗൻവാടി പ്രവർത്തകർക്ക് സംസ്ഥാന സർക്കാർ ഓരോ വർഷവും അവാർഡുകൾ നൽകിവരുന്നു.
അധികാര വികേന്ദ്രീകരണത്തിന്റെ ഭാഗമായി, അംഗൻവാടികളുമായി ബന്ധപ്പെട്ട ചില ചുമതലകൾ ത്രിതല പഞ്ചായത്തുകൾക്ക് കൈമാറിയതോടെ, അംഗനവാടികളുടെ ഭൗതികസാഹചര്യവും ഗുണമേന്മയും ഗണ്യമായി വർധിച്ചിട്ടുണ്ട്. എങ്കിലും സ്വന്തമായ കെട്ടിടം, കുടിവെള്ള സൗകര്യം, വൈദ്യുതി, കളിസ്ഥലം പോലുള്ള അടിസ്ഥാന സൗകര്യങ്ങളില്ലാതെ പ്രവർത്തിക്കുന്ന അംഗനവാടികൾ നമ്മുടെ നാട്ടിലുണ്ട്.
സമൂഹത്തിലെ ദുർബല ജനവിഭാഗങ്ങളുടെ ജീവിതത്തിൽ പുരോഗമനപരമായ മാറ്റം വരുത്താൻ അംഗൻവാടികൾക്ക് കഴിഞ്ഞിട്ടുണ്ട്. കുട്ടികളുടെയും സ്ത്രീകളുടെയും ശാരീരികവും മാനസികവും സാമൂഹികവുമായ ഉന്നമനത്തിനും ശാക്തീകരണത്തിനുമുള്ള വികസന കേന്ദ്രങ്ങളായി അംഗൻവാടികൾ മാറിക്കഴിഞ്ഞു.
അംഗൻവാടികളുടെ പ്രവർത്തനം വ്യാപകമായി ഇന്ത്യ മുഴുവനുണ്ടെങ്കിലും അത് സാർവത്രികമായിക്കഴിഞ്ഞിട്ടില്ല. എല്ലാ ഗ്രാമങ്ങളിലും ആവശ്യമായ അംഗൻവാടികൾ ഇനിയും നിർമ്മിച്ചുകഴിഞ്ഞിട്ടില്ല. 16 ലക്ഷം അംഗൻവാടികളെങ്കിലും വേണം ഇന്ത്യയിൽ ആകെ. പക്ഷെ അതിനുള്ള പണം കണ്ടെത്താൻ നിലവിൽ ഇന്ത്യ ഗവണ്മെന്റിനു പ്രയാസമാണ്. 

അംഗൻവാടികളിൽ പലതിലും ജോലി ചെയ്യുന്ന തൊഴിലാളികളിൽ ഭൂരിപക്ഷവും വളരെ ദരിദ്രരായ സ്ത്രീകളാണ്. അവർക്ക് സർക്കാർ ഉദ്യോഗസ്ഥരെപ്പോലെ സ്ഥിര വരുമാനമോ ആവശ്യമായ ശംബളമോ വിരമിക്കൽ ആനുകൂല്യങ്ങളോ ലഭിക്കുന്നില്ല. അംഗൻവാടി തൊഴിലാളികളുടെ പ്രക്ഷോഭങ്ങളും പൊതുചർച്ചകളും നടന്നുവരുന്നുണ്ട്. സാമുഹ്യമായ കുറ്റകൃത്യങ്ങളും മറ്റും ഇവർക്കു നേരിടേണ്ടതായി വരുന്നുണ്ട്. 

2008-2009 കാലത്ത് അന്നത്തെ സർക്കാർ അംഗൻവാടി തൊഴിലാളികളിൽ വർക്കർക്ക് 1500 രൂ. സഹായിക്ക് 750 രൂ. കൂട്ടിക്കൊടുത്തു. 6600 ആയിരുന്ന വർക്കറുടെ ഓണറേറിയം 10000 ആക്കി. ഹെൽപ്പറുടേത് 5100രൂപ 7000 ആക്കി കൂട്ടി. മറ്റു സർക്കാരുകളും ഈ രീതിയിലേയ്ക്കു മാറ്റം വരുത്തിത്തുടങ്ങിയിട്ടുണ്ട്. 2008ൽ അംഗൻവാടിയിൽ നൽകുന്ന ഭക്ഷണത്തിൽ പാക്കു ചെയ്ത ബിസ്ക്കറ്റ് പോലുള്ള ഭക്ഷണം കുട്ടികൾക്കു നൽകണോ എന്ന് ചർച്ച ചെയ്തിരുന്നു. അമർത്യസെൻ പോലുള്ളവർ ഇതിനെ എതിർത്തു. ഇത് കുട്ടികൾ ഇത്തരം ഭക്ഷണം മാത്രം കഴിക്കുന്ന സ്ഥിതിയിലേയ്ക്കു മാറും എന്ന് അദ്ദേഹം ഓർമ്മിപ്പിച്ചു. സ്വകാര്യമേഖലയുമായിച്ചേർന്ന് ഈ വിഭാഗം പ്രവർത്തിക്കാനും ആലോചന വന്നിട്ടുണ്ട്. 

കേന്ദ്രസർക്കാർ ഈ മേഖലയെ കമ്പ്യൂട്ടർവത്കരിക്കാൻ ശ്രമം നടത്തിത്തുടങ്ങിയിട്ടുണ്ട്. അതുവഴി അംഗൻവാടിയിൽ ശേഖരിക്കുന്ന ഡാറ്റ വേഗം കൈമാറാനും സൂക്ഷിച്ചുവയ്ക്കാനുമാകും. അതിനായി അംഗൻവാടികൾക്ക് ടാബ്‌ലറ്റ് കമ്പ്യൂട്ടറുകൾ നൽകാനും തീരുമാനിച്ചു. ഇതിന്റെ ഭാഗമായി ഏറ്റവും പിന്നാക്കം നിൽക്കുന്ന പ്രദേശങ്ങളായ ഉത്തർ പ്രദേശ്, ബിഹാർ, രാജസ്ഥാൻ, ഓഡിഷ, ആന്ധ്രാ പ്രദേശ് എന്നിവിടങ്ങളിലെ അംഗന്വാടികളെ ആദ്യ ഘട്ടത്തിൽ ഡിജിറ്റലൈസ് ചെയ്യാൻ തുടങ്ങിയിട്ടുണ്ട്.
സമഗ്ര ശിശുവികസനസേവനത്തിൽ വടക്കുകിഴക്കൻ സംസ്ഥാനങ്ങളൊഴിച്ച്, അംഗൻവാടികളുടെ കെട്ടിടങ്ങൾ നിർമ്മിക്കാനുള്ള പദ്ധതിയില്ല. കേന്ദ്ര സർക്കാർ 200,000 അംഗൻവാടി കെട്ടിടങ്ങൾ നിർമ്മിക്കാൻ Rs. 450,000 വച്ച് പന്ത്രണ്ടാം പഞ്ചവത്സര പദ്ധതിപ്രകാരം കൊടുത്തുവരുന്നുണ്ട്. കേന്ദ്രവും അതാതു സംസ്ഥാനവുമായി 75:25 എന്ന രീതിയിലാണ് ഇതിന്റെ തുക കണ്ടെത്തുന്നത്. (NER പദ്ധതിയിൽ ഇത്, 90:10 എന്ന അനുപാതത്തിലാണ് കേന്ദ്ര സംസ്ഥാന വിഹിതം. 

ദേശീയ ഗ്രാമീണ തൊഴിലുറപ്പു പദ്ധതി പ്രകാരം ഇപ്പോൾ അംഗൻവാടി കെട്ടിടത്തിന്റെ പണി ഏറ്റെടുത്തുവരുന്നുണ്ട്. 
33130 അംഗൻവാടികൾ കേരളത്തിലുണ്ട്. ഇതിൽ 90 ശതമാനവും മതിയായ കുട്ടികളില്ലാത്തവയാണ്. 10 വർഷം മുമ്പ് 50 മുതൽ75 കുട്ടികൾ വീതമുണ്ടായിരുന്നു. 2503 കേന്ദ്രങ്ങളുള്ള കണ്ണൂർ ജില്ലയിൽ കുട്ടികളുടെ ശരാശരി 12.76 മാത്രമാണ്. 36 ആണ് ഉയർന്ന അംഗസംഖ്യ. 68684 കുട്ടികളിൽ 31945 കുട്ടികൾ മാത്രമാണ് അംഗൻവാടികളിൽ എത്തുന്നത്. 400-800 ജനസംഖ്യയ്ക്ക് ഒരു അംഗൻവാടി എന്നതാണ് ക്രമം. ഓരോ ജില്ലയിലും 30 കോടി രൂപ വീതമാണ് അംഗൻവാടി പ്രവർത്തനങ്ങൾക്കായി ചിലവിടാറ്. 
കേരള സർക്കാർ അംഗനവാടി ജീവനക്കാരിൽ നിന്നും മാസം 30/ രൂപയും അംഗനവാടി സഹായികളിൽ നിന്നും മാസം 15/ രൂപയും സംഭാവന സ്വീകരിച്ചുകൊണ്ട് ഒരു ക്ഷേമനിധിക്ക് രൂപം നൽകി. സംസ്ഥാന സർക്കാർ തതുല്യമായ തുക സംഭാവന നൽകും.
സാമൂഹ്യ നീതി ഡയറക്ടറേറ്റുമായി ബന്ധപ്പെട്ട ഒരു എക്സിക്യൂട്ടീവ് ഓഫീസറുടെയും എല്ലാ ജില്ലാ സാമൂഹ്യ നീതി ഓഫീസർമാരുമായി ബന്ധപ്പെട്ട ഒരു അക്കൗണ്ടിന്റെയും ചുമതലയിലാണ് ക്ഷേമനിധി പ്രവർത്തിക്കുന്നത്. ജില്ലാ സാമൂഹ്യ നീതി ഓഫീസറാണ് ജില്ലാ തല പരിശോധനാ ഉദ്യോഗസ്ഥൻ.
സേവനത്തിലിരിക്കെ മരിച്ച ജീവനക്കാരുടെ അശ്രിതർക്കുള്ള നിയമനം, രണ്ട് വർഷത്തിൽ കൂടുതൽ സേവനത്തിലുള്ള താൽകാലിക ജീവനക്കാരെ സ്ഥിരപ്പെടുത്തൽ, പ്രസവ-ഗർഭച്ഛിത്ര അവധി, വിദ്യാഭ്യാസം, ചികിത്സ, വിവാഹം, ഗൃഹനിർമ്മാണം എന്നിവയ്ക്കുളള വായ്പ, വിദ്യാഭ്യാസ പുരസ്കാരം തുടങ്ങിയവ നേട്ടങ്ങളിൽ ഉൾപ്പെടുന്നു. സ്ഥിരനിയമനമുള്ള എല്ലാ അംഗൻവാടി ജീവനക്കാരും സഹായികളും ഈ ക്ഷേമനിധിയിൽ അംഗങ്ങളാണ്. 
ജീവനക്കാരി/സഹായിയുടെ അല്ലെങ്കിൽ അവരെടെ പെൺമക്കളുടെ വിവാഹത്തിനുള്ള സഹായം (മുൻകൂർ)- 2000/ രൂപ വരെ
മെഡിക്കൽ സഹായം (ക്യാൻസർ, ടി ബി, കുഷ്ടം, ഹൃദ്രോഗം, വൃക്കമാറ്റിവയ്ക്കൽ എന്നീ ചികിത്സകൾക്കും ശസ്ത്രക്രയകൾക്കും) - 10,000/ രൂപ വരെ
ഗൃഹനിർമ്മാണ അഡ്വാൻസ് - ഹോണോറേറിയം 30 മാസം വരെ

കുട്ടികളുടെ വിദ്യാഭ്യാസത്തിനുള്ള വായ്പ- 1000/ രൂപ വരെ
മരണമടഞ്ഞവരുടെ ആശ്രിതർക്കുള്ള നഷ്ടപരിഹാരം- 10,000/ രൂപ വരെ
പെൻഷൻ - അംഗൻവാടി ജീവനക്കാർക്ക് പ്രതിമാസം 500/ രൂപയും സഹായികൾക്ക് പ്രതിമാസം 300/ രൂപയും
അംഗൻവാടി ജീവനക്കാർ/സഹായികളുടെ മക്കൾക്കൂള്ള വിദ്യാഭ്യാസ പുരസ്കാരം
ഒന്നാം സമ്മാനം- 500/ രൂപ
രണ്ടാം സമ്മാനം-300/ രൂപ
മൂന്നാം സമ്മാനം-200/ രൂപ
റിട്ടയർമെന്റ് ആനുകൂല്യം- അംഗത്തിന്റെ സംഭാവന + 11% പലിശ + തതുല്യ സർക്കാർ സംഭാവന. 
അംഗൻവാടി തൊഴിലാളിക്കു ലഭിക്കുന്ന കൂലി വളരെ തുച്ഛമാണ്. മാത്രമല്ല ആവശ്യമായ പരിശീലനം ലഭിക്കാത്ത അംഗൻവാടി പ്രവർത്തകർക്ക് ശരിയായ സേവനം നൽകാൻ കഴിയുന്നില്ല. അംഗൻവാടി തൊഴിലാളിയുടെ വേതനം 10000 രൂപയായി ഉയർത്തിയിട്ടുണ്ടെങ്കിലും ഇതുവരെ വർധിച്ച ശമ്പളം കിട്ടിത്തുടങ്ങിയില്ല .. 


</doc>
<doc id="341442" url="https://ml.wikipedia.org/wiki?curid=341442" title="നിഝും ദ്വീപ്">
നിഝും ദ്വീപ്

നിഝും ദ്വീപ് ബംഗ്ലാദേശിലെ ഒരു ചെറു ദ്വീപ് ആകുന്നു. ബംഗ്ലാദേശിലെ നവ്‌ഖാലി ജില്ലയിലാണ് ഉൾപ്പെട്ടിരിക്കുന്നത്. നിശ്ശബ്ദ ദ്വീപ് എന്നാണിതിന്റെ പേരിന്റെ അർഥം.14,050 acres (5,686 hectares), ആണു വിസ്തൃതി. 21 0 1 / to 22 0 6 /North latitude and 90 0 3 / to 91 0 4 / East longitude ആണ് സ്ഥാനം. 

അനേകം ദേശാടനപ്പക്ഷികൾ വന്നു പോകുന്ന സ്ഥലമാണിത്. നിബിഡ വനമുണ്ടെങ്കിലും അതിന്റെ പരിപാലനം നടക്കുന്നില്ല.
2001ൽ ഇവിടെ 15,670 പേർ താമസിച്ചിരുന്നു. മത്സ്യബന്ധനം, കൃഷി, കാലി വളർത്തൽ എന്നിവയാണ് പ്രധാന ജോലി. പ്രകൃതിദുരന്തങ്ങൾ കാരണം ഇവിടം ജീവിതം ദുസ്സഹമാണ്. 
ബംഗ്ലാദേശ് വനംവകുപ്പ് ഇവിടെ കണ്ടൽച്ചെടികൾ വച്ചു പിടിപ്പിച്ചിട്ടുണ്ട്. ആറ്റുകൈതയും ഇവിടെ ധാരാളം കാണാം. 5000 വരുന്ന മാനുകൾ ഇവിടത്തെ പ്രധാന ആകർഷണമാണ്. വൈദ്യുതി ലഭ്യമല്ലാത്തതിനാൽ ജനറേറ്ററുകളെ ആശ്രയിക്കുന്നു. 


</doc>
<doc id="341446" url="https://ml.wikipedia.org/wiki?curid=341446" title="കൈപ്പട്ടൂർ പാലം">
കൈപ്പട്ടൂർ പാലം

കൈപ്പട്ടൂർ പാലം പത്തനംതിട്ട ജില്ലയിലെ ഓമല്ലൂരിനും കൈപ്പട്ടൂരിനും ഇടയിൽ അച്ചൻകോവിലാറിനും കുറുകെയുള്ള പാലമാണ്. 
40 വർഷം മുമ്പാണ് ഈ പാലം പണിതത്. പത്തനംതിട്ട - കൈപ്പട്ടൂർ - പന്തളം/അടൂർ പാത ഇതുവഴി കടന്നു പോകുന്നു. 
മണല്വാരൽനിമിത്തം അപകടാവസ്ഥയിലായ ഈ പാലത്തിന്റെ അപ്രോച്ച്രോഡിൽ ആഴത്തിലുള്ള കുഴിയുണ്ടായി കുറച്ചുനാൾ ഗതാഗതം മുടങ്ങിയിരുന്നു. 2006ൽ പാലം അന്നത്തെ കളക്ടർ അശോക് കുമാർ സിങ്ങ് സന്ദർശിച്ച് വേണ്ട നടപടികൾ എടുത്തു. 

2015ൽ ഈ പാലത്തിനു സമീപം പമ്പയുടെ കൈവഴിയായ അച്ചൻകോവിലാറ്റിൽ രണ്ടു ഹയർ സെക്കന്ററി വിദ്യാർഥികൾ മുങ്ങിമരിച്ച ദാരുണ സംഭവം റിപ്പോർട്ട് ചെയ്തിട്ടുണ്ട്. 


</doc>
<doc id="341448" url="https://ml.wikipedia.org/wiki?curid=341448" title="താഴൂർക്കടവ് പാലം">
താഴൂർക്കടവ് പാലം

താഴൂർക്കടവ് പാലം പത്തനംതിട്ട ജില്ലയിലെ വാഴമുട്ടം എന്ന സ്ഥലത്തുള്ള അച്ചൻകോവിലാറ്റിന്റെ കുറുകെയുള്ള പാലമാണ്. പത്തനംതിട്ടയിൽ നിന്നും 6 കിലോമീറ്റർ ദൂരമുണ്ട്. വാഴമുട്ടം, ഓമല്ലൂർ, വള്ളിക്കോട് പഞ്ചായത്ത് എന്നീ പ്രദേശങ്ങളിൽനിന്നും ഈ പാലം വഴി ബസ് സർവ്വീസ് ഉണ്ട്. പത്തനംതിട്ടയിൽ നിന്നും കൊടുംതറ-വാഴമുട്ടം- താഴൂർക്കടവ് പാലം വഴി വള്ളിക്കോട് എത്താം. ഇവിടെയുള്ള താഴൂർ ഭഗവതി ക്ഷേത്രം പ്രസിദ്ധമാണ്.


</doc>
<doc id="341450" url="https://ml.wikipedia.org/wiki?curid=341450" title="കുമ്പഴ പാലം">
കുമ്പഴ പാലം

കുമ്പഴ പാലം അച്ചൻകോവിൽ നദിക്കു കുറുകെയുള്ള പാലമാണ്. പത്തനംതിട്ട ജില്ലയിലെ കുമ്പഴയ്ക്കും മല്ലശ്ശേരിയ്ക്കും ഇടയിലാണ് ഈ പാലം നിർമ്മിച്ചിരിക്കുന്നത്. പത്തനംതിട്ട - പുനലൂർ സംസ്ഥാനപാതയിലാണ് ഈ പാലം സ്ഥിതിചെയ്യുന്നത്. 


</doc>
<doc id="341451" url="https://ml.wikipedia.org/wiki?curid=341451" title="ലിസ ​​മേരി പ്രെസ്‌ലി">
ലിസ ​​മേരി പ്രെസ്‌ലി

ഒരു അമേരിക്കൻ ഗായികയും- ഗാന രചയിതാവും,അഭിനേത്രിയുമാണ് ലിസ ​​മേരി പ്രെസ്‌ലി. റോക്ക് ആൻഡ് റോൾ ഇതിഹാസം എൽവിസ് പ്രെസ്‌ലിയുടെയും പ്രസില്ല പ്രെസ്‌ലിയുടെയും ഒരെയൊരു മകളാണ്. തന്റെ പിതാവിന്റെ 10 കോടി ഡോളർ എസ്റ്റേറ്റിന്റെ ഒരേയൊരു അവകാശിയായ ലിസയ്ക്  ഒരു നീണ്ട സംഗീത കരിയർ ഉണ്ട് നിരവധി ആൽബങ്ങൾ വീഡിയോകളും ഇറക്കിയിട്ടുള്ള ലിസ ഒരു ഗായിക , ഗാനരചയിതാവ് എന്ന നിലയിൽ  റോക്ക് , കൺട്രി, ബ്ലൂസ്, ഫോക്ക് എന്നീ തരം സംഗീത ആൽബങ്ങൾ ആണ് കൂടുതലും ചെയ്തിട്ടുള്ളത്.&apos;&apos;റോക്ക് ആൻഡ് റോളിന്റെ രാജകുമാരി&apos;&apos; എന്നാണ് അറിയപെടുന്നത്.

ലിസ നാലു തവണ വിവാഹം ചെയ്തിട്ടുണ്ട്. 1988 ൽ  സംഗീതജഞൻ ഡാനി കീഫ് നെ വിവാഹ ചെയത ഇവർക്ക് ഈ ബന്ധത്തിൽ രണ്ടു കുട്ടികളുണ്ട്. പിന്നീട് പോപ് ഇതിഹാസം മൈക്കൽ ജാക്സൺനെ വിവാഹം ചെയ്ത ഇവർ കുറച്ചു കാലം അഭിനേതാവായ നിക്കോളസ് കേജ്ന്റ ഭാര്യയായിരുന്നു. ഇപ്പോൾ സംഗീത സംവിധായകനായ മൈക്കൽ ലോക്ക്വുഡ് നെറ പതനിയാണ്. ഈ ദമ്പതികൾക്ക്  ഇരട്ട പെൺകുട്ടികൾ ജനിച്ചിട്ടുണ്ട് നിലവിൽ ലിസയും കുടുംബവും കാലിഫോർണിയ യിലെ സാൻ ഫ്രാൻസിസ്കോയിലാണ്  താമസിക്കുന്നത്.


</doc>
<doc id="341454" url="https://ml.wikipedia.org/wiki?curid=341454" title="കണമല പാലം">
കണമല പാലം

പത്തനംതിട്ട ജില്ലയേയും കോട്ടയം ജില്ലയേയും ബന്ധിപ്പിക്കുന്ന പ്രധാന പാലമാണ് കണമല പാലം. എരുമേലി - ഇലവുങ്കൽ - പമ്പ വഴി ശബരിമലയിലേയ്ക്കുള്ള പാതയിൽ എരുമേലിയിൽനിന്നും 15 കി.മീ. അകലെയാണ് പാലം സ്ഥിതിചെയ്യുന്നത്. 7.60 കോടി രൂപ ചിലവഴിച്ചാണ് പാലം പണിതിരിക്കുന്നത്. ശബരിമല സ്കീമിൽ ഉൾപ്പെടുത്തി മുൻ എൽ. ഡി. എഫ്. സർക്കാരാണ് ഈ പാലം പണിയാനുള്ള പ്രവർത്തനം തുടങ്ങിയത്. കേന്ദ്ര വനം പരിസ്ഥിതി മന്ത്രാലയത്തിന്റെ അനുമതി ലഭിക്കാൻ താമസിച്ചതിനാൽ ആണ് ഇതിന്റെ പണി നീണ്ടുപോയത്. 2009-ൽ പണി തുടങ്ങി 2015 ഡിസംബർ 23-നു ഉദ്ഘാടനം നടത്തി. അന്നത്തെ മുഖ്യമന്ത്രിയായിരുന്ന ഉമ്മൻചാണ്ടിയായിരുന്നു ഉദ്ഘാടനം നിർവഹിച്ചത്.

11.50 മീറ്റർ വീതിയുള്ള ഈ പാലത്തിന് 960 മീറ്ററാണ് നീളം. പാലത്തിനിരുവശവും നടപ്പാത ക്രമികരിച്ചിരിക്കുന്നു. ഈ പാലം ശബരിമല തീർഥാടകർക്ക് യാത്ര സുഗമമാക്കുന്നു.

ഇതിനുമുമ്പ്, പമ്പയ്ക്കു കുറുകെ ഇവിടെയുണ്ടായിരുന്ന വീതികുറഞ്ഞ കോസ്‌വേ തിരക്കുള്ള തീർഥാടനസമയത്ത് ട്രാഫിക്ക് കുരുക്കുണ്ടാക്കിയിരുന്നു. മാത്രമല്ല പമ്പയിൽ ജലനിരപ്പ് ഉയരുന്ന സമയം പലപ്പോഴും മുങ്ങിപ്പോകുകയൊ അപകടകരമാം വിധം വെള്ളം പൊങ്ങിക്കിടക്കുകയോ ചെയ്തിരുന്നു. ഉയരത്തിൽ നിർമ്മിച്ച പുതിയ പാലം ഈ തടസ്സങ്ങൾ ഒഴിവാക്കി സുഗമമായ യാത്ര ഉറപ്പാക്കി. 


</doc>
<doc id="341457" url="https://ml.wikipedia.org/wiki?curid=341457" title="ലോർദെ">
ലോർദെ

ന്യൂസിലാൻഡിൽ നിന്നുള്ള ഒരു ഗായികയാണ്ലോർദെ വളരെ ചെറുപ്പം മുതലെ ഗായികയാവാൻ തൽപര്യപെട്ടിരുന്ന ലോർദെ യൂണിവേഴ്സൽ സംഗീത ഗ്രൂപ്പുമായി കരാറൊപ്പിട്ടു.
2013ലാണ് ഇവരുടെ ആദ്യഗാനമായ "റോയൽസ്" പുറത്തിറങ്ങിയത്. വളരെയധികം പ്രശസ്തമായ ഈ ഗാനം ബിൽബോർട് ഹോട് 100 ചാർട്ടിൽ ഒന്നാമതെത്തി.ഇതോടെ 1987 ശേഷം ഈ നേട്ടം കൈവരിക്കുന്ന ഏറ്റവും പ്രായം കുറഞ്ഞ ആളായി ലോർദെ മാറി.2013 അവസാനത്തോടെ ആദ്യ ആൽബമായ പ്യൂർ ഹീറോയ്ൻ പുറത്തിറങ്ങിയത്.
രണ്ട് ഗ്രാമി,ഒരു ബ്രിട്ട് പുരസ്കാരവും 10 ന്യൂസിലാൻഡ് സംഗീത പുരസ്കാരവും ലഭിച്ചിട്ടുണ്ട്.

</doc>
<doc id="341459" url="https://ml.wikipedia.org/wiki?curid=341459" title="മാർഗരറ്റ് ഇവ്സ് അബ്ബോട്ട്">
മാർഗരറ്റ് ഇവ്സ് അബ്ബോട്ട്

ഒളിമ്പിക്സിൽ ഏതെങ്കിലും ഒരു ഇനത്തിൽ സമ്മാനം നേടുന്ന ആദ്യ അമേരിക്കൻ വനിതയാണ് മാർഗരറ്റ് ഇവ്സ് അബ്ബോട്ട്. 1900 ലെ പാരീസ് ഒളിമ്പിക്സിൽ വനിതകൾക്കായുള്ള ഗോൾഫ് മത്സരത്തിൽ 47 പോയിന്റോടെ അവർ ഒന്നാം സ്ഥാനം കരസ്ഥമാക്കി. ഒരു ചീനപ്പിഞ്ഞാണമാണ് മാർഗരറ്റിനു ഒന്നാം സമ്മാനമായി ലഭിച്ചത്. 1900 ഒളിമ്പിക്സിൽ മെഡലുകൾക്കു പകരം വിലപിടിപ്പുള്ള കരകൗശല വസ്തുക്കളാണ് സമ്മാനമായി നൽകിയത്. 1900 ഒളിമ്പിക്സിലാണ് വനിതകൾക്കു മത്സരിക്കാൻ ആദ്യമായി അനുവാദം നൽകിയത്. ഗോൾഫ്, ടെന്നീസ്, തുഴച്ചിൽ എന്നീ ഇനങ്ങളിലായി 11 വനിതാ കായികതാരങ്ങൾ പങ്കെടുത്തു.

വേണ്ട രീതിയിൽ സംഘടിപ്പിക്കപ്പെട്ട ഒരു ഒളിമ്പിക്സ് അല്ലായിരുന്നു 1900 ലേത്. താൻ പങ്കെടുക്കുന്നുത് ഒളിമ്പിക്സിലായിരുന്നു എന്നത് മാർഗരറ്റിനു പോലും അറിവുണ്ടായിരുന്നില്ല.


</doc>
<doc id="341481" url="https://ml.wikipedia.org/wiki?curid=341481" title="സാം സ്മിത്ത്">
സാം സ്മിത്ത്

ഒരു ബ്രിട്ടീഷ് ഗായകനും ഗാനരചയിതാവുമാണ് സാം സ്മിത്ത്

2012-ലെ ഡിസ്ക്ലോഷ്യർന്റെ ഹിറ്റ് ഗാനമായ &apos;ലാച്ച്&apos; ൽ സഹകരിക്കുകയും ആ ഗാനം യു കെ ചാർട്ടിൽ പതിനൊന്നാം സ്ഥാനത്തെത്തുകയും ചെയ്തതോടെയാണ് സാം പ്രശസ്തിയിലേക്ക് ഉയർന്നത്.തുടർന്ന് നോട്ടിബോയ്യുടെ &apos;ലാ ലാ ലാ&apos; യിലൂടെ സാം യു കെ ചാർട്ടിൽ തന്റെ ആദ്യ ഒന്നാം നമ്പർ ഗാനം നേടി.<br>
<br>
2014 സാം തന്റെ അരങ്ങേറ്റ ആൽബമായ &apos;&apos;ഇൻ ദ ലോൺലി ഹവർ&apos;&apos; പുറത്തിറക്കിയത്. വലിയ വിജയമായ ഈ ആൽബം 4 ഗ്രാമി പുരസ്കാരവും, ഒരു ബ്രിട്ട് അവാർഡും സാമിനു സമ്മാനിച്ചു.തുടർന്ന് ജെയിംസ് ബോണ്ട് പരമ്പരയിലെ സ്പെക്ട്ര ത്തിന്റെ തീം ഗാനമൊരുക്കിയ സാമിനെ തേടി ഗോൾഡൻ ഗ്ലോബ് പുരസ്കാരം വും ഓസ്കാർ പുരസ്കാരവും തേടിയെത്തി.


</doc>
<doc id="341490" url="https://ml.wikipedia.org/wiki?curid=341490" title="പ്രസീത മേനോൻ">
പ്രസീത മേനോൻ

മലയാളത്തിലെ പ്രശസ്തയായ ഒരു സഹനടിയും അറിയപ്പെടുന്ന അഭിഭാഷകയുമാണ് പ്രസീത മേനോൻ. ഇംഗ്ലീഷ്: Praseetha Menon. ബാലതാരമായി മലയാള വെള്ളിത്തിരിയിലെത്തിയ പ്രസീത മുതിർന്ന ശേഷം നിരവധി ഹാസ്യ വേഷങ്ങൾ ചെയ്തിട്ടുണ്ട്. പത്രം, മഴയെത്തും മുമ്പേ എന്നീ ചിത്രങ്ങൾ എടുത്തു പറയത്തക്കതാണ്. മോഹപ്പക്ഷികൾ എന്ന പരമ്പരയിലൂടെ ടി.വി. രംഗത്തുമെത്തി. മിമിക്രി അവതരിപ്പിക്കുന്ന വിരളമായ സ്ത്രീകളിലൊരാളാണ് പ്രസീത. 

1976 ൽ നൈജീരിയയിലാണ് പ്രസീത ജനിച്ചത്. നാലു മക്കളിൽ ഏറ്റവും ഇളയവൾ. ആറാം ക്ലാസ്സു വരെ നൈജീരിയയിലായിരുന്നു. പ്രസീതയുടെ അച്ഛൻ ഗോപാലകൃഷ്ണൻ നൈജീരിയയിലെ ഒരു കപ്പൽ കമ്പനിയിലെ വക്കീലായിരുന്നു. പിന്നീട്ട് കൊച്ചിയിലേക്ക് താമസം മാറ്റി. സെവന്‌ത് ഡേ അഡ്വന്റിസ്റ്റ് സ്കൂളിൽ ആണ് ആദ്യം പഠിച്ചത്. കൊച്ചിൻ എറണാകുളം സെന്റ് തെരേസാസിൽ നിന്ന് 1997 ൽ ബിഎ.യും ബെംഗളുരുവിൽ നിന്നു നിയമ ബിരുദവും നേടി. ചെന്നൈയിലെ ആർ ആർ ഡോൺലി എന്ന അമേരിക്കൻ കമ്പനിയിൽ അസിസ്റ്റന്റ് മാനേജരാണ് പ്രസീത. വിവാഹ ബന്ധം വേർപിരിഞ്ഞു. മകൻ അർണവ് 7-ആം ക്ലാസ്സിൽ പഠിക്കുന്നു. താമസം എറണാകുളത്തെ ഏരൂരിലെ മാധവം എന്ന വീട്ടിൽ 

2007 മുതൽ ദുബായിലെ എം.ഇ.സി.എസ്.ഇ. എന്ന കമ്പനിയിലെ നിയമജ്ഞയായി ജോലി ചെയ്തു, അതിനു ശേഷം ആർ. ആർ. ഡോണെല്ലി എന്ന കമ്പനിയിൽ 3 വർഷക്കാലം നിയമം അപ്രഗ്രഥിക്കുന്ന ജോലിയിൽ എർപ്പെട്ടു. 2001 ൽ സ്വന്തമായ നിയമസ്ഥാപനം ആരംഭിച്ചു. കോർപ്പറേറ്റ് നിയമപ്രശ്നങ്ങൾക്ക് പരിഹാരമാണ് ഈ കമ്പനിയിലൂടെ പ്രസീത പ്രധാനമായും നടത്തിവരുന്നത്.

സിനിമാ രംഗത്ത് അന്ന് സജീവമായിരുന്ന കാർത്തിക പ്രസീതയുടെ ബന്ധുവായിരുന്നു. കാർത്തികയുടെ പ്രോത്സാഹനം കൊണ്ട്, മൂന്നാം മുറ എന്ന സിനിമയിൽ ബാലതാരമായി വേഷമണിഞ്ഞു. വൈശാലി സിനിമയുടെ നൂറാം ദിവസം സംബന്ധിച്ചു നടത്തിയ പരിപാടിയിൽ മിമിക്രി അവതരിപ്പിച്ച് പ്രേം നസീറിന്റെ അഭിനന്ദനങ്ങൾ പിടിച്ചു പറ്റുകയും പിന്നീട് നിരവധി സസ്റ്റേജുകളിൽ മിമിക്റി അവതരിപ്പിക്കുകയും ചെയ്തിത്തുണ്ട്. 

ഇപ്പോൾ നിർമ്മാണ രംഗത്തും സംവിധാനത്തിലും പ്രസീത സജീവമാകുകയാണ്. പ്രസീതയുടെ പിആർജി ക്രിയേഷൻസ് എന്ന കമ്പനി കുക്കു പരമേശ്വരൻ പ്രധാന വേഷം ചെയ്യുന്ന ജനനി എന്ന ഹ്രസ്വചലച്ചിത്രം സംവിധാനം ചെയ്തു, നിർമ്മിച്ചു. ക്രോകോഡൈൽ ലവ് സ്റ്റോറി എന്ന ചിത്രത്തിലും പ്രസീത അഭിനയിച്ചിട്ടുണ്ട്. 

Films


 

</doc>
<doc id="341494" url="https://ml.wikipedia.org/wiki?curid=341494" title="അടൂർഭാസി ടെലിവിഷൻ പുരസ്കാരം">
അടൂർഭാസി ടെലിവിഷൻ പുരസ്കാരം

വർഷംതോറും കേരളത്തിലെ ടെലിവിഷനിൽ മികച്ച അവതാരകർക്കു നൽകുന്ന പുരസ്കാരമാണ് അടൂർഭാസി ടെലിവിഷൻ പുരസ്കാരം. 2016ലെ ഈ പുരസ്കാരം നേടിയത് പ്രശസ്ത ഡബ്ബിങ്ങ് ആർട്ടിസ്റ്റ് ആയ ഭാഗ്യലക്ഷ്മിയാണ്. കൈരളി ടിവിയിലെ സെൽഫി എന്ന പരിപാടിയാണ് പുരസ്കാരത്തിന് അവരെ അർഹയാക്കിയത്. 


</doc>
<doc id="341500" url="https://ml.wikipedia.org/wiki?curid=341500" title="സസാൻ ദ്വീപ്">
സസാൻ ദ്വീപ്

സസാൻ ദ്വീപ് അൽബേനിയയിലെ ഒരു ചെറു ദ്വീപ് ആണ്. 5.7 km2 (2.2 sq mi) ആണ് അതിന്റെ വലിപ്പം. ഇവിടെ സൈനിക കേന്ദ്രമല്ലാതെ പൊതുജനങ്ങൾ താമസിക്കുന്നില്ല. ഇറ്റലിയിൽനിന്നും ഈ ദ്വീപ് കാണാൻ പ്രയാസമില്ല. Karaburun-Sazan National Marine Park ഇതിന്റെ പകുതിയിൽക്കൂടുതൽ പ്രദേശം ചേർന്നതാണ്. 2015 ജൂലൈയിൽ ഈ ദ്വീപ് പൊതുജനങ്ങൾക്കായി തുറന്നുകൊടുക്കപ്പെട്ടു. 

പഴയ കാലത്ത് ഈ ദ്വീപ് സസോൺ എന്നാണ് അറിയപ്പെട്ടത്. 215 ബി. സി. ഇയിൽ പോലിബിയസ് ഈ ദ്വീപിനെ സൈനികനടപടിയുടെ ഭാഗമായ സ്ഥലമായി ഇതിനെ വിവരിക്കുന്നുണ്ട്. റോമൻ ബൈസാന്റൈൻ സാമ്രാജയത്തിന്റെ ഭാഗമായിരുന്നു. പതിനാലാം നൂറ്റാണ്ടിൽ അൽബേനിയൻ പ്രഭുക്കൾ ഇതു കൈക്കലാക്കി. ചിലസമയം വെനീസിന്റെ ഭാഗമായി. ഓട്ടോമാൻ തുർക്കികൾ 1400ൽ ഇതു പിടിച്ചെടുത്തു. 1696ൽ വെനീഷ്യക്കാർ ഇതു കൈക്കലാക്കി. 

1864ൽ ഇത് ഗ്രീസിനോട് ചേർത്തു. പക്ഷെ ഇതു പിടിച്ചെടുക്കപ്പെട്ടില്ല. 1912ലെ ബാൾക്കൻ യുദ്ധത്തിൽ ഇറ്റലി ഇതിൽ അവകാശമുന്നയിച്ച് ഈ ദ്വീപിൽ സൈന്യത്തെ ഇറക്കി. രണ്ടാം ബാൾക്കൻ യുദ്ധത്തിൽ ഇറ്റലിയും ഓസ്ട്രിയ-ഹംഗറിയും ആധുനിക അൽബേനിയയുടെ തെക്ക ഭാഗത്തുനിന്നും നിന്നും ഒഴിയാൻ ഗ്രീസിനെ നിർബന്ധിച്ചു. ഈ ദ്വീപിന്റെ പ്രാധാന്യമില്ലയമയും ഇറ്റലിയുമായുള്ള യുദ്ധത്തിൽ താത്പര്യമില്ലായ്മയും മൂലം ഗ്രീസ് ഈ ദ്വീപ് ഉപേക്ഷിച്ചുപോയി. 

1914 ഒക്ടോബർ 30 ഇറ്റലി ഈ ദ്വീപ് കൈക്കലാക്കി. ഒരു സൈനികകേന്ദ്രം സ്ഥാപിച്ചു. 1920ൽ അൽബേനിയ ഇറ്റലിയുമായുള്ള സന്ധിയുടെ ഫലമായി ഈ ദ്വീപിനെ ഇറ്റലിയുമായിച്ചേർത്തു. 1920 മുതൽ രണ്ടാം ലോകമഹായുദ്ധം വരെ ഈ ദ്വീപ് ഇറ്റലിയുടെ ഭാഗമായി തുടർന്നു. ഇറ്റാലിയൻ പ്രവിശ്യയായ സാറയുറ്റെ ഭാഗമായ ലാഗോസ്തയുടെ ഭാഗമായി. ഈ സമയം ഇറ്റലി ഇവിടെയൊരു ലൈറ്റ് ഹൗസ് സും സൈനികകോട്ടയും സ്ഥാപിച്ചു. അപൂലിയ എന്ന സ്ഥലത്തുനിന്നുമുള്ള കുറച്ചു മീൻപിടിത്തക്കാരെ ഇവിടെക്കൊണ്ടുവന്നു താമസിപ്പിക്കുകയും ചെയ്തു. 1047 ഫെബ്രുവരി 10നു ഇറ്റലിയുമായുള്ള സമാധാന ഉടമ്പടി പ്രകാരം അൽബേനിയയിലേയ്ക്ക് ചേർക്കുകയാണുണ്ടായത്. 

ശീതയുദ്ധസമയത്ത്, അൽബേനിയ സോവിയറ്റ് യൂണിയനെ കൂടുതലാായി ആശ്രയിച്ചു. ആ സമയത്ത് സോവിയറ്റുകൾ ഈ ദ്വീപിൽ ഒരു അന്തർവാഹിനികപ്പൽതുറമുഖം സ്ഥാപിച്ചു. അതുപോലെ രാസായുധ ജൈവായുധ പ്ലാന്റ് സ്ഥാപിച്ചു. 

ഇപ്പോൾ ആൾതാമസമില്ലാത്ത ഇവിടെ ഇറ്റലിയും അൽബേനിയയും സംയുക്തമായി ഒരു ചെറിയ നാവിക ആസ്ഥാനം സ്ഥാപിച്ചിട്ടുണ്ട്. 2010ൽ ഈ ദ്വീപിന്റെ ചുറ്റുപാടുമുള്ള പ്രദേശങ്ങൾ ഒരു ദേശീയോദ്യാനമായി സംരക്ഷിച്ചുവരുന്നുണ്ട്. 

സസാൻ ദ്വീപ് അൽബേനിയയിലെ ഒരു വലിയ ദ്വീപ് ആണ്. അഡ്രിയാറ്റിക് കടലിനും ഇയോണിയൻ കടലിനും ഇടയിലെ ഒരു തന്ത്രപ്രധാനമായ സ്ഥാനത്താണ് ഇതു കിടക്കുന്നത്. The island has a length of 4.8 km (3.0 mi) and a width of 2.7 km (1.7 mi), with a surface area of 5.7 km2 (2.2 sq mi). സമുദ്രനിരപ്പിൽനിന്ന്, 337 മീറ്റർ വരെ ഉയരമുണ്ട്. 

ഇവിടെ 7 സ്പീഷീസിലുള്ള ഉഭയജീവികളെ കാണാൻ കഴിയും. അതിൽ 3 എണ്ണം വളരെ അപൂർവ്വ ഇനത്തില്പ്പെട്ടതാണ്. 15 സ്പീഷീസിൽപ്പെട്ട ഉരഗങ്ങളും ഇവിടെയുണ്ട്. ഇതിൽ 13 എണ്ണവും മറ്റെങ്ങുമില്ലാത്തവയാണ്. 


</doc>
<doc id="341501" url="https://ml.wikipedia.org/wiki?curid=341501" title="പള്ളാത്തുരുത്തി പാലം">
പള്ളാത്തുരുത്തി പാലം

ആലപ്പുഴ ജില്ലയിലെ പള്ളാത്തുരുത്തിയിൽ പമ്പാനദിക്കു കുറുകെ നിർമ്മിച്ചിരിക്കുന്ന പാലമാണു പള്ളാത്തുരുത്തി പാലം. 1986ലാണ് നിർമ്മാണം പൂർത്തിയായത്. ആലപ്പുഴ- ചങ്ങനാശേരി റോഡിനു (സ്റ്റേറ്റു ഹൈവേ 11)കുറുകെ നിർമ്മിച്ചിരിക്കുന്ന പള്ളാത്തുരുത്തി പാലം ഈ പാതയിലെ മൂന്ന് പ്രധാന പാലങ്ങളിലൊന്നാണ്. അമ്പലപ്പുഴ - കുട്ടനാട് നിയമസഭാമണ്ഡലങ്ങളുടെയും ആലപ്പുഴ മാവേലിക്കര ലോക്‌സഭാ മണ്ഡലങ്ങളുടെയും അമ്പലപ്പുഴ - കുട്ടനാട് താലൂക്കുകളുടെയും അതിർത്തി കൂടിയാണ് പള്ളാത്തുരുത്തി പാലം. ഏഴു സ്പാനുകൾ 6 തൂണുകളിൽ നിർത്തിയാണ് ഈ കോൺക്രീറ്റു പാലം നിർമ്മിച്ചിരിക്കുന്നത്. യാത്രാബോട്ടുകൾക്കും വിനോദസഞ്ചാരനൗകകൾക്കും കടന്നുപോകാവുന്ന രീതിയിൽ ഉയരത്തിലാണിതിന്റെ നിർമ്മാണം. 


</doc>
<doc id="341503" url="https://ml.wikipedia.org/wiki?curid=341503" title="എയ്റോഫ്ലോട്ട്">
എയ്റോഫ്ലോട്ട്

എയ്റോഫ്ലോട്ട് റഷ്യ ഫെഡറേഷന്റെ ദേശീയ വിമാനക്കമ്പനി ആകുന്നു. ഇതാണ് റഷ്യയുടെ ഏറ്റവും വലിയ വിമാനക്കമ്പനിയും. റഷ്യയിൽനിന്നും ആഭ്യന്തരസർവ്വീസും വിദേശസർവ്വീസും ഈ കമ്പനി നടത്തിവരുന്നു. ഷെറെമെത്യേവോ അന്താരാഷ്ട്ര വിമാനത്താവളത്തിൽനിന്നുമാണ് ഇതിന്റെ സർവ്വീസ് കൂടുതലായി തുടങ്ങുന്നത്. 

ലോകത്തെതന്നെ പഴയ വിമാനസർവ്വീസുകളിലൊന്നാണിത്. 1923ലാണിത് തുടങ്ങിയത്. സോവിയറ്റ് യൂണിയന്റെ കാലത്ത് ഇത് ലോകത്തെ ഒന്നാമത്തെ വലിയ വിമാന സർവ്വീസ് ആയിരുന്നു. സോവിയറ്റ് യൂണിയന്റെ ദേശീയ എയർലൈൻ ആയിരുന്നു. സോവിയറ്റ് യൂണിയന്റെ തകർച്ചയ്ക്കു ശേഷം ഇത് പൊതുമേഖലയിൽത്തന്നെ നിലനിർത്തി. പഴയ പേരും ലോഗോയും തന്നെയാണ് ഇന്നും ഉപയൊഗിച്ചുവരുന്നത്. ഇന്ന് ലോകത്ത് ലാഭകരമായ19 ആം റാങ്കുള്ള വിമാനക്കമ്പനിയാണിത്. ഇതിന്റെ ഓഹരികളിൽ 51 ശതമാനം റഷ്യൻ ഗവൺ-മെന്റിനാണ്. 2013ലെ കണക്കുപ്രകാരം ഇതിൽ 30,328 ഉദ്യോഗസ്ഥർ ജോലിചെയ്യുന്നുണ്ട്.



</doc>
<doc id="341508" url="https://ml.wikipedia.org/wiki?curid=341508" title="ജമീല (നോവൽ)">
ജമീല (നോവൽ)

ജമീല(നോവൽ) (Russian: Джамиля [dʐəmʲɪˈlʲa]) 1958ൽ സോവിയറ്റ് യൂണിയനിൽ പ്രസിദ്ധീകരിച്ച ചിംഗിസ് ഐത്മത്തോവിന്റെ നോവലാണ്. സെഇറ്റ് എന്ന കിർഗിസ് ചിത്രകാരന്റെ ചെറുപ്പകാലത്തെ അനുഭവമെന്നനിലയിലാണ് ഇതെഴുതിയിരിക്കുന്നത്. അദ്ദെഹം തന്റെ ചെരുപ്പകാലത്തെയ്ക്കു പോകുന്നു. അദ്ദേഹത്തിന്റെ പുതിയ സഹോദരഭാര്യയായ ജമീലയും ഗ്രാമത്തിലുള്ള വികലാംഗനായ ചെറുപ്പക്കാരനായ ദനിയാർ ഉം തമ്മിലുള്ള പ്രേമം ആണു പ്രമേയം. ആ സമയം അവളുടെ ഭർത്താവായ സാദിക് യുദ്ധഭൂമിയിൽ ദൂരെയാണ്. അയാൾ രണ്ടാം ലോകമഹായുദ്ധത്തിൽ സോവിയറ്റ് പട്ടാളക്കാരനായി രാജ്യരക്ഷയ്ക്കായി പോയിരിക്കുന്നു. 

ഉത്തരപശ്ചിമ കിർഗിസ്ഥാനിൽ ആണ് ഈ കഥ നടക്കുന്നതെന്ന് സൂചനയുണ്ട്. കൂട്ടുകൃഷിക്കളസംസ്കാരവുമായി ബന്ധപ്പെട്ടതാണ് കഥ. 

ഈ നോവൽ ലോകത്തെ മിക്ക ഭാഷകളിലും വിവർത്തനം ചെയ്തിട്ടുണ്ട്. ഈ പേരിൽത്തന്നെ മലയാളവിവർത്തനവും സോവിയറ്റ് യൂണിയനിൽനിന്നും പ്രോഗ്രസ്സ് പബ്ലിഷേഴ്സ് പ്രസിദ്ധീകരിച്ചിട്ടുണ്ട്. ഇന്നും വായിക്കപ്പെടുന്ന 'ലോകത്തെ എറ്റവും മനോഹരമായ പ്രേമകഥകളിലൊന്ന്' എന്നാണ് ലുയി അറാഗോൺ വിശേഷിപ്പിച്ചത്. 


</doc>
<doc id="341510" url="https://ml.wikipedia.org/wiki?curid=341510" title="ഓൾഗ വസീലിയേവ്ന പെറോവ്സ്കയ">
ഓൾഗ വസീലിയേവ്ന പെറോവ്സ്കയ

ഓൾഗ വസീലിയേവ്ന പെറോവ്സ്കയ(Russian: Ольга Васильевна Перовская; 9 April 1902 – 1961) സോവിയറ്റ് റഷ്യൻ ബാലസാഹിത്യകാരിയായിരുന്നു. അവരുടെ എറ്റവും പ്രധാന കൃതിയായ Kids and Cubs ലോകത്തെ പ്രധാന ഭാഷകളിലേയ്ക്ക് വിവർത്തനം ചെയ്തിട്ടുണ്ട്. 1925ൽ ആണ് ഇത് ആദ്യമായി പ്രസിദ്ധീകരിച്ചത്. അവരുടെ ചെറുപ്പകാലത്ത് അവരും അവരുടെ സഹോദരിമാരായ സോന്യ, യൂലിയ, നതാഷ എന്നിവരും ചേർന്ന് വളർത്തിയ വിവിധയിനം വളർത്തുമൃഗങ്ങളുടെ കഥകളാണ്. Rebyata. Zveryata എന്ന് റഷ്യനിൽ അറിയപ്പെടുന്ന കഥാപുസ്തകം മലയാളത്തിലും തമിഴിലും വിവർത്തനംചെയ്ത് പ്രസിദ്ധീകരിച്ചിട്ടുണ്ട്. മലയാളത്തിൽ, കുട്ടികളും കളിത്തോഴരും എന്ന പേരിലാണ് ഇതിന്റെ വിവർത്തനം വന്നത്. കുതിര, ചെമ്മരിയാട് തുടങ്ങിയവയായിരുന്നു അവരുടെ ഹൃദയസ്പർശിയായ കഥകളിലെ കഥാപാത്രങ്ങൾ. 1961ൽ അവർ അന്തരിച്ചു.


</doc>
<doc id="341512" url="https://ml.wikipedia.org/wiki?curid=341512" title="ഗോളീയ വിപഥനം">
ഗോളീയ വിപഥനം

ഗോളീയ വിപഥനം ലൻസുകൊണ്ടോ ദർപ്പണം കൊണ്ടോ രൂപീകരിക്കപ്പെടുന്ന പ്രതിബിംബങ്ങളിലുണ്ടാകുന്ന ന്യൂനതയാണിത്. ലെൻസിന്റെയോ ഗോളിയദർപ്പണത്തിന്റെയോ അക്ഷത്തിനു സമാന്തരമായി പതിക്കുന്ന രശ്മികളുടെ ഫോക്കൽ ദൂരം വ്യത്യസ്തമാണ്. അക്ഷത്തോടടുത്ത് പതിക്കുന്ന രശ്മികളുടെ ഫോക്കൽ ദൂരമല്ല അകന്നു പതിക്കുന്ന രശ്മികൾക്കുള്ളത്. ഇതുമൂലം പ്രതിബിംബത്തിനു വ്യക്തത കുറയുന്നു. ഇവിടെ ലെൻസിലോ ഗോളീയ ദർപ്പണത്തിലോ പതിക്കുന്ന പ്രകാശരശ്മികളുടെ അപവർത്തനം കൂടുകയും അല്ലെങ്കിൽ പരന്ന ദർപ്പണത്തിന്റെ അരികിൽ പതിക്കുന്ന രശ്മികൾ മദ്ധ്യഭാഗത്തു പതിക്കുന്ന രശ്മികളേക്കാൾ കൂടുതൽ പ്രതിപതിക്കുകയും ചെയ്യുന്നു. ഇതുമൂലം ഉണ്ടാവുന്ന പ്രതിബിംബം വ്യക്തതയില്ലാത്തതാകുന്നു. 

ഗോളീയലെൻസിന് ഒരു ഗോളീയ വിപഥനമില്ലാത്ത ബിന്ദുവുണ്ട്. ഇത് ഈ ലെൻസ് നിർമ്മിച്ച വസ്തുവിന്റെ അപവർത്തന ഇൻഡക് കൊണ്ട് അത് ഉൾക്കൊള്ളുന്ന ഗോളത്തിന്റെ ആരത്തെ ഭാഗിക്കുമ്പോൾ ലഭിക്കുന്നു. ക്രവുൺ ഗ്ലാസ്സിന്റെ അപവർത്തന ഇൻഡക്സ് 1.5 ആണ്. ഇതു കാണിക്കുന്നത്, ഇതുകൊണ്ടുണ്ടാക്കിയ ദർപ്പണത്തിന്റെ 43% (ആകെ വ്യാസത്തിന്റെ 67% ) മാത്രമേ ഉപയോഗപ്രദമാകൂ എന്നാണ്. ലെൻസുകളുടെയും ദർപ്പണങ്ങളുടെയും ഗോളീയ ആകൃതികാരണമാണ് അവയുപയൊഗിച്ച് നിർമ്മിച്ച ടെലിസ്കോപ്പുകളും മറ്റ് സമാന ഉപകരണങ്ങളും അവയുടെ ഫോക്കസിങ് ആശയപരമായ നിലയിലെത്താത്തത്. ഇത് പ്രധാനമായ ഫലമാണ്.കാരണം, ഗോളീയരൂപങ്ങൾ അഗോളീയരൂപങ്ങളേക്കാൾ എളുപ്പത്തിൽ നിർമ്മിക്കാനാകും. പല കാര്യങ്ങളിലും ഇത്തരം വിപഥനം സംഭവിക്കുന്നെങ്കിലും ഗോളീയ ദർപ്പണങ്ങൾ ഗോളീയമല്ലാത്തവയേക്കാൾ വളരെ ചെറിയ ചെലവിൽ നിർമ്മിക്കാനാകും.

ധനഗോളീയ വിപഥനം എന്നാൽ അരികുചേർന്ന് കടന്നുപോകുന്ന പ്രകാശരശ്മികൾ കൂടുതൽ വളയുന്നു എന്നും ഋണഗോളീയ വിപഥനം എന്നാൽ അരികുചേർന്ന് കടന്നുപോകുന്ന പ്രകാശരശ്മികൾ കൂടുതൽ വളയുന്നില്ല എന്നുമാണ്. 



</doc>
<doc id="341514" url="https://ml.wikipedia.org/wiki?curid=341514" title="അസെറ്റോയിൻ">
അസെറ്റോയിൻ

അസെറ്റോയിൻ 3-hydroxybutanone or acetyl methyl carbinol, CHO എന്ന തന്മാത്രാസൂത്രമുള്ള നിറമില്ലാത്ത അല്ലെങ്കിൽ ഇളം മഞ്ഞ അല്ലെങ്കിൽ പച്ച കലർന്ന മഞ്ഞ നിറമുള്ള ആസ്വാദ്യമായ വെണ്ണയുടെ മണമുള്ള ദ്രാവകമാണ്. ബാക്ടീരിയ ഇത് ഉത്പാദിപ്പിക്കുന്നുണ്ട്. 


</doc>
<doc id="341515" url="https://ml.wikipedia.org/wiki?curid=341515" title="സോറെസ് അൽഫെറോവ്">
സോറെസ് അൽഫെറോവ്

സോറെസ് അൽഫെറോവ് (Russian: Жоре́с Ива́нович Алфёров, [ʐɐˈrʲɛs ɪˈvanəvʲɪtɕ ɐlˈfʲɵrəf]; Belarusian: Жарэс Іва́навіч Алфёраў; born March 15, 1930) ബെലറൂസിയൻ, സോവിയറ്റ് റഷ്യൻ ഭൗതികശാസ്ത്രജ്ഞൻ ആയിരുന്നു. ഹെറ്റെറോ ട്രാൻസിസ്റ്റരിന്റെ കണ്ടുപിടിത്തത്തിന് അദ്ദേഹത്തിനു 2000 ത്തിൽ നോബൽ സമ്മാനം ലഭിച്ചു. അദ്ദേഹം റഷ്യൻ രാഷ്ട്രീയ നേതാവും റഷ്യൻ പാർലിമെന്റ് അംഗവും പിന്നീട് റഷ്യൻ ഫെഡറേഷനിലെ കമ്യൂണിസ്റ്റ് പാർട്ടിയുടെ സമുന്നത നേതാവുമായി. 


</doc>
<doc id="341516" url="https://ml.wikipedia.org/wiki?curid=341516" title="ആർടെം അലിഖാനിയൻ">
ആർടെം അലിഖാനിയൻ

ആർടെം അലിഖാനിയൻ(Armenian: Արտեմ Ալիխանյան, Russian: Артём Исаакович Алиханьян, 24 June 1908 – 25 February 1978) സോവിയറ്റ് അർമീനിയൻ ഭൗതികശാസ്ത്രജ്ഞനും അർമേനിയയിലെ യെരെവാൻ സയൻസ് ഇൻസ്റ്റിട്യൂട്ടിന്റെ ആദ്യ ഡിറക്ടറും സ്ഥാപകനും ആയിരുന്നു. സോവിയറ്റ് യൂണിയനിലെ ആണവോർജ്ജഗവേഷണങ്ങൾക്ക് അടിത്തറയിട്ടവരിൽ ഒരാൾ ആയിരുന്നു. അദ്ദേഹത്തെ അർമേനിയൻ ഭൗതികശാസ്ത്രത്തിന്റെ പിതാവ് എന്നു വിളിച്ചുവരുന്നു. 


</doc>
<doc id="341524" url="https://ml.wikipedia.org/wiki?curid=341524" title="ജെസ്സിക്ക ആൽബ">
ജെസ്സിക്ക ആൽബ

അമേരിക്കയിൽ നിന്നുമുള്ള അഭിനേത്രിയും, മോഡലും, ബിസിനസ്സുകാരിയുമാണ് ജെസ്സിക്ക മേരി ആൽബ എന്ന ജെസ്സിക്ക ആൽബ ( ജനനം ഏപ്രിൽ 28, 1981). ഗോൾഡൻ ഗ്ലോബുൾപ്പടെ നിരവധി പുരസ്കാരങ്ങൾ നേടിയിട്ടുണ്ട്. പതിമൂന്നാമത്തെ വയസ്സിൽ ടെലിവിഷൻ പരിപാടികളിൽ അഭിനയിച്ചു തുടങ്ങിയ ജെസ്സിക്ക ഈ രംഗത്തു പ്രശസ്തയാവുന്നത് ജയിംസ് കാമറൂൺ സംവിധാനം ചെയ്ത ഡാർക്ക് ഏഞ്ചൽ എന്ന ടെലിവിഷൻ പരമ്പരയിലൂടെയാണ്. ഈ പരമ്പരയിലെ നായിക കഥാപാത്രത്തെയായിരുന്നു ജെസ്സീക്ക അവതരിപ്പിച്ചത്.

2012 ൽ ജെസ്സിക്കയും മറ്റു മൂന്നു പേരും ചേർന്ന് ദ ഹോണസ്റ്റ് കമ്പനി സ്ഥാപിച്ചു. ഉപഭോക്തൃ ഉൽപ്പന്നങ്ങൾ നിർമ്മിക്കുന്ന ഈ കമ്പനിയിൽ 20 ശതമാനത്തോളം ഉടമസ്ഥത ജെസ്സിക്കക്കുണ്ട്.

1981 ഏപ്രിൽ 28 ന് അമേരിക്കയിലെ കാലിഫോർണിയയിലാണ് ജെസ്സിക്ക ജനിച്ചത്. കാതറിൻ ലൂയിസ്സയും, മാർക്ക് ഡേവിഡ് ആൽബയുമായിരുന്നു മാതാപിതാക്കൾ. ഒരു യാഥാസ്ഥിതിക കുടുംബമായിരുന്നു ഇവരുടേത്. ആസ്തമ പോലുള്ള രോഗങ്ങളാൽ സ്കൂൾ കാലഘട്ടം ദുരിതപൂർണ്ണമായിരുന്നു. അസുഖങ്ങൾകൊണ്ട് ആശുപത്രി ജീവിതമായിരുന്നു കൂടുതൽ, അതുകൊണ്ടു തന്നെ സ്കൂളിൽ സൗഹൃദങ്ങൾ കുറവായിരുന്നു. ക്ലെയർമൗണ്ട് സ്കൂളിൽ നിന്നായിരുന്നു ബിരുദപഠനം. അറ്റ്ലാന്റിക് തീയറ്റർ കമ്പനിയിലും ജെസ്സീക്ക അംഗമായിരുന്നു.

അഞ്ചു വയസ്സുള്ളപ്പോൾ തന്നെ, അഭിനയിക്കാനുള്ള താൽപര്യം ഈ കുട്ടി പ്രകടിപ്പിച്ചിരുന്നു. അഭിനയം പഠിപ്പിക്കാനുള്ള ക്ലാസ്സുകൾ സമ്മാനമായുള്ള ഒരു മത്സരത്തിൽ ജെസ്സീക്ക പങ്കെടുക്കുകയും ഒന്നാം സ്ഥാനം കരസ്ഥമാക്കുകയും ചെയ്തു. 1994 ൽ ക്യാംപ് നോവെയർ എന്ന ചിത്രത്തിൽ ഒരു ചെറിയവേഷത്തിലാണ് ജെസ്സീക്ക ആദ്യമായി അഭിനയിച്ചത്. രണ്ടാഴ്ചത്തേക്കുള്ള ഒരു കരാറായിരുന്നവെങ്കിലും, ഒരു പ്രധാന നടിയുടെ അഭാവത്തിൽ ജെസ്സീക്കയുടെ കരാർ രണ്ടുമാസത്തേക്കു കൂടി ദീർഘിപ്പിച്ചു നൽകി.
പ്രശസ്ത ഹോളിവുഡ് സംവിധായകൻ ജെയിംസ് കാമറൂൺ സംവിധാനം ചെയ്ത ഡാർക്ക് ഏഞ്ചൽ എന്ന ടെലിവിഷൻ എന്ന പരമ്പരയിലേക്കു തിരഞ്ഞെടുക്കപ്പെട്ടതാണ് ജെസ്സീക്കയുടെ കലാജീവിതത്തിനു വഴിത്തിരുവുണ്ടാക്കിയത്. 1200 ഓളം പേരിൽ നിന്നാണ് ജെസ്സീക്കയെ തിരഞ്ഞെടുത്തത്. ഈ പരമ്പരയിലെ അഭിനയത്തിനു, ഗോൾഡൻ ഗ്ലോബ് പുരസ്കാരത്തിനു വരെ അവർ നാമനിർദ്ദേശം ചെയ്യപ്പെട്ടിട്ടുണ്ട്. ഈ പരമ്പരയിലെ അഭിനയത്തിന് നിരവധി പുരസ്കാരങ്ങൾക്ക് അവർ അർഹയായി. സിൻ സിറ്റി എന്ന സിനിമയിലെ അഭിനയത്തിന് എം.ടി.വി പുരസ്കാരം തേടിയെത്തി.

ഒരു കത്തോലിക്കാ സമുദായാംഗമായിരുന്നുവെങ്കിലും, സമുദായത്തിൽ നിന്നും ഉയർന്നുവന്ന എതിർപ്പിനേയും, വിമർശനങ്ങളേയും തുടർന്ന് ജെസ്സീക്ക സമുദായബന്ധം ഉപേക്ഷിക്കുകയായിരുന്നു. 2004 ജെസ്സീക്ക കാഷ് വാറനെ പരിചയപ്പെടുകയും, 2008 ൽ ഇരുവരും വിവാഹിതരാവുകയും ചെയ്തു. ഈ ദമ്പതികൾ രണ്ടു മക്കളുണ്ട്.


</doc>
<doc id="341537" url="https://ml.wikipedia.org/wiki?curid=341537" title="സാഗോ മോണിറ്റർ">
സാഗോ മോണിറ്റർ

ടോർച്ച് മോണിറ്റർ എന്നും പേരുണ്ട്. തിളങ്ങുന്ന ഓറഞ്ച് നിറമുള്ള തല, കറുത്ത് തിളങ്ങുന്ന ശരീരം, അതിൽ മഞ്ഞ നിറത്തിലുള്ള വരകൾ. ഇതാണ് സാഗോ മോണിറ്ററിന്റെ നിറം. ഇന്തോനേഷ്യ, പാപുവ ന്യൂ ഗിനിയ എന്നിവിടങ്ങളിൽ കാണപ്പെടുന്നു.


</doc>
<doc id="341538" url="https://ml.wikipedia.org/wiki?curid=341538" title="സാൽവഡോറി മോണിറ്റർ">
സാൽവഡോറി മോണിറ്റർ

നീളം കൂടിയ പല്ലികളിൽ ഒന്നാണ് . 15 അടി 7 ഇഞ്ച് വരെ ഇവയ്ക്ക് നീളമുണ്ടാകും. ഇതിന്റെ ശരീരത്തിന്റെ മുക്കാൽഭാഗം നീളവും ഇതിന്റെ വാലിനാണ്. പാപുവ ന്യൂ ഗിനിയയിൽ കാണപ്പെടുന്നു.


</doc>
<doc id="341540" url="https://ml.wikipedia.org/wiki?curid=341540" title="ആഫ്രിക്കൻ താമരക്കോഴി">
ആഫ്രിക്കൻ താമരക്കോഴി

കടും തവിട്ട് നിറമുള്ള ചിറകുകളും ശരീരവും. കഴുത്തിന്റെ പുറംഭാഗത്തും കണ്ണിന് താഴെയും കറുത്ത നിറം. കൊക്കിനും കണ്ണിന് മുകളിലും ഇളംനീല. കഴുത്തിന്റെ മറ്റ് ഭാഗങ്ങളിൽ വെള്ള നിറം. കാൽ ഇളംതവിട്ട് നിറത്തിൽ. കാൽവിരലുകൾ ഇളംനീല നിറത്തിൽ. ഉഷ്ണമേഖലാ പ്രദേശങ്ങളിലാണ് ഇവ കാണപ്പെടുന്നത്. നീളമുള്ള കാലുകളും കാല്പാദങ്ങളും ഇവയുടെ പ്രത്യേകതകളാണ്. ഇതുപയോഗിച്ച് ജലത്തിലൂടെ ഒഴുകി നീങ്ങുന്ന പായലുകളിലും മറ്റും എളുപ്പത്തിൽ നടക്കാൻ ഇവയ്ക്ക് സാധിക്കും. സിംബാബ്വെ, മൊസാംബിക്, നമീബിയ തുടങ്ങിയ ആഫ്രിക്കൻ രാജ്യങ്ങളിലാണ് ഇവയുടെ വാസം. ഷഡ്പദങ്ങൾ, ജലത്തിലെ ചെറു ജീവികൾ, വിത്തുകൾ എന്നിവയാണ് ആഫ്രിക്കൻ താമരക്കോഴിയുടെ ഭക്ഷണം.


</doc>
<doc id="341546" url="https://ml.wikipedia.org/wiki?curid=341546" title="സദ്വൃത്തമാലികാ">
സദ്വൃത്തമാലികാ

കടത്തനാട്ട് ഉദയവർമത്തമ്പുരാൻ രചിച്ച ഒരു വൃത്തശാസ്ത്ര ഗ്രന്ഥം.


</doc>
<doc id="341555" url="https://ml.wikipedia.org/wiki?curid=341555" title="യദുവീർ കൃഷ്ണദത്ത ചാമരാജ വൊഡയാർ">
യദുവീർ കൃഷ്ണദത്ത ചാമരാജ വൊഡയാർ

മൈസൂർ നാട്ടുരാജ്യം ഭരിച്ചിരുന്ന വൊഡയാർ രാജവംശത്തിലെ ഇപ്പോഴത്തെ അധിപനാണ് യദുവീർ കൃഷ്ണദത്ത ചാമരാജ വൊഡയാർ. 23-ആം വയസ്സിലാണ് ഇദ്ദേഹം ഈ പദവിയിലെത്തിയത്.

2013-ൽ ശ്രീകണ്ഠദത്ത നരസിംഹരാജ വൊഡയാർ മരണമടഞ്ഞതോടെയാണ് അദ്ദേഹത്തിന്റെ ഭാര്യ മഹാറാണി പ്രമോദാദേവി യദുവീറിനെ പുതിയ മഹാരാജാവായി തിരഞ്ഞെടുത്തത്. സ്വരൂപ് ആനന്ദ ഗോപാൽ രാജ് അർസിന്റെയും ത്രിപുരസുന്ദരിദേവിയുടെയും മകനാണ് ഇദ്ദേഹം. ബെംഗളൂരുവിലെ വിദ്യാനികേതനിലും കനേഡിയൻ ഇന്റർനാഷനൽ സ്കൂളിലുമായിരുന്നു സ്കൂൾ വിദ്യാഭ്യാസം. തുടർന്ന് യുഎസിലെ മാസച്യുസിറ്റ്സ് യൂണിവേഴ്സിറ്റിയിൽനിന്ന് സാമ്പത്തികശാസ്ത്രത്തിൽ ബിരുദം നേടി. 

രാജസ്ഥാനിലെ ദുൻഗാപുർ രാജകുടുംബത്തിലെ ഹർഷവർധൻ സിങ്ങിന്റെയും മഹാശ്രീ കുമാരിയുടെയും മകളായ ത്രിഷിക കുമാരിയെയാണ് വിവാഹം ചെയ്തിരിക്കുന്നത്.



</doc>
<doc id="341572" url="https://ml.wikipedia.org/wiki?curid=341572" title="കമലാസുരയ്യ ചെറുകഥാ അവാർഡ്">
കമലാസുരയ്യ ചെറുകഥാ അവാർഡ്

കമലാസുരയ്യ ചെറുകഥാ അവാർഡ് കേരള കലാകേന്ദ്രം ഏർപ്പെടുത്തിയതാണ്. നവാഗത എഴുത്തുകാരികൾക്കാണ് ഈ അവാർഡ് നൽകുന്നത്. അഞ്ചു വർഷമായി ഈ അവാർഡ് നൽകാൻ തുടങ്ങിയിട്ട്. 2016ലെ ഈ അവാർഡ് ഷാഹിന. കെ. റഫീക്കിനാണ് ലഭിച്ചത്.


</doc>
<doc id="341576" url="https://ml.wikipedia.org/wiki?curid=341576" title="ബ്രാംടൺ">
ബ്രാംടൺ

ബ്രാംടൺ കാനഡയിലെ തെക്കൻ ഒണ്ടേറിയോയിലെ ഒരു പട്ടണമാണ്. ഗ്രേറ്റർ ടൊറൊണ്ടോ ഏരിയായിലെ സബർബൻ പട്ടണമാണ്. 2011ലെ സെൻസസ് അനുസരിച്ച് 523,911 ആണ് ജനസംഖ്യ. കാനഡയിലെ ജനസംഖ്യയിൽ ഒമ്പതാം സ്ഥാനമുണ്ട്. 

കാനഡയുടെ പൂനഗരം (The Flower Town of Canada) എന്നാണ് ഇത് ഒരുകാലത്ത് അറിയപ്പെട്ടത്. ഇപ്പോൾ കാനഡയുടെ ഒരു പ്രധാന വാണിജ്യ കേന്ദ്രമായിത്തീർന്നിരിക്കുന്നു. വിവരസാങ്കേതികവിദ്യ, ഭക്ഷ്യവ്യവസായം, ബിസിനസ്സ് സേവനം തുടങ്ങിയ രംഗങ്ങളിൽ പ്രാധാന്യമർഹിക്കുന്നു.

</doc>
<doc id="341590" url="https://ml.wikipedia.org/wiki?curid=341590" title="ഹിറോണോസോറസ്">
ഹിറോണോസോറസ്

അന്ത്യ ക്രിറ്റേഷ്യസ് കാലത്ത് ജീവിച്ചിരുന്ന ഒരു ദിനോസർ ആണ് ഹിറോണോസോറസ്. ഇവ ഹദ്രോസറോയിഡേ എന്ന കുടുംബത്തിൽ പെടുന്ന ആണ് എന്ന് കരുതുന്നു. പൂർണമായ ഫോസ്സിൽ കിട്ടാത്ത ഇവയുടെ യഥാർത്ഥ ജെനുസ് ഇപ്പോൾ തീർച്ചയില്ല.ഈ പേര് നോമെൻ ന്യൂഡം ആണ്. ജപ്പാനിൽ നിന്നാണ് ഫോസ്സിൽ കണ്ടുകിട്ടിയിടുള്ളത് .

ഫോസ്സിലായി കിട്ടിയിടുള്ളത് പല്ലുകളും വാലിൽ നിന്നും എന്ന് കരുതുന്ന കശേരുക്കൾ എന്നിവയാണ്.


</doc>
<doc id="341592" url="https://ml.wikipedia.org/wiki?curid=341592" title="കശേരു">
കശേരു

കശേരുകികളായ ജീവികളുടെ നട്ടെല്ല് നിർമിച്ചിരിക്കുന്ന അസ്ഥികൾ ആണ് കശേരുക്കൾ. വ്യത്യസ്ത ജീവി വർഗങ്ങളിൽ ഇവയുടെ എണ്ണവും വ്യതസ്തം ആയിരിക്കും. മനുഷ്യന്റെ നട്ടെല്ലിൽ 33 കശേരുക്കളാണുള്ളത് , എന്നാൽ പാമ്പുകളിൽ ഇത് 200 മുതൽ 400 വരെയും അതിനു മുകളിലേക്കും ആണ് .



</doc>
<doc id="341593" url="https://ml.wikipedia.org/wiki?curid=341593" title="മലഗാസി ഹിപ്പോപ്പൊട്ടാമസ്">
മലഗാസി ഹിപ്പോപ്പൊട്ടാമസ്

മഡഗാസ്കറിൽ ഉണ്ടായിരുന്ന നീർക്കുതിരകളുടെ മൺ മറഞ്ഞു പോയ നിരവധി ഉപവർഗ്ഗങ്ങൾക്ക് പൊതുവായി വിളിക്കുന്ന പേരാണ് മലഗാസി ഹിപ്പോപ്പൊട്ടാമസ്. ഫോസ്സിൽ പഠനങ്ങൾ പ്രകാരം ഇവയിൽ ഒരു ഉപവർഗ്ഗം എങ്കില്ലും 1000 കൊല്ലം മുൻപ്പ് വരെ ജീവിച്ചിരുന്നു എന്ന് കണക്കുകുട്ടുന്നു. ഇന്ന് നിലവിൽ മഡഗാസ്കറിൽ ഹിപ്പോ അവശേഷിക്കുന്നില്ലക്കിലും കഥകളിലും വായ്തരിയായി പറഞ്ഞു വരുന്ന പാട്ടുകളിലും ഇവ ഉണ്ട് , ഇത് കൊണ്ട് തന്നെ ഐ.യു.സി.എൻ ഇവയെ അടുത്തിടെ മൺ മറഞ്ഞ ജീവിയായി ആണ് പരിഗണിക്കുന്നത് .


</doc>
<doc id="341604" url="https://ml.wikipedia.org/wiki?curid=341604" title="ജോൺ ഫെർണാണ്ടസ്">
ജോൺ ഫെർണാണ്ടസ്

കേരളനിയമസഭയിൽ ആംഗ്ലോ ഇന്ത്യൻ പ്രതിനിധിയായി നാമ നിർദ്ദേശം ചെയ്യപ്പെട്ട അംഗമാണ് ജോൺ ഫെർണാണ്ടസ്. ഇടക്കൊച്ചി സ്വദേശിയാണ് ഇദ്ദേഹം. രണ്ടാം തവണയും നിയമസഭയിൽ എത്തിയ ജോൺ 2006-ലെ എൽ.ഡി.എഫ് ഭരണകാലത്തും നോമിനേറ്റ് ചെയ്യപ്പെട്ടിരുന്നു.

ഡി.വൈ.എഫ്.ഐ എറണാകുളം ജില്ലാ സെക്രട്ടേറിയറ്റ്., സംസ്ഥാന ജോയിന്റ് സെക്രട്ടറി, ട്രഷറർ, കേന്ദ്ര കമ്മിറ്റിയംഗം, സി.പി.എം പള്ളുരുത്തി ഏരിയ കമ്മിറ്റിയംഗം, കൊച്ചി ഏരിയ സെക്രട്ടറി, ജില്ലാ കമ്മിറ്റിയംഗം എന്നീ നിലകളിൽ ഇദേഹം പ്രവർത്തിച്ചിട്ടുണ്ട്. മൂന്നു നാടകങ്ങളും ഒരു നോവലും ജോണിന്റെതായി പുറത്തിറങ്ങിയിട്ടുണ്ട്.


</doc>
<doc id="341609" url="https://ml.wikipedia.org/wiki?curid=341609" title="ബില്ലവർ">
ബില്ലവർ

തിയ്യ സമുദായത്തിൽ പെട്ട ഒരു വിഭാഗം ആണ് ബില്ലവർ അഥവാ വില്ലവർ അഥവാ തീയർ . തുളു തിയ്യർ എന്ന് അറിയപ്പെടുന്ന പൂജാരി എന്നാ സമുദായവും ബില്ലവരുടെ ഉപവിഭാഗം ആണ്. ബില്ലവർ ഒരു പാട് ഉപവിഭാഗങ്ങളായി കാണപ്പെടുന്നു. കാസറഗോഡ് ജില്ലയിലെ തിയ്യർ തിയ്യൻ, ബില്ലവൻ, പൂജാരി അഥവാ തുളു തിയ്യർ, വെളിച്ചപ്പാടൻ, മലയാള ബില്ലവ എന്നീ വിവിധ നാമങ്ങളിൽ അറിയപ്പെടുന്നു. കർണാടകയിലെ തിയ്യർ പേരിന്റെ കൂടെ ഉപവിഭാഗ നാമം ചേർക്കാറുണ്ട്. ശാലിയൻ, കൊട്ടിയൻ, പൂജാരി, സുവർണ, ഗുജ്റൻ മുതലായ പേരുകളാണ് കർണാടകയിലെ തിയ്യർ ഉപയോഗിച്ചുവരുന്നത്. കേരളത്തിലെ തിയരെ പോലെ തന്നെ മുതപ്പാൻ ആരാധനാ ബില്ലാവരും അവലംബിച്ച് വരുന്നു.


</doc>
<doc id="341670" url="https://ml.wikipedia.org/wiki?curid=341670" title="ഈജിപ്റ്റിലെ ലൈംഗികാതിക്രമങ്ങൾ">
ഈജിപ്റ്റിലെ ലൈംഗികാതിക്രമങ്ങൾ

2005-മുതൽ ഈജിപ്റ്റിൽ സമൂഹമദ്ധ്യത്തിൽ കൂട്ടമായി അരങ്ങേറുന്ന ലൈംഗികാതിക്രമങ്ങൾ റിപ്പോർട്ട് ചെയ്യപ്പെട്ടിട്ടുണ്ട്. തഹാറുഷ് ജമായ് എന്നപേരിൽ പ്രാദേശികമായി അറിയപ്പെടുന്ന ഒരു തരം ലൈംഗികാതിക്രമ വിനോദം ഈജിപ്ഷ്യൻ വിപ്ലവകാരികൾ വിജയാഹ്ലാദത്തിൽ പങ്കെടുത്ത സ്ത്രീകളുടെ നേർക്ക് നടത്തിയിരുന്നു. ഈ അതിക്രമം നടക്കുമ്പോൾ സ്ത്രീകളെ ആൾക്കൂട്ടത്തിന്റെ നടുക്ക് ഒറ്റപ്പെടുത്തി, ചുറ്റും തടിച്ചുകൂടുന്ന ആൾക്കൂട്ടം അവരെ അക്രമിക്കുന്നതിനും, സഹായത്തിനു വരുന്നവരെ ഉപദ്രവിച്ച് ഒരു സഹായവും ലഭിക്കാത്ത വിധത്തിലാക്കി, മർദ്ദിച്ച് വസ്ത്രങ്ങൾ ചീന്തിയെറിഞ്ഞ് ബലാത്സംഗത്തിനിരയാക്കുകയും ചെയ്യുന്ന രീതിയിലാണ് നടക്കുന്നത്. സ്ത്രീകൾ പൊതു സമൂഹത്തിൽ ഇടപെടുന്നതിനെ വിരോധിക്കുന്ന ചിന്താഗതി പ്രബലമായ സമൂഹങ്ങളിലാണ് ഈ അതിക്രമം ഒരു വിനോദമെന്നപോലെ നടത്തപ്പെടാറുള്ളത്.


</doc>
<doc id="341675" url="https://ml.wikipedia.org/wiki?curid=341675" title="ലക്ഷ്മൺ വാമൻ പരഞ്ജ്പേ">
ലക്ഷ്മൺ വാമൻ പരഞ്ജ്പേ

ഹെഡ്ഗേവാറിനൊപ്പം രാഷ്ട്രീയ സ്വയംസേവക സംഘത്തിന്റെ സഹസ്ഥാപകനായിരുന്നു ലക്ഷ്മൺ വാസുദേവ പരഞ്ജ്പേ (എൽ.വി. പരഞ്ജ്പേ, ). 1920-ൽ ഇന്ത്യൻ നാഷണൽ കോൺഗ്രസിന്റെ നാഗ്പൂർ സമ്മേളനം നടന്ന അവസരത്തിൽ ഹെഡ്ഗേവാറും പരഞ്ജ്പേയും ചേർന്ന് രൂപം കൊടുത്ത ഭാരത് സ്വയംസേവക് മണ്ഡൽ എന്ന വോളണ്ടിയർ സംഘടനയാണ് പിന്നീട് ആർ.എസ്സ്.എസ്സായി മാറിയത്. ഹെഡ്ഗേവാർ വനസത്യഗ്രഹത്തിന്റെ ഫലമായി ജയിൽ വാസം അനുഷ്ഠിച്ചപ്പോൾ, സംഘത്തിന്റെ രണ്ടാമത്തെ സർസംഘചാലകനായി 1930 മുതൽ 1931 വരെ നിയമിതനായിരുന്നതും ഇദ്ദേഹമായിരുന്നു. 


</doc>

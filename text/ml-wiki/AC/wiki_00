<doc id="346872" url="https://ml.wikipedia.org/wiki?curid=346872" title="ജിസ്‌ന മാത്യു">
ജിസ്‌ന മാത്യു

കേരളത്തിൽ നിന്നുള്ള വനിതാ ഹ്രസ്വദൂര ഓട്ടക്കാരിയാണ് ജിസ്‌ന മാത്യു. നാഷണൽ യൂത്ത് അത്‌ലറ്റിക് ചാംപ്യൻഷിപ്പിൽ സ്വർണ്ണം നേടിയ ജിസ്‌ന വേൾഡ് യൂത്ത് മീറ്റിലേക്ക് അർഹനേടിയിട്ടുണ്ട്.
2016ൽ ബ്രസീലിൽ നടന്ന റിയോ ഒളിമ്പിക്‌സിൽ 4X400 മീറ്റർ റിലേയിൽ ഇന്ത്യയെ പ്രതിനിധീകരിച്ചു.
റിയോയിൽ ഒളിമ്പിക്‌സിൽ പങ്കെടുത്ത മലയാളി സംഘത്തിലെ പ്രായം കുറഞ്ഞ താരമാണ് 17 കാരിയായ ജിസ്‌ന മാത്യു.
1999 ജനുവരി ഏഴിന് കണ്ണൂർ ജില്ലയിലെ ആലക്കോട് താവുകുന്നിൽ ജനനം. നടുവിൽ പഞ്ചായത്തിലെ താവുകുന്ന് ബക്കിരിമലയിലെ കുഴിവേലിൽ മാത്യു, ജെസ്സി ദമ്പതികളുടെ മകളാണ്. പൂവമ്പായ് എഎംഎച്ച്എസ്എസിൽ പ്ലസ്ടു വിദ്യാർത്ഥിയാണ്. കോഴിക്കോട് ഉഷ സ്കൂളിൽ 2011ൽ പ്രവേശനം നേടി.
സംസ്ഥാന സ്‌കൂൾ കായികമേളയിൽ 100, 200, 400 മീറ്റർ ഓട്ടത്തിൽ സ്വർണ്ണം നേടിയിട്ടുണ്ട്.റിലേ വിഭാഗങ്ങളിൽ സ്വർണ്ണം, വെള്ളി മെഡലുകൾ നേടി.


</doc>
<doc id="346882" url="https://ml.wikipedia.org/wiki?curid=346882" title="ഒപ്പോ">
ഒപ്പോ

ഒപ്പോ എന്നത് ചൈന ആസ്ഥാനമായ ഇലക്ട്രോണിക്സ് കമ്പനിയാണ് .2004 ഇത് സ്ഥാപിതമായത്.ചൈന,മ്യാന്മാർ,ഫിലിപീൻസ്,വിയെറ്റ്നാം,തായ്‌ലാൻഡ്‌,ഇന്ത്യ,ശ്രീലങ്ക,പാകിസ്താൻ,ബംഗ്ലാദേശ് എന്നിവിടങ്ങളിൽ 
പ്രാദേശിക ഡിവിഷനുകൾ ഉണ്ട്.ടോണി ചെൻ ആണ് സ്ഥാപകൻ.സ്മാർട്ട്‌ഫോൺ,ബ്ലൂ റേ പ്ലെയർ,ആംബ്ലിഫെയർ,ഹെഡ് ഫോൺ,എന്നിവയാണ് ഉത്‌പന്നങ്ങൾ.ഒപ്പോയുടെ ഇന്ത്യയിലെ ബ്രാൻഡ്‌ അംബാസിഡർ 
ഋത്വിക് റോഷനും സോനം കപൂറുമാണ്.

</doc>
<doc id="346887" url="https://ml.wikipedia.org/wiki?curid=346887" title="കവിത റൗത്ത്">
കവിത റൗത്ത്

മഹാരാഷ്ട്രയിലെ നാസിക്കിൽ ജനിച്ച ഒരു ഇന്ത്യൻ ദീർഘദൂരഓട്ടക്കാരിയാണ് കവിത റൗത്ത്.പത്ത് കിലോമീറ്റർ റോഡ് റണ്ണിങ് വിഭാഗത്തിൽ 34:32 സെക്കന്റ് കൊണ്ട് ഓടിയെത്തി നിലവിലെ ദേശീയ റെക്കോർഡ് കരസ്ഥമാക്കി.1:12:50 സമയം കൊണ്ട് കവിത റൗത്ത് ഹാഫ് മാരത്തൺ പൂർത്തിയാക്കിയതാണ് നിലവിലെ ദേശീയ റെക്കോർഡ്.
ഒരു ഇന്ത്യൻ വനിത അറ്റ്ലറ്റിന്റെ ആദ്യ ഇൻഡ്യുവിജൽ ട്രാക്ക് മെഡൽ 2010-ലെ കോമൺവെൽത്ത് ഗയിംസിൽ കവിത റൗത്ത് പതിനായിരം മീറ്ററിൽ നേടിയ വെങ്കലമെഡലാണ് .2010-ലെ ഏഷ്യൻ ഗയിംസിൽ കവിത റൗത്ത് പതിനായിരം മീറ്ററിൽ വെളളി മെഡലും കരസ്ഥമാക്കി
മഹാരാഷ്ട്രയിലെ നാസിക്കിനടുത്തുളള സ്വർപഡ എന്ന ഗ്രാമത്തിൽ 1985 മെയ് അഞ്ചിനാണ് കവിത ജനിച്ചത്.നിലവിൽ കവിത ഓയിൽ ആന്റ് നാച്വറൽ ഗ്യാസ് കോർപ്പറേഷനിലെ ഉദ്യോഗസ്ഥയാണ്.
കവിത 5000മീറ്ററിൽ നടത്തിയ ഏറ്റവും മികച്ച പ്രകടനം ചൈനയിൽ വച്ച് നടന്ന പതിനെട്ടാമത് ഏഷ്യൻ അത്ലറ്റിക്ക് ചാമ്പ്യൻഷിപ്പിൽ 2009 നവംബർ പത്തിന് 16:05.90 സെക്കന്റിൽ പൂർത്തീകരിച്ചുകൊണ്ട് നേടിയ വെങ്കലമെഡലാണ് .കൊച്ചിയിൽ 2010 മെയ് പതിനെട്ടിന് നടന്ന അമ്പതാമത് നാഷണൽ ഓപ്പൺ അത്ലറ്റിക്ക് മീറ്റിൽ പതിനായിരം മീറ്റർ കവിത മീറ്റ് റെക്കോർഡും സ്വർണ്ണ മെഡലും കരസ്ഥമാക്കി.പ്രീജാ ശ്രീധരന്റെ പേരിലുണ്ടായിരുന്ന റെക്കോർഡ് 32:41.31. സമയം കൊണ്ട് പൂർത്തീകരിച്ച് കവിത റൗത്ത് തിരുത്തി.

2010 ഒക്ടോബർ എട്ടിന് ഡൽഹിയിൽ വെച്ച് നടന്ന കോമൺവെൽത്ത് ഗയിംസിൽ 33:05.28 സമയം കൊണ്ട് കവിത പതിനായിരം മീറ്ററിൽ പൂർത്തീകരിച്ച് വെങ്കലം നേടി.1958-ലെ കോമൺവെൽത്ത് ഗയിംസിൽ 440യാർഡ്സിൽ മിൽഖാ സിങ് നേടിയ സ്വർണ്ണമെഡലിനു ശേഷം ഒരു ഇന്ത്യൻ അത്ലറ്റ് ഇൻഡിവ്യുജൽ മെഡൽ നേടുന്നത് അമ്പത്തിരണ്ടുവർഷത്തിനു ശേഷമാണ്.ഒരു ഇന്ത്യൻ വനിത കോമൺ വെൽത്ത് ഗയിംസിൽ നേടുന്ന ആദ്യ വ്യക്തിഗത മെഡലാണ് ഇത്.


</doc>
<doc id="346901" url="https://ml.wikipedia.org/wiki?curid=346901" title="വാങ് യിഹാൻ">
വാങ് യിഹാൻ

ചൈനയിൽ നിന്നുള്ള ഒരു ബാഡ്മിന്റൺ കളിക്കാരിയാണ് വാങ് യിഹാൻ. മുമ്പ് ലോക വനിതാ ബാഡ്മിന്റൺ ജേതാവായിരുന്ന ഇവർക്ക് രണ്ട് ഒളിംമ്പിക് സ്വർണ്ണ മെഡലുകൾ ലഭിച്ചിട്ടുണ്ട്. തന്റെ ഒമ്പതാം വയസ്സിൽ കളി തുടങ്ങിയ വാങ് യിഹാൻ 2004ൽ ചൈനീസ് ജൂനിയർ ടീമിലും 2006ൽ സീനിയർ ടീമിലും ഇടം നേടി. 2009 ആയപ്പോഴേക്കും വാങ് യിഹാൻ ലോക ഒന്നാം നമ്പർ താരമായി. നിലവിൽ ലോക രണ്ടാം നമ്പർ താരമാണ്.


</doc>
<doc id="346903" url="https://ml.wikipedia.org/wiki?curid=346903" title="മിഷേൽ ലി (ബാഡ്മിന്റൺ കളിക്കാരി)">
മിഷേൽ ലി (ബാഡ്മിന്റൺ കളിക്കാരി)

1991 നവംബർ 3ന് ഹോങ് കോങിൽ ജനിച്ച മിഷേൽ ലി  ഒരു കനേഡിയൻ വനിതാ ബാഡ്മിന്റൺ കളിക്കാരിയാണ്. റിച്ച്മോണ്ട് ഹിൽ ഹൈസ്കൂളിൽ നിന്നായിരുന്നു ബിരുധം. ലി കോമൺവെൽത്ത് ഗെയിംസിലെ ചാമ്പ്യനും കാനഡയിൽ നിന്ന് കോമൺവെൽത്ത് ഗെയിംസിലെ വനിതാ സിൻഗിൾസ് ബാഡിമിന്റണിൽ ആദ്യമായി വ്യക്തിഗത സ്വർണ്ണ മെഡൽ ജേതാവും ആയിരുന്നു.


</doc>
<doc id="346905" url="https://ml.wikipedia.org/wiki?curid=346905" title="മുസിരിസ് പൈതൃകസംരക്ഷണപദ്ധതി">
മുസിരിസ് പൈതൃകസംരക്ഷണപദ്ധതി

മുസിരിസ് എന്ന പഴയകാല തുറമുഖനഗരത്തിന്റെ പ്രാധാന്യം കണക്കിലെടുത്ത് തുടങ്ങിയ പൈതൃകസംരക്ഷണ പദ്ധതിയാണ് മുസിരിസ് പൈതൃകസംരക്ഷണപദ്ധതി. ഇന്ത്യയിലെ ഏറ്റവും വലിയ പൈതൃക സംരക്ഷണപദ്ധതിയായാണിത്. എറണാകുളം ജില്ലയിലെ പറവൂർ മുതൽ തൃശൂർ ജില്ലയിലെ കൊടുങ്ങല്ലൂർ വരെയുള്ള പ്രദേശങ്ങളാണ് പദ്ധതിയുടെ പരിഗണനയിൽ വരുന്ന പ്രധാന ഇടങ്ങൾ. കേരള സർക്കാരിന്റെ ആദ്യ ഹരിതപദ്ധതി എന്ന സവിശേഷതയും ഇതിനുണ്ട്. കേരള ടൂറിസം വകുപ്പിനാണ് പദ്ധതിയുടെ ചുമതല. നിരവധി സർക്കാർ വകുപ്പുകളുടെയും സ്ഥാപനങ്ങളുടെയും പ്രവർത്തനങ്ങളെ ഏകോപിപ്പിച്ചാണ് പദ്ധതി മുന്നോട്ടുപോകുന്നത്.

മുസിരിസ് പദ്ധതിയുടെ പ്രധാന ആകർഷണങ്ങളിലൊന്ന് ഇരുപത്തഞ്ചോളം വരുന്ന പൈതൃകമ്യൂസിയങ്ങളാണ്. പറവൂർ ജൂതപ്പള്ളി, ചേന്ദമംഗലം ജൂതപ്പള്ളി, പാലിയം കൊട്ടാരം, പാലിയം നാലുകെട്ട് എന്നിവടങ്ങൾ കേന്ദ്രീകരിച്ചാണ് പ്രധാന മ്യൂസിയങ്ങൾ.
പറവൂർ ജൂതപ്പള്ളിയിലേത് ജൂതരുടെ ചരിത്രം വിശദമാക്കുന്ന മ്യൂസിയമാണ്. 1615ൽ പണികഴിപ്പിച്ചതെന്നു കരുതുന്ന ഈ ജൂതപ്പള്ളി കേരളത്തിലെ ജൂതരുടെ ആദ്യകാല ചരിത്രമാണ് പറയുന്നത്. 
ചേന്ദമംഗലം ജൂതപ്പള്ളി ജൂതരുടെ ജീവിതശൈലി വിശദീകരിക്കുന്ന മ്യൂസിയമായാണ് ചിട്ടപ്പെടുത്തിയിരിക്കുന്നത്. പതിനേഴാം നൂറ്റാണ്ടിലാണ് ഈ സിനഗോഗ് നിർമ്മിച്ചത്. 
പാലിയം കൊട്ടാരം പാലിയത്തു തറവാടിനെ കേന്ദ്രീകരിച്ചുള്ള അക്കാലത്തെ ചരിത്രം വിശദമാക്കുന്ന മ്യൂസിയമാണ്. പാലിയം നാലുകെട്ട് അക്കാലത്തെ ജീവിതരീതികളെയും ഉപകരണങ്ങളെയും പരിചയപ്പെടുത്തുന്നു.
ചെറായിലെ സഹോദരൻ അയ്യപ്പൻ മ്യൂസിയം, അബ്ദുൾ റഹ്മാൻ സാഹിബ് മ്യൂസിയം, കേസരി ബാലകൃഷ്ണ മ്യൂസിയം, ചേരമാൻ ജുമാമസ്ജിദിലെ‍‍ ഇസ്ലാമിക് ചരിത്ര മ്യൂസിയം എന്നിവയാണ് മറ്റു പ്രധാന മ്യൂസിയങ്ങൾ. ഇതുകൂടാതെയുള്ള മ്യൂസിയങ്ങൾ നിർമ്മാണഘട്ടത്തിലാണ്.

മുസിരിസിന്റെ പ്രാധാന്യം വെളിവായത് പട്ടണം എന്ന ഗ്രാമത്തിൽ നടന്ന ഉദ്ഖനനത്തോടെയാണ്. ഖനനം നടന്ന പ്രദേശം ഇന്ന് മുസിരിസ് പൈതൃക പദ്ധതിയുടെ ഭാഗമായി സഞ്ചാരികൾക്കായി തുറന്നുകൊടുത്തിട്ടുണ്ട്. കൊടുങ്ങല്ലൂരിലെ കോട്ടപ്പുറം കോട്ടയിലും ഉദ്ഖനനം നടന്നിട്ടുണ്ട്. ഇവിടവും സഞ്ചാരികളെ ആകർഷിക്കുന്നു.

മുസിരിസ് പൈതൃക പദ്ധതിയുടെ ഔദ്യോഗിക വെബ്‍സൈറ്റ്

</doc>
<doc id="346906" url="https://ml.wikipedia.org/wiki?curid=346906" title="മുഹമ്മദ് അനസ്">
മുഹമ്മദ് അനസ്

ഇന്ത്യയിലെ ഒരു ഹ്രസ്വദൂര ഓട്ടക്കാരനാണ് മുഹമ്മദ് അനസ്. 2016ലെ റിയോ ഒളിമ്പിക്‌സിൽ ഇന്ത്യക്ക് വേണ്ട 400 മീറ്റർ ഓട്ടത്തിലും 4 ഗുണം 400 മീറ്റർ പുരുഷ റിലേ ടീമിലും ഇദ്ദേഹം അംഗമാണ്.

2016 ജൂണിൽ പോളണ്ടിൽ നടന്ന പോളിഷ് അത്‌ലറ്റിക്‌സ് ചാംപ്യൻഷിപ്പിൽ അനസ് 400മീറ്ററിൽ ദേശീയ റെക്കോർഡ് തകർത്തിരുന്നു. 45.40 സെക്കന്റ് എന്ന ഒളിമ്പിക് യോഗ്യത ലക്ഷ്യം നേടി.. മിൽഖാ സിങ്ങിനും കെ.എം. ബിനുവിനും ശേഷം 400 മീറ്ററിൽ ഒളിമ്പികസ് യോഗ്യത നേടുന്ന ഇന്ത്യക്കാരനാണ് മുഹമ്മദ് അനസ്.
ബംഗളുരുവിൽ നടന്ന ഇന്ത്യൻ ഗ്രാന്റ് പ്രീയിൽ 4 ഗുണം 40 മീറ്റർ റിലേയിൽ ദേശീയ റെക്കോർഡ് തിരുത്തിയ ടീമിൽ അംഗമായിരുന്നു. അന്ന് മൂന്ന് മിനിട്ട് 00.91 സെക്കൻഡിലാണ് മുഹമ്മദ് അനസ് ഉൾപ്പെട്ട റിലേ ടീം റെക്കോർഡ് സൃഷ്ടിച്ചത്. ഇതിന് നാലാഴ്ച മുൻപ് അനസ്, കുഞ്ഞിമുഹമ്മദ്, അയ്യസാമി ധരുൺ, അരോകിയ രാജീവ്‌ എന്നിവർ തുർക്കിയിൽ വെച്ച് തീർത്ത 3:02: 17 സെക്കന്റ് എന്ന ഇന്ത്യൻ ദേശീയ റെക്കോർഡാണ് ബംഗളൂരുവിൽ തിരുത്തി കുറിച്ചത്. ഈ പ്രകടനം ലോക റാങ്കിങ്ങിൽ ഈ റിലെ ടീമിന് 13ആം സ്ഥാനത്തെത്താൻ സഹായകരമായി. ഒളിമ്പിക്‌സിലേക്ക് യോഗ്യത നേടുന്ന നൂറാമത് ഇന്ത്യൻ താരമാണ് അനസ്

1994 സെപ്തംബർ 17ന് കേരളത്തിലെ കൊല്ലം ജില്ലയിലെ നിലമേലിൽ ജനിച്ചു. പൂർണ നാമം മുഹമ്മദ് അനസ് യഹ്‌യ.


</doc>
<doc id="346907" url="https://ml.wikipedia.org/wiki?curid=346907" title="ടോം ക്രൂയ്‌സ്">
ടോം ക്രൂയ്‌സ്

തോമസ് ക്രൂസ് മപോദർ നാലാമൻ എന്ന ടോം ക്രൂസ് (ജനനം ജൂലൈ 3, 1962) ഒരു അമേരിക്കൻ നടനും നിർമ്മാതാവുമാണ്. അദ്ദേഹം മൂന്ന് അക്കാദമി പുരസ്കാരങ്ങൾക്ക് നാമനിർദ്ദേശം ചെയ്യപ്പെടുകയും മൂന്ന് ഗോൾഡൻ ഗ്ലോബ് പുരസ്കാരങ്ങൾ നേടുകയും ചെയ്തിട്ടുണ്ട്. 19ാം വയസ്സിൽ എൻഡ്ലെസ് ലവ് (1981) എന്ന ചലച്ചിത്രത്തിലൂടെയാണ് അദ്ദേഹം തന്റെ ഔദ്യോഗികജീവിതം ആരംഭിക്കുന്നത്. ടാപ്സ് (1981), ദി ഔട്ട്സിഡേഴ്സ് (1983) എന്നീ ചിത്രങ്ങളിലെ സഹായകവേഷങ്ങൾക്ക് ശേഷം ക്രൂസിന്റെ ആദ്യ മുഖ്യവേഷം 1983 ആഗസ്റ്റ് മാസം പുറത്തിറങ്ങിയ റിസ്കി ബിസിനസ് എന്ന ചിത്രത്തിലേതാണ്. ടോപ് ഗൺ (1986) എന്ന ചിത്രത്തിൽ പീറ്റ് 'മാവ്റിക്' മിച്ചൽ എന്ന കഥാപാത്രം ചെയ്തതിലൂടെ ക്രൂസ് ശ്രദ്ധേയനായിത്തീർന്നു. ഹോളിവുഡിലെ വലിയ താരങ്ങളിലൊരാളായ ക്രൂസ് 1980 കളിലെ മികച്ച ചിത്രങ്ങളായ ദി കളർ ഓഫ് മണി (1986), കോക്റ്റെയിൽ (1988), റെയിൻ മാൻ (1988), ബോൺ ഓൺ ദി ഫോർത്ത് ഓഫ് ജൂലൈ (1989) തുടങ്ങിയ ചിത്രങ്ങളിലും വേഷമിട്ടു.

1990 കളിൽ അദ്ദേഹം ഫാർ ആൻഡ് എവേ (1992), എ ഫ്യൂ ഗുഡ് മെൻ (1992), ദി ഫേം (1993), ഇന്റർവ്യൂ വിത്ത് ദി വാമ്പയർ: ദി വാമ്പയർ ക്രോണിക്കിൾസ് (1994), ജെറി മഗ്വയർ (1996), ഐസ് വൈഡ് ഷട്ട് (1999), മഗ്നോളിയ (1999) മുതലായ ചിത്രങ്ങളിൽ അഭിനയിച്ചു. 1996 വരെ ക്രൂസ് അറിയപ്പെട്ടത് മിഷൻ ഇംപോസിബിൾ ചലച്ചിത്രങ്ങളിലെ എഥാൻ ഹണ്ട് എന്ന കഥാപാത്രത്തിലൂടെയാണ്.

സ്പെഷ്യൽ സ്കൂൾ ടീച്ചറായ മേരി ലീ, ഇലക്ട്രിക്കൽ എഞ്ചിനീയർ ആയ തോമസ് ക്രൂസ് മപോദർ മൂന്നാമൻ എന്നിവരുടെ മകനായി ന്യൂയോർക്കിലെ സിറാകുസ് എന്ന സ്ഥലത്താണ് ടോം ക്രൂസ് ജനിച്ചത്. ലീ അന്നെ, മരിയൻ, കാസ് എന്നീ പേരുകളുള്ള മൂന്ന് സഹോദരിമാർ അദ്ദേഹത്തിനുണ്ട്. അവർ യഥാക്രമം ഇംഗ്ലീഷ്, ജർമ്മൻ, ഐറിഷ് പാരമ്പര്യമുള്ളവരാണ്. ക്രൂസിന്റെ ബന്ധുവായ വില്യം മപോദറും ഒരു നടനാണ്. അദ്ദേഹവും ക്രൂസും അഞ്ച് സിനിമകളിൽ ഒന്നിച്ചഭിനയിച്ചിട്ടുണ്ട്.

കാനഡയിലാണ് ക്രൂസ് തന്റെ ബാല്യകാലം കഴിച്ചുകൂട്ടിയത്. 1971ൽ അദ്ദേഹത്തിന്റെ കുടുംബം ഒട്ടാവയിലെ ബീക്കൺ ഹില്ലിലേക്ക് താമസം മാറ്റുകയും ക്രൂസിന്റെ അച്ഛൻ കനേഡിയൻ ആർമിയിൽ ഡിഫൻസ് കൺസൾട്ടന്റ് ആയി ചേരുകയും ചെയ്തു. അവിടെ പുതുതായി ആരംഭിച്ച റോബർട്ട് ഹോപ്കിൻസ് പൊതുവിദ്യാലയത്തിലാണ് ക്രൂസ് പിന്നീട് പഠിച്ചത്. നാലാം തരത്തിൽ പഠിക്കുന്ന കാലത്താണ് ക്രൂസ് ആദ്യമായി നാടകത്തിൽ അഭിനയിക്കുന്നത്.

ആറാം തരത്തിൽ പഠിക്കുന്ന കാലത്ത് ക്രൂസ് ഹെന്റി മൺറോ മിഡിൽ സ്കൂളിൽ പോയിത്തുടങ്ങി. എന്നിരുന്നാലും അതേ വർഷം തന്നെ ക്രൂസിന്റെ അമ്മ ക്രൂസിന്റെ അച്ഛനെയുപേക്ഷിച്ച് ക്രൂസിനെയും സഹോദരിമാരെയും കൂട്ടി അമേരിക്കയിലേക്ക് തിരികെ വന്നു. 1984ൽ അർബുദം ബാധിച്ച് ക്രൂസിന്റെ പിതാവ് മരണപ്പെട്ടു. തുടർന്ന് ഒഹായോവിലെ സിൻസിനാറ്റിയിലുള്ള ഒരു ഫ്രാൻസിസ്കൻ സെമിനാരിയിൽ കത്തോലിക്കൻ വൈദികനാകണം എന്ന ആഗ്രഹത്തോടെ ക്രൂസ് ചേർന്നു. പിന്നീടാണ് ക്രൂസിന്റെ താൽപര്യം അഭിനയത്തിലേക്ക് മാറിയത്. തന്റെ 14 വർഷത്തെ വിദ്യാർത്ഥിജീവിതത്തിനിടയിൽ ക്രൂസ് 15 സ്കൂളുകളിലാണ് പഠിച്ചത്.

ടോം ക്രൂസിന്റെ ഔദ്യോഗികജീവിതം പ്രധാനമായും അഭിനേതാവ്, നിർമ്മാതാവ് എന്നീ നിലകളിൽ വ്യാപരിച്ചിരിക്കുന്നു.
1981 ൽ എൻഡ്ലെസ് ലവ് എന്ന ചിത്രത്തിലൂടെ സിനിമയിലേക്ക് രംഗപ്രവേശനം ചെയ്ത ക്രൂസ് അതേ വർഷം തന്നെ ടാപ്സ് എന്ന ചിത്രത്തിൽ പ്രധാനപ്പെട്ട ഒരു സഹായകവേഷം ചെയ്യുകയുണ്ടായി. 1983ൽ ദി ഔട്ട്സിഡേഴ്സ് എന്ന ചിത്രത്തിന്റെ ഭാഗമായി അദ്ദേഹം. അതേ വർഷം തന്നെ ഓൾ ദി റൈറ്റ് മൂവ്സ് എന്ന ചിത്രത്തിലും, നായകനായി റിസ്കി ബിസിനസിലും ക്രൂസ് അഭിനയിക്കുകയുണ്ടായി. 1986ലെ ടോപ് ഗൺ എന്ന ചിത്രത്തോടു കൂടി ടോം ക്രൂസ് സൂപ്പർസ്റ്റാറായി അറിയപ്പെടാൻ തുടങ്ങി.

അതേ വർഷം തന്നെ ക്രൂസ് ദി കളർ ഓഫ് മണി എന്ന ചിത്രത്തിൽ പോൾ ന്യൂമാന്റെ കൂടെ അഭിനയിക്കുകയുണ്ടായി. 1988ൽ ഡസ്റ്റിൻ ഹോഫ്മാനുമൊന്നിച്ച് വേഷമിട്ട റെയിൻ മാൻ എന്ന ചലച്ചിത്രം മികച്ച ചിത്രത്തിനുള്ള അക്കാദമി പുരസ്കാരം നേടുകയും ടോം ക്രൂസിന് മികച്ച സഹനടനുള്ള കൻസാസ് സിറ്റി ഫിലിം ക്രിറ്റിക്സ് സർക്കിൾ പുരസ്കാരം ലഭിക്കുകയും ചെയ്തു. 1989ലെ ബോൺ ഓൺ ദി ഫോർത്ത് ഓഫ് ജൂലൈയിലെ അഭിനയം ക്രൂസിന് മികച്ച നടനുള്ള ഗോൾഡൻ ഗ്ലോബ് പുരസ്കാരം, മികച്ച നടനുള്ള ചിക്കാഗോ ഫിലിം ക്രിറ്റിക്സ് അസോസിയേഷൻ പുരസ്കാരം, ജനപ്രിയ നടനുള്ള പീപ്പിൾസ് ചോയിസ് പുരസ്കാരം എന്നിവയ്ക്ക് അർഹനായി. ഈ ചിത്രത്തിലൂടെയാണ് ക്രൂസ് ആദ്യമായി ഓസ്കറിന് നാമനിർദ്ദേശം ചെയ്യപ്പെടുന്നത്.

നിക്കോൾ കിഡ്മാനുമൊത്ത് അഭിനയിച്ച ഡേയ്സ് ഓഫ് തണ്ടർ (1990), ഫാർ ആൻഡ് എവേ (1992) എന്നിവയായിരുന്നു ക്രൂസിന്റെ പിന്നീടുള്ള ചിത്രങ്ങൾ. 1994ൽ ക്രൂസ് ബ്രാഡ് പിറ്റ്, അന്റോണിയോ ബാണ്ടെറസ്, ക്രിസ്റ്റ്യൻ സ്ലാറ്റർ എന്നിവരുമൊന്നിച്ച് ഇന്റർവ്യൂ വിത്ത് ദി വാമ്പയർ എന്ന ചിത്രത്തിൽ അഭിനയിച്ചു.

1996-ൽ ക്രൂസ് അദ്ദേഹം നിർമ്മിച്ച മിഷൻ ഇംപോസിബിൾ എന്ന ചിത്രത്തിൽ എഥാൻ ഹണ്ട് എന്ന ചാരനായി വേഷമിട്ടു. അത് മികച്ച വിജയം നേടിയ ഒരു ചിത്രമായിരുന്നു.

1996ൽ ജെറി മഗ്വയർ എന്ന ചിത്രത്തിലെ നായകവേഷം അദ്ദേഹത്തിന് ഗോൾഡൻ ഗ്ലോബ്, അക്കാദമി പുരസ്കാരത്തിനുള്ള നാമനിർദ്ദേശം എന്നിവ നേടിക്കൊടുത്തു. 1999ൽ കിഡ്മാനുമൊന്നിച്ച് സ്റ്റാൻലീ കുബ്രിക്ക് ചിത്രമായ ഐസ് വൈഡ് ഷട്ടിൽ വേഷമിട്ടു. അതേ വർഷം പുറത്തിറങ്ങിയ മാഗ്നോലിയ അദ്ദേഹത്തിന് മറ്റൊരു ഗോൾഡൻ ഗ്ലോബും മൂന്നാം ഓസ്കാർ നാമനിർദ്ദേശവും നേടിക്കൊടുത്തു.

2000ൽ മിഷൻ ഇംപോസിബിൾ 2 വിലൂടെ ക്രൂസ് എഥാൻ ഹണ്ടായി തിരിച്ചെത്തി. ബോക്സ് ഓഫീസ് വിജയമായിരുന്ന ഈ ചിത്രം അദ്ദേഹത്തിനെ മികച്ച പുരുഷ അഭിനേതാവിനുള്ള എം.ടി.വി മൂവി പുരസ്കാരത്തിന് അർഹനാക്കി.

അദ്ദേഹത്തിന്റെ പിന്നീട് വന്ന അഞ്ച് ചിത്രങ്ങൾ നിരൂപണപരമായും വാണിജ്യപരമായും വിജയങ്ങളായിരുന്നു. 2001ൽ അദ്ദേഹംകാമറോൺ ഡയസും പെനെലോപ്പ് ക്രൂസുമൊന്നിച്ച് വാനില സ്കൈ എന്ന ചിത്രത്തിൽ വേഷമിട്ടു. 2002ൽ സ്റ്റീവൻ സ്പിൽബർഗ് സംവിധാനം ചെയ്ത മൈനോറിറ്റി റിപ്പോർട്ട് എന്ന ചിത്രത്തിൽ നായകനായി.

2003ൽ എഡ്വാർഡ് സ്വിക്കിന്റെ ദി ലാസ്റ്റ് സമുറായ്യിലെ അഭിനയത്തിലൂടെ ക്രൂസ് മികച്ച നടനുള്ള ഗോൾഡൻ ഗ്ലോബ് പുരസ്കാരത്തിന് നാമനിർദ്ദേശം ചെയ്യപ്പെടുകയുണ്ടായി. 2005ൽ വീണ്ടും സ്പിൽബർഗിന്റെ കൂടെ എച്ച്. ജി. വെൽസിന്റെ വാർ ഓഫ് ദി വേൾഡ്സ് എന്ന നോവലിനെ ആസ്പദമാക്കിയുള്ള അതേ പേരിലുള്ള ചിത്രത്തിൽ അഭിനയിക്കുകയുണ്ടായി. ആ ചിത്രം ആ വർഷത്തെ ഏറ്റവും വലിയ വാണിജ്യവിജയം നേടിയ നാലാമത്തെ ചലച്ചിത്രമായിരുന്നു.

2006-ൽ വീണ്ടും എഥാൻ ഹണ്ട് ആയി മിഷൻ ഇംപോസിബിൾ 3യിലൂടെ ക്രൂസ് തിരിച്ചെത്തി. 2007-ൽ സഹനടനായി വേഷമിട്ട ലയൺസ് ഓഫ് ലാംബ്സ് പ്രതീക്ഷിച്ച വിജയം നേടിയില്ല. 2008ലെ ട്രോപിക് തണ്ടറിലെ അഭിനയം ക്രൂസിന് ഗോൾഡൻ ഗ്ലോബ് നാമനിർദ്ദേശം നേടിക്കൊടുത്തു.

2010 മാർച്ചിൽ ക്രൂസ് വീണ്ടും കാമറോൺ ഡയസുമൊന്നിച്ച് നൈറ്റ് ആൻഡ് ഡേയിൽ അഭിനയിക്കുകയുണ്ടായി. 2011ൽ പുറത്തിറങ്ങിയ മിഷൻ ഇംപോസിബിൾ പരമ്പരയിലെ നാലാം ചിത്രം മിഷൻ ഇംപോസിബിൾ - ഗോസ്റ്റ് പ്രൊട്ടോക്കോൾ വലിയൊരു വിജയമായിരുന്നു.

1993 ൽ ക്രൂസ് പോൾ വാഗ്നറുമായി ചേർന്ന് ക്രൂസ്/വാഗ്നർ പ്രൊഡക്ഷൻസിനു രൂപം നൽകി. 1996ലെ മിഷൻ ഇംപോസിബിൾ ആയിരുന്നു നിർമ്മാതാവെന്ന നിലയിൽ ക്രൂസിന്റെ ആദ്യ ചിത്രം.

മിഷൻ ഇംപോസിബിൾ, വിത്തൗട്ട് ലിമിറ്റ്സ്, മിഷൻ ഇംപോസിബിൾ 2, ദി അദേഴ്സ്, വാനില സ്കൈ തുടങ്ങി ഒരുപാട് ചിത്രങ്ങൾ ക്രൂസ് നിർമ്മിക്കുകയുണ്ടായി.

ക്രൂസ് മൂന്ന് തവണ വിവാഹിതനാവുകയും ബന്ധം വേർപ്പെടുത്തുകയും ചെയ്തിട്ടുണ്ട്. അദ്ദേഹത്തിന്റെ മൂന്ന് മക്കളിൽ രണ്ടു പേർ ദത്തെടുക്കപ്പെട്ടവരാണ്.
1980കളിൽ ക്രൂസിന് തന്നെക്കാൾ പ്രായം കൂടിയ സ്ത്രീകളുമായി ബന്ധമുണ്ടായിരുന്നു. മൂന്ന് വർഷം മൂത്ത റെബേക്ക ഡി മോർനേ, ഒമ്പത് വർഷം മൂത്ത പാറ്റി സ്ക്യാൽഫ, പതിനാറ് വർഷം മൂത്ത ചെർ എന്നിവർ ഇതിൽ ഉൾപ്പെടുന്നു.

ക്രൂസ് 1987 മെയ് 9ന് നടി മിമി റോജേഴ്സിനെ വിവാഹം ചെയ്തു. 1990 ഫെബ്രുവരി 4ന് അവർ വിവാഹബന്ധം വേർപ്പെടുത്തി. റോജേഴ്സ് ആണ് ക്രൂസിന് സയന്റോളജി പരിചയപ്പെടുത്തിയത്.

ക്രൂസ് തന്റെ രണ്ടാം ഭാര്യയായ നിക്കോൾ കിഡ്മാനെ കണ്ടുമുട്ടുന്നത് ഇരുവരും ഒന്നിച്ചഭിനയിച്ച ഡേയ്സ് ഓഫ് തണ്ടറിന്റെ (1990) സെറ്റിൽ വച്ചാണ്. 1990 ഡിസംബർ 24ന് അവർ വിവാഹിതരായി. ക്രൂസും കിഡ്മാനും ഇസബെല്ല, കോണർ ആന്റണി എന്നീ രണ്ടു കുട്ടികളെ ദത്തെടുത്തു. 2001 ഫെബ്രുവരിയിൽ അവർ വിവാഹബന്ധം വേർപ്പെടുത്തി.

2005 ഏപ്രിൽ മാസം തൊട്ട് ക്രൂസ് കാറ്റീ ഹോംസുമൊന്നിച്ച് പുറത്തു പോകാൻ തുടങ്ങി. ആ വർഷം ഏപ്രിൽ 27നാണ് ഇരുവരും ഒരുമിച്ച് ഒരു പൊതുവേദിയിൽ പ്രത്യക്ഷപ്പെട്ടത്. 2005 ഒക്ടോബർ 6ന് ഇരുവരും ഒരു കുട്ടിക്കായുള്ള തങ്ങളുടെ ആഗ്രഹം വെളിപ്പെടുത്തി. 2006 ഏപ്രിലിൽ അവർക്ക് സുരി എന്നൊരു മകൾ ജനിച്ചു.

2006 നവംബർ 18ന് ഹോംസും ക്രൂസും വിവാഹിതരായി.

2012 ജൂൺ 29ന് ക്രൂസുമായുള്ള അഞ്ചര വർഷത്തെ വിവാഹബന്ധം വേർപ്പെടുത്തുന്നതായി ഹോംസ് പ്രഖ്യാപിച്ചു. ആ വർഷം ജൂലൈ 9ന് ഇരുവരും വിവാഹബന്ധം വേർപ്പെടുത്തുന്നതായി സമ്മതപത്രത്തിൽ ഒപ്പു വച്ചു.




</doc>
<doc id="346908" url="https://ml.wikipedia.org/wiki?curid=346908" title="ധനീഷ് മുജ്തബ">
ധനീഷ് മുജ്തബ

ധനീഷ് മുജ്തബ ഇന്ത്യയിലെ പ്രമുഖനായ ഫീൽഡ് ഹോക്കി കളിക്കാരനാണ്. 2009 ലെ നാഷണൽ ഗേംസിലൂടെയാണ് ഈ രംഗത്തേക്ക് അരങ്ങേറിയത്. 2012-ൽ ലണ്ടണിൽ വച്ച് നടന്ന ഒളിംബിക്സിൽ ഇന്ത്യയെ പ്രതിനിധീകരിച്ചതും ഈ കളിക്കാരനാണ്.


</doc>
<doc id="346913" url="https://ml.wikipedia.org/wiki?curid=346913" title="കുഞ്ഞുമുഹമ്മദ്‌">
കുഞ്ഞുമുഹമ്മദ്‌

ഇന്ത്യയിലെ ഒരു ഹ്രസ്വദൂര ഓട്ടക്കാരനായ കായിക താരമാണ് കുഞ്ഞിമുഹമ്മദ്. കുഞ്ഞുമുഹമ്മദ്‌ പുത്തൻപുരയ്ക്കൽ എന്നാണ് പൂർണനാമം. 
2016ൽ ബ്രസീലിലെ റിയോയിൽ നടന്ന ഒളിമ്പിക്‌സിൽ പുരുഷ വിഭാഗം 4 X 400 മീറ്റർ റിലേയിൽ ഇദ്ദേഹം ഇന്ത്യയെ പ്രതിനിധീകരിച്ചു.
ബംഗളുരുവിൽ നടന്ന ഇന്ത്യൻ ഗ്രാന്റ് പ്രീയിൽ 4 ഗുണം 40 മീറ്റർ റിലേയിൽ ദേശീയ റെക്കോർഡ് തിരുത്തിയ ടീമിൽ അംഗമായിരുന്നു. അന്ന് മൂന്ന് മിനിട്ട് 00.91 സെക്കൻഡിലാണ് കുഞ്ഞിമുഹമ്മദ് ഉൾപ്പെട്ട റിലേ ടീം റെക്കോർഡ് സൃഷ്ടിച്ചത്. ഇതിന് നാലാഴ്ച മുൻപ് മുഹമ്മദ് അനസ്, അയ്യസാമി ദരുൺ, അരോകിയ രാജീവ് എന്നിവർ തുർക്കിയിൽ വെച്ച് തീർത്ത 3:02: 17 സെക്കന്റ് എന്ന ഇന്ത്യൻ ദേശീയ റെക്കോർഡാണ് ബംഗളൂരുവിൽ തിരുത്തി കുറിച്ചത്. ഈ പ്രകടനം ലോക റാങ്കിങ്ങിൽ ഈ റിലെ ടീമിന് 13ആം സ്ഥാനത്തെത്താൻ സഹായകരമായി.
ഇന്ത്യൻ ആർമിയിൽ സുബേദാറായി ജോലിചെയ്യുകയാണ് കുഞ്ഞുമുഹമ്മദ്. 2011ൽ റിയോയിൽ നടന്ന ലോകമിലിറ്ററി ഗെയിംസിൽ 4x400 മീറ്റർ റിലേയിൽ വെങ്കലം നേടിയിരുന്നു.<ref name="www.deshabhimani.com/ Jul 19, 2016">www.deshabhimani.com/ Jul 19, 2016</ref>

പാലക്കാട് ജില്ലയിൽ കോട്ടോപ്പാടം പഞ്ചായത്തിലെ പാറപ്പുറം ഗ്രാമത്തിലെ ചുമട്ടുതൊഴിലാളി പുത്തൻപുരക്കൽ മുഹമ്മദിന്റെ അഞ്ചുമക്കളിൽ ഇളയവനാണ്. 2007ൽ കോട്ടോപ്പാടം കെഎഎച്ച്എസ്എസിൽനിന്ന് പ്‌ളസ്ടു പൂർത്തിയാക്കി. ഗുരുവായൂർ ശ്രീകൃഷണ കോളേജിൽ ചരിത്രത്തിൽ ബിരുദപഠനം. 2010, 2012, 2013 വർഷങ്ങളിൽ 400 മീറ്ററിൽ ദേശീയ ചാമ്പ്യനായി. 2010ൽ ആർമിയിൽ ജോലിയിൽ പ്രവേശിച്ചു.


</doc>
<doc id="346918" url="https://ml.wikipedia.org/wiki?curid=346918" title="സുധ സിംഗ്">
സുധ സിംഗ്

സുധ സിംഗ് (ജനനം ജൂൺ 25, 1986) ഇന്ത്യൻ ഓട്ടക്കാരിയാണ്. 3000 മീറ്റർ സ്റ്റേപ്പിൾചെയ്സ് ആണ് പ്രധാന ഇനം.

3000 മീറ്റർ സ്റ്റേപ്പിൾചെയ്സറിലെ ഒരു സ്ഥിരം അഭ്യാസിയാണ് സുധ സിംഗ്. അതിലെ ദേശീയ റക്കോർഡ് 7 വർഷത്തോളമായി സുധയുടെ പേരിലായിരുന്നു. 2016 മെയ് മാസത്തിൽ അത് വീണ്ടും സുധ തന്നെ നേടി. 2016 ഇൽ ചൈനയിൽ നടന്ന ഏഷ്യൻ ഗെയിംസിൽ 9:55:67 സമയത്തിനുള്ളിൽ സ്വർണ്ണമെഡൽ നേടിയതായിരുന്നു സുധയുടെ ഏറ്റവും നല്ല പ്രകടനം. മറ്റൊരു ദേശീയ റക്കോർഡ് കൂടി സുധ ഷാങ്ങ്ഹായിൽ നടന്ന അന്തർദേശീയ അമേച്വർ അത്ലെറ്റിക്ക് ഫെഡറേഷൻ ഡയമണ്ട് ലീഗ് മീറ്റിൽ നേടിയിരുന്നു. 2012 ജൂണിൽ സ്വന്തം റക്കോർഡ് തന്നെ തകർത്ത്(9:47:70) സുധ 3000 മീറ്റർ സ്റ്റേപ്പിൾചെയ്സിൽ ഒളിമ്പിക്സ് യോഗ്യത നേടി. 2012 സമ്മർ ഒളിമ്പിക്സിൽ പതി മൂന്നാമത് ഫിനിഷ് ചെയ്ത സുധയ്ക്ക് ഫൈനലിലേക്ക് യോഗ്യത ലഭിച്ചില്ല..


</doc>
<doc id="346919" url="https://ml.wikipedia.org/wiki?curid=346919" title="സാക്ഷി മാലിക്">
സാക്ഷി മാലിക്

ഒരു ഇന്ത്യൻ ഗുസ്തി താരമാണ് സാക്ഷി മാലിക് (ജനനം 3 സെപ്റ്റബർ 1992). 58 കിലോ ഫ്രീസ്റ്റൈൽ വിഭാഗത്തിൽ കോമൺവെൽത്ത് ഗെയിംസ് 2014 ഇന്ത്യയെ പ്രതിനിധീകരിച്ചിട്ടുള്ള ഇവർ വെള്ളി മെഡൽ കരസ്ഥമാക്കിയിട്ടുണ്ട് .2016 റിയോ ഒള്മ്പിക്സിൽ വനിതാ ഗുസ്തി 58 കിലോഗ്രാം ഫ്രീ സ്‌റ്റൈലിൽ വെങ്കലം നേടി. ഗുസ്തിയിൽ മെഡൽ നേടുന്ന ആദ്യ വനിതാ ഇന്ത്യൻ താരവും ഒളിമ്പിക്‌സിൽ മെഡൽ നേടുന്ന നാലാമത്തെ ഇന്ത്യൻ വനിതയുമാണ്.വനിതകളുടെ 58 കി.ഗ്രാം ഗുസ്തി ഫ്രീസ്റ്റൈൽ വിഭാഗത്തിലാണ് സാക്ഷി വെങ്കലം നേടിയത്.കിർഗിസ്ഥാന്റെ ഐസുലു ടിനിബെക്കോവ ആയിരുന്നു എതിരാളി

2016 റിയോ ഒള്മ്പിക്സിൽ വനിതാ ഗുസ്തി 58 കിലോഗ്രാം ഫ്രീ സ്‌റ്റൈലിൽ വെങ്കലം നേടി. കിർഗിസസ്ഥാന്റെ ഐസുലു ടിൻബെക്കോവയ്‌ക്കെതിരെ 8-5നായിരുന്നു സാക്ഷിയയുടെ വിജയം. റഷ്യയുടെ വലേറിയ കോബലോവയോട് ക്വാർട്ടർ ഫൈനലിൽ സാക്ഷി പരാജയപ്പെട്ടിരുന്നു. പിന്നീട് വലേറിയ ഫൈനലിലേക്ക് മുന്നേറിയപ്പോഴാണ് സാക്ഷിയ്ക്ക് മത്സരിക്കാൻ അവസരം ലഭിച്ചത്.

[വിവാഹം]

സത്യവർത് കാദിയാൻ ആണ് ഭർത്താവ്.


</doc>
<doc id="346923" url="https://ml.wikipedia.org/wiki?curid=346923" title="അപൂർവി ചന്ദേല">
അപൂർവി ചന്ദേല

ഒരു ഇന്ത്യൻ ഷൂട്ടർ  ആണ് അപൂർവി സിംഗ് ചന്ദേല (ജനനം 4 ജനുവരി 1993). പ്രധാനമായും 10 മീറ്റർ എയർ റൈഫിൾ ഇനത്തിൽ മത്സരിക്കുന്ന ഇവർ കോമൺവെൽത്ത് ഗെയിംസ് 2014 - ൽ സ്വർണ്ണ മെഡൽ നേടിയിട്ടുണ്ട്.

ജയ്പൂർ - ലെമഹാറാണി ഗായത്രി ദേവി ഗേൾസിലാണ് അപൂർവി തന്റെ സ്കൂൾ ജീവിതം ചിലവഴിച്ചത്.


</doc>
<doc id="346924" url="https://ml.wikipedia.org/wiki?curid=346924" title="പോൾ വർഹൂവൻ">
പോൾ വർഹൂവൻ

ഡച്ച് ചലച്ചിത്രസംവിധായകനാണ് പോൾ വർഹൂവൻ(ജ: 18 ജൂലൈ 1938). ഡച്ച് ചലച്ചിത്രമേഖലയിലല്ലാതെ ഹോളിവുഡിലും പോൾ വർഹൂവൻ തന്റെ സാന്നിദ്ധ്യം അറിയിച്ചിട്ടുണ്ട്.സെക്സും അക്രമരംഗങ്ങൾക്കും വർഹൂവൻ തന്റെ ചിത്രങ്ങളിൽ പ്രാധാന്യം നൽകിയിട്ടുണ്ട്.ശാസ്ത്രസംബന്ധിയായ ചിത്രങ്ങളും അദ്ദേഹം സംവിധാനം ചെയ്തു.


</doc>
<doc id="346925" url="https://ml.wikipedia.org/wiki?curid=346925" title="ടി. ഗോപി">
ടി. ഗോപി

പ്രമുഖ ഇന്ത്യൻ കായിക താരവും ദീർഘദൂര ഓട്ടക്കാരനുമാണ്‌ ടി. ഗോപി. തോനക്കൽ ഗോപിയെന്നാണ് പൂർണനാമം.
2016ൽ ബ്രിസീലിലെ റിയോയിൽ നടന്ന ഒളിമ്പിക്‌സ് മത്സരത്തിൽ പുരുഷ വിഭാഗം മാരത്തണിൽ ഇന്ത്യയെ പ്രതിനിധീകരിച്ചു പങ്കെടുത്തു. ഏറ്റവും മികച്ച സമയം രണ്ടു മണിക്കൂർ 16 മിനിറ്റ് 15 സെക്കന്റാണ്.

2016 ജനുവരിയിൽ മുംബൈയിൽ നടന്ന മാരത്തണിൽ ഇന്ത്യയുടെ പ്രധാന മാരത്തൺ ഓട്ടക്കാരൻ നിതേന്ദ്ര സിങ് റാവത്തിന്റെ പേസ്‌മേക്കറായി ഓടിയാണ് റിയോ ഒളിമ്പിക്‌സിലേക്ക് യോഗ്യത നേടിയത്.. 35 കിലോ മീറ്റർ ഓടി നിർത്താനായിരുന്നു ആദ്യ തീരുമാനം. എന്നാൽ, ഓട്ടം തുടർന്ന് ഫിനിഷിങ് ലൈൻ തൊട്ടപ്പോൾ ഇന്ത്യക്കാരിൽ രണ്ടാമനും മൊത്തത്തിൽ 11ആമനുമായി ഫിനിഷ് ചെയ്തു. ഇതോടെ റിയോ ഒളിമ്പിക്‌സിലേക്ക് യോഗ്യത ലഭിച്ചു.

കേരളത്തിലെ വയനാട് ജില്ലയിലെ സുൽത്താൻ ബത്തേരിയിൽ 1988 മെയ് 24ന് ജനനം. കാക്കവയൽ സർക്കാർ ഹയർസെക്കണ്ടറി സ്‌കൂളിൽ പഠനം.

ദീർഘദൂര ഓട്ടത്തിൽ സർവകലാശാല തലത്തിൽ മെഡലുകൾ നേടിയിട്ടുണ്ട്. ഇന്ത്യൻ ആർമിയിൽ ജോലി നേടിയ ഗോപിയുടെ ആദ്യ മാരത്തൺ ഓട്ടമായിരുന്നു മുംബൈയിലേത്. കോച്ച് സുരീന്ദർ സിങ് ഭണ്ഡാരിയാണ് പരിശീലകൻ. ഹൈദരാബാദിൽ കരസേനയിൽ ഹവിൽദാർ ആണ് ഇരുപത്തെട്ടുകാരനായ ഇദ്ദേഹം.


</doc>
<doc id="346926" url="https://ml.wikipedia.org/wiki?curid=346926" title="ഗുർമീത് സിംഗ്">
ഗുർമീത് സിംഗ്

ഇന്ത്യയിലെ ഒരു കായിക താരമാണ് ഗുർമീത് സിംഗ്.
ഉത്തരാഖണ്ഡ് സ്വദേശിയാണ്. 20 കിലോമീറ്റർ നടത്തമത്സരത്തിൽ നിലവിലുള്ള റക്കോർഡ് ഗുർമീതിന്റെ പേരിലാണ്. 2011 മെയ് മാസത്തിൽ പാട്യാലയിൽ വച്ച് നടന്ന ഗ്രാന്റ് പ്രിക്സ് മത്സരത്തിലാണ് ഗുർമീത് ഈ നേട്ടം കരസ്ഥമാക്കിയത്. ലക്ഷ്മി മിത്തലിന്റെ കീഴിലുള്ള മിട്ടൽ ചാമ്പ്യൻസ് ട്രസ്റ്റാണ് ഗുർമീതിന്റെ സ്പോൺസർ്. 



1985 ജൂലൈ ഒന്നിന് ഉത്തരാഖണ്ഡിൽ ജനനം. ദീപ്മാല ദേവി എന്ന കായിക താരത്തെയാണ് വിവാഹം ചെയ്തത്. ഇവരും 20 കി.മി നടത്ത മത്സരത്തിൽ പങ്കെടുക്കുന്ന കായികതാരമാണ്..


</doc>
<doc id="346930" url="https://ml.wikipedia.org/wiki?curid=346930" title="ഷാരോൺ സ്റ്റോൺ">
ഷാരോൺ സ്റ്റോൺ

അമേരിക്കൻ ചലച്ചിത്ര നടിയാണ് ഷാരോൺ സ്റ്റോൺ(ജ:മാർച്ച് 10, 1958). ബേസിക് ഇൻസ്റ്റിങ്റ്റ് എന്ന ചിത്രത്തിലെ കാതറിൻ ട്രാമൽ എന്ന വേഷം അവരെ പ്രശസ്തയാക്കുകയുണ്ടായി.1995 ൽ ഇറങ്ങിയ കാസിനോ എന്ന ചിത്രത്തിലെ അഭിനയത്തിനു ഗോൾഡൻ ഗ്ലോബ് പുരസ്ക്കാരം ലഭിച്ചു.

അഭിനേത്രി എന്നതിനൊപ്പം അവർ ഒരു ഫാഷൻ മോഡലും നിർമ്മാതാവും കൂടിയായ അവർ ആദ്യം ജനശ്രദ്ധയാകർഷിക്കുന്നതു് War and Remembrance എന്ന ചിത്രത്തിൽ അഭിനയിച്ചുകൊണ്ടായിരുന്നു. 1995 ൽ കാസിനൊ എന്ന ചിത്രത്തിൽ അഭിനയിച്ചതിന് നല്ല നടിയ്ക്കുള്ള അക്കാദമി അവാർഡിനു നോമിനേറ്റ് ചെയ്യപ്പെട്ടു. അതോടൊപ്പം നല്ല നടിയ്ക്കുള്ള ഗോൾഡൻ ഗ്ലോബ് അവാർഡ് നേടുകയും ചെയ്തു. 1998 ൽ ഇറങ്ങിയ The Mighty, 1999 ൽ ഇറങ്ങിയ The Muse എന്നീ ചിത്രങ്ങളിലെ അഭിനയങ്ങൾക്കു് വീണ്ടും ഗോൾഡൻ ഗ്ലോബ് അവാർഡിനു ശുപാർശ ചെയ്യപ്പെട്ടു. 2004 ൽ The Practice എന്ന നാടക പരമ്പരയിലെ വേഷത്തിനു് Emmy അവാർഡ് നേടി. Alpha Dog (2006), Bobby (2006), Lovelace (2013) എന്നീ ചിത്രങ്ങളിലെ അഭിനയം പ്രേക്ഷകരുടെ പ്രത്യേക ശ്രദ്ധ നേടി. 2016 ൽ ഷാരോൺ സ്റ്റോൺ അഭിനയിച്ച ചിത്രമാണു് Mothers and Daughters. 

മാർച്ച് 10, 1958 ൽ പെൻസിൽവാനിയയിലെ Meadville യിൽ ഡൊറോത്തി മേരിയുടെയും ജോസഫ് വില്യം സ്റ്റോണിന്റേയും മകളായി ജനനം. ജോസഫ് വില്യം (1930–2009) ഒരു ഫാക്ടറി ജോലിക്കാരൻ ആയിരുന്നു. ഷാരോൺ സ്റ്റോണിന് ഒരു സഹോദരിയുണ്ട്, കെല്ലി, രണ്ടു സഹോദരന്മാരും (മൈക്കേളും പാട്രിക് സ്റ്റോണും). 1975 ൽ Saegertown High School (Pennsylvania )ൽ നിന്നു ബിരുദം നേടി. എഡിൻബറോ യൂണിവേഴ്സിറ്റിയിൽ പഠിച്ചുകൊണ്ടിരിക്കുമ്പോൾ Miss Crawford County, എന്ന ടൈറ്റിൽ നേടി. അതുപോലെ Miss Pennsylvania മത്സരത്തിൽ പങ്കെടുക്കുകയും ചെയ്തു. 1977 ൽ സ്റ്റോൺ Meadville വിട്ടു അമ്മായിയോടൊപ്പം ന്യൂ ജർസിയിലേയ്ക്കു പോയി. New York ൽ ഒരു പരസ്യ ഏജൻസിയിൽ ജോലി ചെയ്യാൻ‌ കരാർ ഒപ്പിട്ടു.
അതിനിടെ അവർ യൂറോപ്പിലേയ്ക്കു പ്രവർത്തന മേഖല മാറ്റി. അവിടെ താമസിക്കുന്നതിനിടെ മോഡലിങ്ങിൽ നിന്നു മാറി അഭിനയത്തിൽ ശ്രദ്ധ കേന്ദ്രീകരിക്കുവാൻ തീരുമാനിച്ചു. അതിനാൽ പെട്ടിയും കിടക്കയുമെടുത്തു് ന്യൂയോർക്കിലേയ്ക്കു തിരിച്ചു വന്നു. വൂഡി അല്ലന്റെ Stardust Memories (1980) പോലുള്ള ചിത്രങ്ങളിൽ ചെറിയ റോളുകളിൽ ആദ്യമൊക്കെ അഭിനയിച്ചു. ഫ്രഞ്ച് സംവിധായകൻ Claude Lelouch തന്റെ Les Uns et les Autres (1982) എന്ന ചിത്രത്തിൽ അപ്രധാനമായ ഒരു വേഷം നൽകി, രണ്ടേ രണ്ടു മിനിട്ടുള്ള ഒരു റോൾ. 1983 ൽ Bay City Blues എന്ന ടെലിവിഷൻ പരമ്പരയിൽ അഭിനയിച്ചു. 
1984 ൽ പുറത്തിറങ്ങിയ Irreconcilable Differences, 1984ലെ തന്നെ Echoes of the Mind എന്നിവയിലെ അഭിനയം ശ്രദ്ധിക്കപ്പെട്ടു. 1980 കളിലെ ചിത്രങ്ങളായ King Solomon's Mines, Allan Quatermain and the Lost City of Gold, Above the Law, War and Remembrance എന്നിവകളിലെ വേഷങ്ങൾ പ്രേക്ഷകരുടെ മുക്തകണ്ഠമായ പ്രശംസ നേടി.

അടുത്ത ശ്രദ്ധിക്കപ്പെട്ട വേഷം Irreconcilable Differences (1984) എന്ന ചിത്രത്തിലെയാണ്. 1984 ൽത്തന്നെ അവർ Echoes of the Mind എന്ന രണ്ടു ഭാഗങ്ങൾ മാത്രമുള്ള എപ്പിസോഡിൽ ഇരട്ട റോളിൽ അഭിനയിച്ചു. 
ഡച്ച് സിനിമാ സംവിധായകനായ Paul Verhoeven ൻറെ Total Recall (1990) എന്ന ചിത്രത്തിൽ Arnold Schwarzenegger എന്ന നടനോടൊപ്പമുള്ള അഭിനയം കരിയറിലെ ഒരു കുതിച്ചു കയറ്റമായിരുന്നു. Basic Instinct (1992) എന്ന ചിത്രം അവരെ സൂപ്പർസ്റ്റാർ പദവിയിലേയ്ക്കുയർത്തി. Basic Instinct നു ശേഷം 
1995 ൽ ഗോൾഡൻ ഗ്ളോബ് അവാർഡ് ലഭിച്ചതിനു ശേഷം അനേകം പ്രമുഖ സംവിധായകരുടെ ചിത്രങ്ങളിലേയ്ക്കു കരാർ ചെയ്യപ്പെട്ടു. 

1998 ഫെബ്രുവരിയിൽ ഷാരോൺ സ്റ്റോൺ Phil Bronstein നെ വിവാഹം കഴിച്ചു. 2004 ൽ അവർ തമ്മിൽ പിരിഞ്ഞു. 3 കുട്ടികളെ ദത്തെടുത്തു വളർത്തുന്നു.
ഷാരോൺ സ്റ്റോൺ സമീപകാലത്തു് കാലിഫോർണിയയിൽ ജീവിക്കുന്നു. സ്റ്റോൺ ഇപ്പോൾ ടിബറ്റൻ ബുദ്ധമതവിശ്വാസിയാണു്.


</doc>
<doc id="346934" url="https://ml.wikipedia.org/wiki?curid=346934" title="ബേസിക് ഇൻസ്റ്റിങ്റ്റ്">
ബേസിക് ഇൻസ്റ്റിങ്റ്റ്

പോൾ വർഹൂവൻ സംവിധാനം ചെയ്ത ഹോളിവുഡ് രതിപ്രധാന ചിത്രമാണ് ബേസിക് ഇൻസ്റ്റിങ്റ്റ് (1992).മൈക്കൾ ഡഗ്ലസ്സ്, ഷാരോൺ സ്റ്റോൺ എന്നിവരാണ് മുഖ്യ അഭിനേതാക്കൾ.



</doc>
<doc id="346935" url="https://ml.wikipedia.org/wiki?curid=346935" title="മെട്രോപോളിസ്">
മെട്രോപോളിസ്

ഒരു വലിയ നഗരത്തെയോ അല്ലെങ്കിൽ വൻനഗരങ്ങളുടെ കൂട്ടത്തെയോ സൂചിപ്പിക്കുന്ന പദമാണ് മെട്രോപോളിസ് (Metropolis). സാമ്പത്തികം, രാഷ്ട്രീയം, കല, വാണിജ്യം, വ്യവസായം തുടങ്ങിയ കാര്യങ്ങളിൽ പൊതുവേ മെട്രോപോളിസ് ശ്രദ്ധേയമായിരിക്കും. ഗ്രീക്കുഭാഷയിൽ മാതൃനഗരം എന്നാണേ ഈ വാക്കിന്റെ അർത്ഥം. അതായത്, കുടിയേറ്റക്കാരെ പുറത്താക്കുന്ന നഗരം എന്നാണ്. പിന്നീട് ഒരു പ്രത്യേക സ്ഥലത്തിന്റെ കേന്ദ്രമായി കണക്കാക്കപ്പെടുന്ന ഒരു നഗരത്തിന് അല്ലെങ്കിൽ ഒരു വലിയ നഗരത്തിലെ ഏതെങ്കിലും പ്രധാനപ്പെട്ട നഗരമാണെന്നതിനെ പൊതുവായി നിർദ്ദേശിച്ചു. വലിയ നഗരവത്കരണത്തിന്റെ ഭാഗമായ ഒരു വലിയ നഗരം, ഒരു മെട്രോപോളിസ് ആയി കണക്കാക്കുന്നില്ല മറിച്ച്, അതിന്റെ ഭാഗമാണ്. ലാറ്റിൻ ബഹുവചനം മെട്രോപോളാണെങ്കിലും ഗ്രീക്ക് മെട്രോപോളിസിസ് എന്ന വാക്കിനു പകരം ഈ പദം മെട്രോപോളെയിസ് ആണ്.


</doc>
<doc id="346936" url="https://ml.wikipedia.org/wiki?curid=346936" title="നെവർലാന്റ് റാഞ്ച്">
നെവർലാന്റ് റാഞ്ച്

നെവർലാന്റ് വാലി റാഞ്ച്  കാലിഫോർണിയയിലെ സാൻഡ ബാർബറയിലെ  ഒരു സ്ഥലമാണിത്. അമേരിക്കൻ സംഗീതജ്ഞൻ മൈക്കൽ ജാക്സൺന്റെ ഭവനം എന്ന പേരിൽ ലോക പ്രശസ്തമാണിവിടം. . പ്രശസതനായ പീറ്റർ പാൻ എന്ന നോവൽ കഥാപാത്രത്തിന്റെ വാസസ്ഥലമാണ് നെവർലാന്റ് ആ കഥാപാത്രത്തോടുള്ള ആരാധന മൂലമാണ് ജാക്സൺ ഈ പേരു നൽകിയത്.

ഏകദേശം 3000 ഏക്കർ നീണ്ടു കിടക്കുന്ന ഈ പ്രദേശത്തിന്റെ ഉടമസ്ഥാവകാശം ഇന്ന് മൈക്കൽ ജാക്സൺ എസ്റ്റേറ്റിലും കൊളോണി ക്യാപിറ്റലിലും നിക്ഷിപ്തമാണ്.

1988 മാർച്ചിലാണ് കാലിഫോർണിയയിലെ ഈ സ്ഥലം 1.7 കോടി ഡോളർ മുടക്കി ജാക്സൺ വാങ്ങിയത് പിൽക്കാലത്ത് തന്റെ ഭവനമായ നെവർലാന്റ് റാഞ്ച് നിർമ്മാണമായിരുന്നു ഉദ്ദേശം. അവിടെ അദ്ദേഹം ഊഞ്ഞാൽ, കറങ്ങുന്ന റൈഡുകൾ, വന്യമൃഗങ്ങൾ അടങ്ങുന്ന മൃഗശാല എന്നിവയും അതുപോലെതന്നെ ഒരു സിനിമാ തീയറ്ററും സ്ഥാപിച്ചു. 40 സുരക്ഷാ ഉദ്യോഗസ്ഥർ റോന്തു ചുറ്റിയിരുന്ന നെവർലാന്റിൽ ഒരു റെയിൽവേ സ്റ്റേഷനും നീന്തൽകുളവും ഉണ്ടായിരുന്നു .2003-ൽ ഇത് 10 കോടി ഡോളർ വില മതിപ്പ് ഉള്ള സ്ഥലമായി കണക്കാക്കപ്പെട്ടു


</doc>
<doc id="346940" url="https://ml.wikipedia.org/wiki?curid=346940" title="നിതേന്ദ്ര സിങ് റാവത്ത്">
നിതേന്ദ്ര സിങ് റാവത്ത്

ഇന്ത്യയിലെ ഒരു കായിക താരവും പ്രധാന മാരത്തൺ ഓട്ടക്കാരനുമാണ് നിതേന്ദ്ര സിങ് റാവത്ത്
2016ൽ ബ്രസീലിലെ റിയോയിൽ നടന്ന ഒളിമ്പിക്‌സിൽ ഇന്ത്യയെ പ്രതിനിധീകരിച്ച് പുരുഷ മാരത്തൺ മത്സരത്തിൽ പങ്കെടുത്തു.

1986 സെപ്തംബർ 29ന് ജനിച്ചു. ഉത്തരാഖണ്ഡിലെ ഗരൂർ സ്വദേശിയാണ്. 
ഇന്ത്യ കരസേനയിലെ ആറാം കുമയൂൺ റെജിമെന്റിലെ ഇൻഫൻട്രി ഹവൽദാറാണ് 29കാരനായ നിതേന്ദ്ര സിങ് റാവത്ത്.

2016 ജനുവരിയിൽ മുംബൈയിൽ നടന്ന 13ആമത് മുംബൈ മാരത്തണിൽ ഇന്ത്യൻ വിഭാഗത്തിൽ പുരുഷൻമാരിൽ ഒന്നാമതെത്തി. നിതേന്ദ്ര സിങ് റാവത്ത് രണ്ടു മണിക്കൂറും 15മിനിട്ടും 48 സെക്കന്റുമെന്ന ദേശീയ റെക്കോഡോടെയാണ് ഒന്നാമതത്തെിയത്. ഇതേമത്സരത്തിൽ പേസ്‌മേക്കറായി ഓടിയ മലയാളിയായ
ദീർഘദൂര ഓ്ട്ടക്കാരൻ തോനക്കൽ ഗോപി ഇന്ത്യൻ വിഭാഗത്തിൽ 2 മണിക്കൂറും 16 മിനിട്ടും 15 സെക്കന്റുമെടുത്ത് രണ്ടാമനായി. ഇതോടെ ഇരുവരും 2016ലെ റിയോ ഒളിമ്പിക്‌സ് മൽസരത്തിലേക്ക് യോഗ്യത നേടി. രണ്ട്‌ മണിക്കൂർ 19 മിനിട്ടാണ്‌ ഒളിമ്പിക്‌സിനു വേണ്ട യോഗ്യതാ മാർക്ക്‌.


</doc>
<doc id="346945" url="https://ml.wikipedia.org/wiki?curid=346945" title="വിനിഷ്യസും ടോമും">
വിനിഷ്യസും ടോമും

2016 ൽ റിയോ ഡി ജനീറോയിൽ വെച്ച് നടക്കുന്ന റിയോ ഒളിമ്പിക്സിന്റേയും പാരാലിമ്പിക്സിന്റേയും ഭാഗ്യചിഹ്നങ്ങളാണ് വിനിഷ്യസും ടോമും (Vinicius and Tom). (Portuguese: "Vinicius e Tom" or sometimes "Vinícius e Tom").  ഇതിൽ വിനീഷ്യസ് റിയോ ഒളിമ്പിക്സിന്റേയും ടോം പാരാലിമ്പിക്സിന്റേയും ഭാഗ്യ ചിഹ്നങ്ങളാണ്.

ഒളിമ്പിക്സ് 2016 (റിയോ)ന്റെ ഭാഗ്യചിഹ്നങ്ങൾ നിർമ്മിക്കുന്നതിനായി ഒരു ദേശീയ ടെണ്ടർ പ്രക്രിയ പ്രകാരം തെരെഞ്ഞെടുത്തത് വടക്കുകിഴക്കേ ബ്രസീലിലെ സാവ് പോളോ എന്ന മുനിസിപ്പാലിറ്റി കേന്ദ്രീകരിച്ച് പ്രവർത്തിക്കുന്ന ബേർഡോ (Birdo) എന്ന ആനിമേഷന്ർ കമ്പനിയെയാണ്. ഈ ഒളിമ്പിക്സ് ഭാഗ്യചിഹ്നങ്ങൾ 23 നവംബർ 2014 അനാച്ഛാദനം ചെയ്തു. ഇവയുടെ നാമങ്ങൾ പൊതുവോട്ടെടുപ്പു വഴി തെരെഞ്ഞടുക്കുകയും ചെയ്തു. "ഒബയും ഇബയും", "ടിബ ടുഖ്വിയും എസ്ക്വി‍ഡിം" എന്നീ പേരുകളെ പിന്നിലാക്കിയാണ്  "വിനിഷ്യസും ടോമും" തെരെഞ്ഞെടുത്തത്.

ബ്രസീലിയൻ ഗാനരചനയിതാവും കവിയുമായ വിനിഷ്യസ് ഡി മൊറേയ്സിന്റ സ്മരണാർത്ഥമാണ് 2016 ലെ റിയോ ഒളിമ്പിക്സ് ഭാഗ്യചിഹ്നമായ വിനിഷ്യസിന് ആ പേരുവന്നത്. റിയോ ഒളിമ്പിക്സ് ഭാഗ്യചിഹ്നമായ വിനിഷ്യസിന്റെ രൂപകല്‌പന പ്രതിനിധാനം ചെയ്യുന്നത് ബ്രസീലിലെ വന്യജീവികളെയാണ് . പൂച്ചകളുടെ ഊർജ്ജസ്വലതയും കുരങ്ങൻമാരുടെ അധികാരവും പക്ഷികളുടെ കൃപയും വിനിഷ്യസ് എന്ന ഒളിമ്പിക് ഭാഗ്യചിഹ്നം പ്രതിനിധാനം ചെയ്യുന്നു. വിനിഷ്യസ് ഭാഗ്യചിഹ്നത്തിന്റെ ആയുധങ്ങൾ കാലുകൾ എന്നിവ പരിമിതികളില്ലാത്ത പരിധിയിൽ ചലിപ്പിക്കാൻ സാധ്യമാവും വിധമാണ് നിർമിച്ചിരിക്കുന്നത്. 
"ലോകമെമ്പാടും സന്തോഷം പ്രചരിപ്പിക്കാനും ലോകത്തിലെ ആളുകൾക്കിടയിലെ ബന്ധങ്ങൾ ആഘോഷിക്കുക"  എന്നിവയാണ് വിനിഷ്യസിന്റെ ലക്ഷ്യങ്ങൾ.
ടോം ജോബിം എന്ന സംഗീതജ്ഞന്റെ സ്മരണാർത്ഥമാണ് പാരാലിമ്പിക്സ് ഭാഗ്യചിഹ്നമായ ടോമിന് ആ പേരുവന്നത്. ബ്രസീലിയൻ കാടുകളിലെ ചെടികളെയാണ് ടോം എന്ന പാരാലിമ്പിക്സ് ഭാഗ്യചിഹ്നം പ്രതിനിധാനം ചെയ്യുന്നത്. 


</doc>
<doc id="346947" url="https://ml.wikipedia.org/wiki?curid=346947" title="അരോകിയ രാജീവ്‌">
അരോകിയ രാജീവ്‌

ഇന്ത്യയിലെ ഒരു ട്രാക്ക് ആൻഡ് ഫീൽഡ് കായിക താരമാണ് അരോകിയ രാജീവ്. 400 മീറ്റർ ഓട്ടത്തിലാണ് ഇദ്ദേഹം മത്സരിക്കുന്നത്.

തമിഴ്‌നാട്ടിലെ തിരുച്ചിറപ്പള്ളിയിൽ ഒരു പാവപ്പെട്ട കുടുംബത്തിൽ 1991 മെയ് 22ന് ജനനം. സ്‌കൂൾ വാൻ ഡ്രൈവറായ വൈ സൗന്ദരരാജനാണ് പിതാവ്. ലാൽഗുഡിയിലെ ഗവൺമെന്റ് ബോയ്‌സ് ഹൈസ്‌കൂളിലും തിരുച്ചിറപ്പള്ളിയിലെ സെന്റ് ജോസഫ് കോളേജിലുമായി പഠനം പൂർത്തിയാക്കി.

ലോംഗ് ജംപ് താരമായാണ് കായിക രംഗത്തെത്തിയത്. 2014ലെ ഏഷ്യൻ ഗെയിംസിൽ 400മീറ്റർ ഓട്ടത്തിൽ വെങ്കല മെഡൽ നേടി. 45.92 സെക്കന്റിൽ ലക്ഷ്യം നേടിയാണ് മൂന്നാം സ്ഥാനത്തെത്തിയത്.
പോളിഷ് നാഷനൽ അത് ലറ്റിക് ചാംമ്പ്യൻഷിപ്പിൽ പുരുഷന്മാരുടെ 400 മീറ്റർ ഓട്ടത്തിൽ 45.40 സെക്കൻഡ് എന്ന ഒളിമ്പിക്‌സ് യോഗ്യതാ മാർക് നേടാനാവത്തതിനെ തുടർന്ന് 2016ലെ റിയോ ഒളിമ്പിക്‌സിൽ പങ്കെടുക്കാനായില്ല.
400 മീറ്ററിലെ ഇന്ത്യൻ ദേശീയ താരമായ അരോകിയ രാജീവിന്റെ 45.47 സെക്കന്റ് എന്ന
ദേശീയ റെക്കോർഡ് മറികടന്ന് മലയാളിയായ മുഹമ്മദ് അനസ് 45.44 സെക്കൻഡിൽ 400 മീറ്റർ പൂർത്തിയാക്കി റിയോ ഒളിമ്പിക്‌സിന് യോഗ്യത നേടി.


</doc>
<doc id="346949" url="https://ml.wikipedia.org/wiki?curid=346949" title="അയ്യസാമി ധരുൺ">
അയ്യസാമി ധരുൺ

ഒരു ഇന്ത്യൻ കായിക താരമാണ് അയ്യസാമി ധരുൺ. 400 മീറ്റർ ഓട്ടം, 400 മീറ്റർ ഹർഡലിങ് ഓട്ടം എന്നിവയിലാണ് ഇദ്ദേഹം വൈദഗ്ദ്ധ്യം നേടിയിരിക്കുന്നത്.
2016ൽ ബ്രസീലിലെ റിയോയിൽ നടന്ന 4 ഗുണം 400 മീറ്റർ റിലേയിൽ ഇന്ത്യയെ പ്രതിനിധീകരിച്ച് പങ്കെടുക്കാൻ ഇദ്ദേഹം യോഗ്യത നേടിയിട്ടുണ്ട്.

തമിഴ്‌നാട്ടിലെ തിരിപ്പൂർ ജില്ലയിലെ അവിനാശിക്കടുത്ത് റാവുത്തംപാളയത്ത് 1996 ഡിസംബർ 31ന് ജനിച്ചു. ധരുൺ നാലാം ക്ലാസിൽ പഠിക്കുന്ന സമയത്ത് പിതാവ് ക്ഷയ രോഗം ബാധിച്ച് മരണപ്പെട്ടു. മാതാവ് സ്‌കൂൾ അധ്യാപികയാണ്. സഹോദരി സത്യ തമിഴ്‌നാട് സംസ്ഥാന വോളിബോൾ ടീമംഗമാണ്.
കർണ്ണാടകയിലെ മൂദാബിദ്രിയിലെ ആൽവാസ് ആർട്‌സ് കോളേജിൽ നിന്ന് ബി.എ ബിരുദം നേടി. പത്താം തരത്തിൽ പഠിക്കുന്ന് കാലത്ത് തമിഴ്‌നാടിന് വേണ്ടി ഖോ ഖോ മൽസരത്തിൽ പങ്കെടുത്തിരുന്നു. 

ഗുഹാവത്തിയിൽ നടന്ന 2016ലെ സൗത്ത് ഏഷ്യൻ ഗെയിംസിൽ 400 മീറ്റർ ഹർഡിൽസിൽ സ്വർണ്ണ മെഡൽ നേടി.

ബംഗളുരുവിൽ നടന്ന ഇന്ത്യൻ ഗ്രാന്റ് പ്രീയിൽ 4 ഗുണം 40 മീറ്റർ റിലേയിൽ ദേശീയ റെക്കോർഡ് തിരുത്തിയ ടീമിൽ അംഗമായിരുന്നു. അന്ന് മൂന്ന് മിനിട്ട് 00.91 സെക്കൻഡിലാണ് അയ്യസാമി ധരുൺ ഉൾപ്പെട്ട റിലേ ടീം റെക്കോർഡ് സൃഷ്ടിച്ചത്. ഇതിന് നാലാഴ്ച മുൻപ് ധരുൺ, മുഹമ്മദ് അനസ് കുഞ്ഞിമുഹമ്മദ്, അരോകിയ രാജീവ്‌ എന്നിവർ തുർക്കിയിൽ വെച്ച് സൃഷ്ടിച്ച 3:02: 17 സെക്കന്റ് എന്ന ഇന്ത്യൻ ദേശീയ റെക്കോർഡാണ് ബംഗളൂരുവിൽ തിരുത്തി കുറിച്ചത്. ഈ പ്രകടനം ലോക റാങ്കിങ്ങിൽ ഈ റിലെ ടീമിന് 13ആം സ്ഥാനത്തെത്താൻ സഹായകരമായി.
1964നും 2000നും ശേഷം മൂന്നാം തവണയാണ് ഇന്ത്യൻ പുരുഷ റിലേ ടീം ഒളിമ്പിക്‌സിന് യോഗ്യത നേടുന്നത്.


</doc>
<doc id="346950" url="https://ml.wikipedia.org/wiki?curid=346950" title="ഒളിമ്പിക്ക് ഭാരോദ്വഹനം">
ഒളിമ്പിക്ക് ഭാരോദ്വഹനം

ആധുനിക ഒളിമ്പിക്സിലെ അത്‌ലറ്റിക് ഇനമായ ഭാരോദ്വഹനത്തിൽ കായികതാരം, അയാൾക്കു കഴിയുന്നതിന്റെ പരമാവധിഭാരം ബാർബെൽ എന്ന ഉപകരണത്തിൽ ഘടിപ്പിച്ച് ഉയർത്തുന്നു. 

രണ്ടുതരം മത്സര ഭാരോദ്വഹനരിതികളിൽ വേണം ഉയർത്താൻ - സ്നാച്ച്, ക്ലീൻ ആന്റ് ജെർക്ക്. ഓരോ ഭാരോദ്വാഹകനും ഓരോ രീതിയിലും മൂന്ന് ശ്രമങ്ങൾ ലഭിക്കും. ഇതിൽ രണ്ടിലും ലഭിക്കുന്ന സ്കോറുകൾ കൂട്ടിയാണ് ആ ശരീരഭാര കാറ്റഗറിയിൽ 2 വിജയികളെ നിശ്ചയിക്കുന്നത്. സ്ത്രീകൾക്കും പുരുഷന്മാർക്കും വെവ്വേറെ മാനദണ്ഡമാണുള്ളത്. ഒരു ഭാരോദ്വാഹകനു സ്നാച്ച്, ക്ലീൻ ആന്റ് ജെർക്ക് എന്നിവയിൽ ഒരു വിജയമെങ്കിലും നേടാത്തവർക്ക്, ആകെയുള്ള സ്കോറിലും അയാൾ പിൻതള്ളപ്പെടും. അങ്ങനെ അയാൾക്ക് ഒരു ഭാഗികമായ അടുത്ത ഘട്ടത്തിലേയ്ക്കു കടക്കാനാകൂ. ക്ലീൻ ആന്റ് പ്രെസ് എന്ന ഒരു രീതിയുമുണ്ടായിരുന്നു. പക്ഷെ, ഇത്, ജഡ്ജസിനു വിധിനിർണ്ണയിക്കാൻ പ്രയാസമുണ്ടാക്കുന്നതായതിനാൽ നിർത്തിവച്ചിരിക്കുകയാണ്. 

കായികബലം പരിശോധിക്കുന്ന മറ്റു കായികയിനങ്ങളേക്കാൾ, ഭാരോദ്വഹനം മനുഷ്യന്റെ ബാലിസ്റ്റിക് പരിമിതിയാണ് വെളിവാക്കുന്നത്. ആയതിനാൽ ഭാരം ഉയർത്തുന്ന പ്രവൃത്തി വളരെ വേഗം നടക്കും. ഉയർത്തുന്ന സമയം, കൂടുതൽ വിശാലമായ റേഞ്ചിലാണ് അവരുടെ ചലനം നടക്കുക. 
ഈ കായികയിനം, ഇന്റർനാഷണൽ വെയിറ്റ് ലിഫ്റ്റിങ്ങ് ഫെഡറേഷൻ ആണ് നിയന്ത്രിക്കുന്നത്. International Weightlifting Federation (IWF) ഈ സംഘടനയുടെ ആസ്ഥാനം ബുഡാപെസ്റ്റ് ആണ്. ഈ സംഘടന 1905ലാണ് സ്ഥാപിച്ചത്. 
അവരുടെ ശരീരപിണ്ഡത്തിന്റെ അളവെടുക്കുന്നു. 1998മുതൽ 8 പുരുഷ ഇനങ്ങളും 7 വനിതാ ഇനങ്ങളും ഉണ്ടായിരിക്കും. 
ഓരോ ഭാര ഇനത്തിലും മത്സരാർഥികൾ സ്നാച്ചും ക്ലീൻ ആന്റ് ജെർക്കും മത്സരിക്കുന്നു. ഈ ഓരോ ഇനത്തിലും മൊത്തത്തിലും ഏറ്റവും ഭാരം വഹിച്ച ആൾക്കാണു സമ്മാനം നൽകുന്നത്. 


</doc>
<doc id="346956" url="https://ml.wikipedia.org/wiki?curid=346956" title="ഖേതാ റാം">
ഖേതാ റാം

ഇന്ത്യയിലെ പ്രശസ്തനായ ഒരു കായിക താരമാണ് ഖേതാ റാം.(ജനനം 1986 സപ്തം 20).2016ലെ റിയോ ഒളിമ്പിക്സിൽ മാരത്തോൺ അത്‌ലറ്റിക്സിൽ ഇന്ത്യയെ പ്രതിനിധീകരിച്ച് പങ്കെടുക്കാൻ അവസരം ലഭിച്ചിട്ടുണ്ട്. ഇന്ത്യൻ സൈന്യത്തിലെ ഒരംഗമാണ്..

ജനറൽ ക്വാട്ടയിലൂടെയാണ് സൈന്യത്തിൽ അംഗമായത്. ജമ്മുവിലെ സാംബയിലാണ് നിയമിക്കപ്പെട്ടത്. ലോക സൈനിക ഗെയിംസ് പോലുള്ള മത്സരത്തിലടക്കം നിരവധി കായിക ഇനങ്ങളിൽ ഇന്ത്യയെ പ്രതിനിധീകരിച്ച് മത്സരിച്ചിട്ടുണ്ട്. അടുത്തിടെയാണ് തൻറെ കോച്ചായ സുരേന്ദ്ര സിംങ് ഖേതാ റാമിനെ മാരത്തോൺ മത്സരങ്ങളിൽ പങ്കെടുപ്പിക്കുവാൻ തീരുമാനിച്ചത്. പൂനെയിലെ ആർമി സ്പോർട്സ് ഇൻസ്റ്റിറ്റ്യൂട്ടിൽ വെച്ചാണ് പരിശീലിപ്പിക്കപ്പെട്ടത്. ബാംഗളൂരുവിലെ യാസ് കോംപ്ലക്സിലും പരിശീലനം നേടി.2016ലെ സമ്മർ ഒളിമ്പിക്സിൽ ഇന്ത്യയിലെ മറ്റു രണ്ട് മാരത്തോൺ മത്സരാർഥികളായ ടി ഗോപി, നിതേന്ത്ര സിങ് റാവത്ത് എന്നിവരോടൊപ്പം മത്സരിക്കുന്നുണ്ട്.

രാജസ്ഥാനിലെ ബാർമർ ജില്ലയിലെ ഖോസ്കർ എന്ന ഗ്രമത്തിലാണ് ജനിച്ചത്.ജാട്ട് റെജിമെൻറിലെ നായിക് സുബൈദാർ കുടുബവുമായി ബന്ധപ്പെട്ടവരാണ് കുടുംബം.നാല് സഹോദരന്മാരും ഒരു സഹോദരിയുമുണ്ട്. സ്കൂൾ കാലം മുതലെ ദിവസവും നാല് കിലോമീറ്റർ ഓടുന്ന പതിവുണ്ടായിരുന്നു. പെട്ടെന്ന് വരുമാനം നേടുക എന്ന ഉദ്ദേശ്യത്തോടെ തൻറെ പതിനെട്ടാം വയസ്സിൽ അദ്ദേഹം ഇന്ത്യൻ സൈന്യത്തിൽ ചേർന്നു.തൻറെ കായിക മത്സരങ്ങളിലെ ബഹുമതി സൈന്യത്തിലും നേട്ടമായി.സാധാ അത്ലറ്റുകൾക്ക് നൽകുന്നതുപോലുള്ള നീണ്ടു നിൽക്കുന്ന പരിശീലനത്തിൽ നിന്ന് ഇളവ് നേടാൻ തൻറെ കായിക മത്സരങ്ങളിലെ ശേഷി അദ്ദേഹത്തെ സഹായിച്ചു.അതെസമയം മാതാപിതാക്കളോ ഭാര്യയോ മതിയായ വിദ്യാഭ്യാസം പൂർത്തിയാക്കിയിട്ടില്ല.തൻറെ കുടുംബത്തിലെ വരുമാനം കൊണ്ടുവരുന്ന ഏക അംഗം കൂടിയാണ് ഖേതാ റാം.രണ്ട് കുട്ടികളും ഉണ്ട്.ഒളിബിക് താരമാണെങ്കിൽ തനിക്ക് ഏതെങ്കിലും കോർപ്പറേറ്റു കമ്പനികളുടെ സ്പോൺസർഷിപ്പ് ലഭിച്ചിട്ടില്ലെന്നും ഖേതാ റാം വ്യക്തമാക്കിയിട്ടുണ്ട്.


</doc>
<doc id="346959" url="https://ml.wikipedia.org/wiki?curid=346959" title="വി. ആർ. രഘുനാഥ്">
വി. ആർ. രഘുനാഥ്

ഇന്ത്യയിലെ ഒരു പ്രഫഷണൽ ഹോക്കി താരമാണ് വി. ആർ. രഘുനാഥ്. ഫുൾ ബാക്കായാണ് ഇദ്ദേഹം കളിക്കുന്നത്. ഹോക്കിയിൽ ഗോൾ നേടുന്നതിനുള്ള തന്ത്രമായ ഡ്രാഗ് ഫഌക്കിങ്ങിൽ
ശ്രദ്ധേയനാണ് രഘുനാഥ്.

മുൻ ഇന്ത്യൻ ഹോക്കി താരം വി. എസ്. രാമചന്ദ്രന്റെ മകനായി കർണ്ണാടകയിലെ കുടക് ജില്ലയിലെ ഹാത്തൂരിൽ 1988 നവംബർ ഒന്നിന് ജനനം.

2003ൽ ബംഗ്ലാദേശിലെ ധാക്കയിൽ നടന്ന സബ് ജൂനിയർ ഏഷ്യ കപ്പിൽ പങ്കെടുത്ത് കൊണ്ടാണ് അരങ്ങേറ്റം കുറിച്ചത്. മുൻ ഇന്ത്യൻ ഹോക്കി ടീം ക്യാപ്റ്റൻ സന്ദീപ് സിങ്ങിന് പരിക്കേറ്റതിനെ തുടർന്ന് അദ്ദേഹത്തിന് പകരക്കാരനായി 2005ൽ പാകിസ്താനെതിരായ ഉഭയകക്ഷി മൽസരത്തിലൂടെയാണ് സീനിയർ ഹോക്കിയിൽ തുടക്കമിട്ടത്.
സുൽത്താൻ അസ്ലം ഷാ കപ്പ് ടൂർണമെന്റിൽ 2007ൽ വെങ്കലവും 2008ൽ വെള്ളിയും നേടിയ ഇന്ത്യൻ ഹോക്കി ടീമിൽ അംഗമായിരുന്നു. 2007ലെ ഏഷ്യൻ കപ്പിൽ സ്വർണ്ണ മെഡൽ നേടിയ ഇന്ത്യൻ ടീമിലും അംഗമായിരുന്നു. 
2013ലെ ഏഷ്യൻ കപ്പിൽ ആറു ഗോളുകൾ നേടിയ രഘുറാമിന് ആയിരുന്നു ബെസ്റ്റ് പ്ലെയർ ഓഫ് ദ ടൂർണമെന്റ് പുരസ്‌കാരം.
ഹോക്കി ഇന്ത്യ ലീഗിലേക്കുള്ള താര ലേലത്തിൽ രഘുനാഥിനെ ഉത്തർപ്രദേശ് വിസാഡ്‌സ് 13,900 അമേരിക്കൻ ഡോളറിന് ലേലമെടുത്തത്. ടീമിന്റെ ക്യാപ്റ്റനായിരുന്ന രഘുനാഥിന്റെ നേതൃത്വത്തിൽ ഉത്തർപ്രദേശ് വിസാഡ്‌സ് ഉദ്ഘാടന മൽസരത്തിൽ മൂന്നാം സ്ഥാനം നേടി. ലീഗിന്റെ ആദ്യ സെഷനിൽ 14കളികളിലായി 9 ഗോളും രണ്ടാം സെഷനിൽ 12 കളികളിലായി 8 ഗോളും രഘുനാഥ് നേടി


</doc>
<doc id="346960" url="https://ml.wikipedia.org/wiki?curid=346960" title="ദുതീചന്ദ്‌">
ദുതീചന്ദ്‌

ഇന്ത്യയിലെ ഒരു കായികതാരമാണ് ദുതീ ചാന്ദ്‌. ഇംഗ്ലീഷ്: Dutee Chand, (ഒഡിയ: ଦୂତୀ ଚାନ୍ଦ) (ജനനം 1996 ഫെബ്രുവരി). ഹ്രസ്വദൂരഓട്ടമത്സരമാണ് പ്രധാന ഇനം. 100 മീറ്റർ ഓട്ട മത്സരത്തിൽ ദേശീയ റെക്കോറ്ഡ് ഉടമയായ കായികതാരമാണ്. സമ്മർ ഒളിമ്പിക്സ് മത്സരത്തിൽ പങ്കെടുക്കുന്ന മൂന്നാമത് വനിതാ മത്സരാർഥിയാണ്  36 വർഷത്തിനുള്ളിൽ ഒളിമ്പിക്സിൽ 100 മീറ്റർ ഓട്ടമത്സരത്തിൽ പങ്കെടുക്കാൻ യോഗ്യതനേടുന്ന ആദ്യത്തെ വ്യക്തിയാണ് ദുതീ. എന്നാൽ പുരുഷ ഹോർമോണായ ആൻഡ്രജന്റെ അളവ് പുരുഷന്മാരുടേതിനു തുല്യമാണെന്ന് ആരോപിച്ച് ദുതിയെ മത്സരങ്ങളിൽ നിന്ന് വിലക്കിയത് ദുതിയുടെ ഭാവിയിൽ കരിനിഴൽ വീഴ്ത്തി. ശരിയായ രീതിയിൽ ടെസ്റ്റ് നടത്താതെയും വളഞ്ഞ വഴിൻ നോക്കിയതിയേയും വിമർശിച്ച് ന്യൂയോർക്ക് ടൈംസ് ഇതിനെ നാണം കെടുത്തുന്ന സമ്പ്രദായം എന്നാണ് വിവരിച്ചത്. 

ഒഡീഷയിലെ ജൈപൂർ ജില്ലയിലാണ് ജനനം. ചക്രധർ ചാന്ദ്, അകുജി ചാന്ദ് എന്നിവരാണ് മാതാപിതാക്കൾ.പരമ്പരാഗതമായി നെയ്ത്ത് ജോലി ചെയ്യുന്ന കുടുംബം. നാലാമത്തെ മകളായി 1996 ഫെബ്രുവരി 6 നായിരുന്നു ജനനം. സരസ്വതി ചാന്ദ് എന്ന സഹോദരിയായിരുന്നു ഇവരുടെ പ്രചോദനം. ദുതിക്ക് നാലു വയസ്സുള്ളപ്പോളാണ് ആദ്യമായി ഓടിത്തുടങ്ങിയത്. തന്നേക്കാൾ 10 വയസ്സു മൂത്ത ചേച്ചിയായ സരസ്വതിയുടെ ഓട്ടപ്പരിശീലനത്തിനു കൂട്ടു പോകലായിരുന്നു അത്. മിക്കവാറും നഗ്നപാദയായാണ് ഓട്ടം, കാരണം അത്രക്ക് ദാരിദ്ര്യം ആയിരുന്നു വീട്ടിൽ. ദുതിക്ക് 7 വയസായപ്പോൾ ഓട്ടം നിർത്തി നെയ്ത് പടിക്കാൻ മാതാപിതാക്കൾ ഉപദേശിച്ചു. എന്നാൽ സരസ്വതി ദുതിയ്ടെ കൂടെയായിരുന്നു. ദുതിയുടേ ഇപ്പോഴത്തെ സ്പീഡ് വെച്ച് നോക്കിയാൽ ഭാവിയിൽ ഒരുപാട് നേട്ടം അവൾക്ക് കൊയ്യാൻ സാധിക്കും എന്ന് സരസ്വതി വിശ്വസിച്ചിരുന്നു. അപ്പോഴേക്കും ഒരു പോലീസ് ഓഫീസർ ആയിക്കഴിഞ്ഞിരുന്ന സരസ്വതി, സ്പോർട്സ് കൊണ്ടുവരുന്ന സൗഭാഗ്യങ്ങളെ കുറിച്ച് മാതാപിതാക്കളെ ഓർമ്മിപ്പിച്ചു. സരസ്വതിയുടെ കഴിവുകളെ തിരിച്ചറിഞ്ഞ ജില്ലാ അധികാരികൾ അവൾക്കും മറ്റു അത‌ലറ്റുകൾക്കും തിന്നാൻ കോഴിയിറച്ചിയും മുട്ടയും ഏർപ്പാടാക്കിയിരുന്നു. ഇത് അവരുടെ മാതാപിതാക്കൾകകൊരിക്കലും നൽകാനാകുമായിരുന്നില്ല. അതോടോപ്പം മാരത്തോൺ മത്സരങ്ങൾ വിജയിച്ചപ്പോൾ കിട്ടിയിരുന്ന പ്രതിഫലവും ജോലി കിട്ടാനുള്ള സാധ്യതയെപ്പറ്റിയും മറ്റും ഓർമ്മിപ്പിച്ചു. മാതാപിതാക്കൾ തീരുമാനം മാറ്റി.ദുതിക്ക് അന്ന് മുതൽ പരിശീലനത്തിനു പച്ചക്കൊടി കിട്ടി. 

In 2013. 2013ൽ കെ ഐ ഐ ടി സർവകലാശാലയിൽ നിയമപഠനത്തിനായി പ്രവേശനം നേടി.

2012 ലെ നാഷണൽ ചാമ്പ്യൻഷിപ്പിൽ 18 വയസ്സിൽ താഴെയുള്ളവരുടെ വിഭാഗത്തിൽ 100 മീറ്റ ഹ്രസ്വദൂര ഓട്ടം 11.8 സെക്കന്റ് കൊണ്ട് പൂർത്തിയാക്കി പുതിയ റേക്കോറ്ഡ് ജേതാവായി 23.811 സെക്കന്റ് കൊണ്ട് പൂർത്തിയാക്കി 200 മീറ്റർ മത്സരത്തിൽ വെങ്കലമെഡൽ നേടി പൂനേയിൽ നടന്ന ഏഷ്യൻ ചാമ്പ്യൻഷിപ്പിലും പങ്കെടുത്തു. അതേ വർഷം തന്നെ ദേശീയതലത്തിൽ 100 മീറ്റർ 200 മീറ്റർ ഇനങ്ങളിലും ചാമ്പ്യനായി; 100 മീറ്ററിൽ 11.73 സെക്കന്റും 200 മീറ്ററിൽ 23.73 സെക്കന്റും കൊണ്ടു വ്യക്തിഗതവേഗവും കൈവരിച്ചു. 

2012 ൽ ലോക യൂത്ത് ചാമ്പ്യൻഷിപ് മത്സരത്തിൽ പങ്കെടുത്ത് ആദ്യമായി ഒരു ലോകമത്സരത്തിന്റെ 100 മീറ്റർ മത്സരഫൈനലിൽ എത്തുന്ന ആദ്യത്തെ താരവുമായിത്തീർന്നു. 2016 ഫെഡറേഷൻ കപ്പ് നാഷണൽ അത്‌ലറ്റിക്സിൽ വച്ച് റിച്ച മിശ്രയുടെ പേരിൽ 16 വർഷമായിട്ടൂണ്ടായിരുന്ന 100 മീറ്റർ ഹ്രസ്വദൂര റെക്കോറ്ഡ് 11.38 സെക്കന്റിൽ തകർത്തെറിഞ്ഞു. എങ്കിലും റിയോ ഒളിമ്പിക്സിന്റെ യോഗ്യതയായ 11.32 സെക്കന്റ് കൈവരിക്കാനായില്ല. എങ്കിലും 2016 ജൂൺ 15 നു കസാഖ്‌സ്ഥാനിലെ അൽമാത്തിയിൽ വച്ച് നടന്ന കുസനോവ് മെമ്മോറിയൽ ഇന്തർനാഷണൽ മത്സരത്തിൽ വച്ച് വീണ്ടൂം ദേശീയ റെക്കോർഡ് തകർക്കുകയും 11.24 സെക്കന്റ് നേരത്തിൽ ഓട്ടം പൂർത്തിയാക്കി ഒളിമ്പിക്സ് യോഗ്യത നേടുകയും ചെയ്തു. ഇതിനു മുൻപ് പി.ടി. ഉഷ മാത്രമാണ് 100 മീറ്ററിൽ ഒളിമ്പിക്സ് യോഗ്യത നേടിയിട്ടുള്ള ഇന്ത്യൻ താരം.2016 ൽ4 റിയോ ഒളിമ്പിക്സിൽ ദുതീയുടെ പ്രകടനം മോശമായിരുന്നു. 11.69 സെക്കന്റിൽ ഏഴാമതായ ദുതി പ്രാഥമിക റൗണ്ടിൽ തന്നെ പുറത്തായി 

2014 ലെ കോമ്മൺവെൽത് ഗെയിംസിനു പങ്കെടുക്കുന്നതിന്റെ അവസാനം സമയത്തായി ദുതിയെ അത്‌ലറ്റിക് ഫെഡറേഷൻ ഓഫ് ഇന്ത്യ ഒഴിവാക്കി. ഹൈപ്പെറാൻഡോജെനിസം എന്ന സവിശേഷതയുള്ളതിനാലാണ് ഈ തീരുമാനം എന്നാൽ ദുതി അന്നേവരെ യാതൊരു തരത്തിലുമുള്ള ഉത്തേജകമരുന്ന് വിവാദത്തിലോ മറ്റു വിധത്തിലുള്ള കാപട്യങ്ങൾ നടത്തുകയോ ഉണ്ടായിട്ടില്ല. വനിതകൾക്ക് അനാവശ്യമായി ലാഭം ലഭിക്കുന്നു എന്ൻ ഇന്റർനാഷണൽ ഒളിപിക് കമ്മിറ്റി ആരോപിക്കുന്ന പെൺ ഹൈപ്പെറാൻഡ്രോജെനിസവുമായി പൊരുത്തം വരുത്താനായിട്ടാണ് ഐ.എ.എഫിന്റെ ഈ നീക്കം എന്ന് കരുതപ്പെടുന്നു. എന്നാൽ ഈ തീരുമാനത്തെ വിവിധ സംഘടനകൾ എതിർത്തിരുന്നു. ഇന്ത്യൻ അത്‌ലറ്റിക് ഫെഡറേഷന്റ് ഈ തീരുമാനത്തെ എതിർത്ത് നിരവധി പേർ രംഗത്തെത്തുകയും ചെയ്തു ഇതിനെതിനെ ദുതി കായിക മദ്ധ്യസ്ഥതാ കോടതിയിൽ (Court of Arbitration for Sport) പരാതി നൽകി. ഇന്ത്യൻ സർക്കാരും ഈ തീരുമാനത്തെ എതിർത്തു. 2015 ൽ കോടതി, മതിയായ കാരണം ഇല്ല എന്നു പറഞ്ഞ് മേല്പറഞ്ഞ പുതിയ സവിശേഷ നീക്കം2 വർഷത്തേക്ക് സസ്പെൻഡ് ചെയ്ത് ഉത്തരവിറക്കിയതോടെ കോടതി 2 വർഷം കൊണ്ട് ഹൈപ്പെരാൻഡ്രോജെനിസം വനിതാ അത്‌ലറ്റുകൾക്ക് വ്യക്താമായ മുൻതൂക്കം നൽകുന്നുണ്ട് എന്നതിനു മതിയായ തെളിവ് നൽകാൻ ഐ.എ.എഫിനോടു ഉത്തരവിട്ടു; ഇക്കാലളവിനുള്ളിൽ മതിയാ തെളിവ് നൽകിയില്ല എങ്കിൽ ഈ നിയമം അസാധുവായിത്തീരുമെന്ന് എന്നും കോടതി നിരീക്ഷിച്ചു. ഇതോടെ ദുതിയുറ്റെ മേലുണ്ടായിരുന്ന തടസ്സം നീങ്ങി.


കോടതിയുടെ ഉത്തരവ് - 


</doc>
<doc id="346963" url="https://ml.wikipedia.org/wiki?curid=346963" title="ലക്ഷ്മിറാണി മാജി">
ലക്ഷ്മിറാണി മാജി

ഇന്ത്യയിലെ ഒരു വനിതാ അമ്പെയ്ത്ത് താരമാണ് ലക്ഷ്മിറാണി മാജി.

ഝാർഖണ്ഡിലെ ഈസ്റ്റ് സിംഗ്ഭൂം ജില്ലയിലെ ബഗുള ഗ്രാമത്തിൽ 1989 ജനുവരി 26ന് ജനിച്ചു. സ്‌കൂളിൽ പഠിക്കുന്ന സമയത്ത് അമ്പെയ്ത്ത് അക്കാദമിയിൽ സെലക്ഷൻ ലഭിച്ചു. ഛത്തിസ്ഗഢിലെ ബിലാസ്പൂരിൽ ഇന്ത്യൻ റെയിൽവേയിൽ ഉദ്യോഗസ്ഥയാണ്. 
2015 ജൂലൈ 27 മുതൽ ഓഗസ്റ്റ് 2വരെ ഡൻമാർക്കിൽ നടന്ന ലോക അമ്പെയ്ത്ത് ചാംപ്യൻഷിപ്പിൽ പങ്കെടുത്തു. വ്യക്തിഗത ഇനത്തിൽ നാലാം സ്ഥാനം ലഭിച്ചു. ഇതേ ചാംപ്യൻഷിപ്പിൽ മാജി അംഗമായ വനിതാ ടീം റീകർവ് അമ്പെയ്ത്തിൽ വെള്ളി മെഡൽ നേടി.
2016ലെ റിയോ ഒളിമ്പിക്‌സിലേക്ക് യോഗ്യത നേടിയ വനിതാ അമ്പെയ്ത്ത് ടീമിൽ അംഗമായി.
ബോബെയ്‌ല ദേവി ലൈശ്രാം, ദീപിക കുമാരി എന്നിവരാണ് റിയോ ഒളിമ്പിക്‌സിൽ ഇന്ത്യൻ വനിതാ അമ്പെയ്ത്ത് ടീമിലെ മറ്റംഗങ്ങൾ. വനിത റിക്കർവ് ടീം ക്വാർട്ടറിൽ റഷ്യയോട് തോറ്റ് പുറത്തായി. ഇരു ടീമും നാലു സെറ്റ് വീതം സ്വന്തമാക്കിയതിനെത്തുടർന്ന് ഷൂട്ടൗട്ടിലാണ് ഇന്ത്യൻ സംഘം തോൽവി വഴങ്ങിയത്.

കോപ്പഹേഗനിൽ നടന്ന ലോക ചാമ്പ്യൻഷിപ്പിൽ ക്വാർട്ടറിലെത്തിയാണ് മാജി റിയോ ഒളിംപിക്‌സിന് യോഗ്യത നേടിയത്.
റിയോ ഒളിമ്പിക്‌സിൽ വനിതകളുടെ വ്യക്തിഗത അമ്പെയ്ത്തിന്റെ യോഗ്യതാ റൗണ്ടിൽ സ്ലോവാക്യയുടെ അലക്‌സാൻഡ്ര ലോങ്‌ഗോവയോട് തോറ്റ് ലക്ഷ്മിറാണി പുറത്തായി.


</doc>
<doc id="346964" url="https://ml.wikipedia.org/wiki?curid=346964" title="നിക്കി ഹാംബ്ലിൻ">
നിക്കി ഹാംബ്ലിൻ

ന്യൂസിലാൻഡിന്റെ മദ്ധ്യദൂര ഓട്ടക്കാരിയാണ് നിക്കി ഹാംബ്ലിൻ(ജ: 20 മെയ് 1988). 800 മീറ്റർ, 1500 മീറ്റർ ഇനങ്ങളിൽ അവർ മത്സരിച്ചുവരുന്നു. 2009ലാണ് ഹാംബ്ലിനു ന്യൂസിലാൻഡ് പൗരത്വം ലഭിച്ചത്.
2016ലെ റയോ ഒളിമ്പിക്സിലെ 5000 മീറ്റർ മത്സരത്തിനിടയിൽ പരിക്കേറ്റ അമേരിക്കൻ താരത്തെ മത്സരം മുഴുമിപ്പിക്കാതെ നിക്കി ഹാംബ്ലിൻ ആശ്വസിപ്പിച്ചത് വ്യാപകമായി അനുമോദിയ്ക്കപ്പെട്ടു. ഫൈനലിലേയ്ക്കു ഇരുവർക്കും അനുമതിനൽകുകയും ചെയ്തു.


</doc>
<doc id="346966" url="https://ml.wikipedia.org/wiki?curid=346966" title="പരഞ്ചോയ് ഗുഹ താകുർത്ത">
പരഞ്ചോയ് ഗുഹ താകുർത്ത

പത്രപ്രവർത്തകനും സാമൂഹ്യചിന്തകനുമാണ് പരഞ്ചോയ് ഗുഹ താകുർത്ത.( 5 ഒക്ടോ: 1955).ടെലിവിഷൻ പരിപാടികളിലൂടെയും പ്രഭാഷണങ്ങളിലൂടെയും അദ്ദേഹം പേരെടുത്തിട്ടുണ്ട്. ഇക്കണോമിക് ആൻഡ് പൊളിറ്റിക്കൽ മാസികയുടെ മുഖ്യ സംശോധകനുമാണ് അദ്ദേഹം.ഡോക്യുമെന്ററികളും അദ്ദേഹം നിർമ്മിച്ചിട്ടുണ്ട്.


</doc>
<doc id="346970" url="https://ml.wikipedia.org/wiki?curid=346970" title="ആകാശ്ദീപ് സിങ്">
ആകാശ്ദീപ് സിങ്

ഇന്ത്യൻ ദേശീയ ഹോക്കി ടീമിലെ ഒരു പ്രധാന കളിക്കാരനാണ് ആകാശ്ദീപ് സിങ്‌.
ഹോക്കി ഇന്ത്യ ലീഗിൽ ഉത്തർപ്രദേശ് വിസാഡ്‌സിന്റെ ഫോർവേഡ് കളിക്കാരനാണ് ഇദ്ദേഹം.

പഞ്ചാബിലെ വെറോവത്ത് ഗ്രാമത്തിൽ 1994 ഡിസംബർ രണ്ടിന് ജനിച്ചു. സെക്കണ്ടറി സ്‌കൂൾ പഠന കാലം മുതൽ ഹോക്കിയിൽ സജീവമായി. പിന്നീട് ഗുരു അങ്കദ് ദേവ് സ്‌പോർട്‌സ് ക്ലബ്ബിൽ ചേർന്നു. 2006ൽ ലൂധിയാനയിലെ പിഎയു ഹോക്കി അക്കാദമിയിലും 2013ൽ ജലന്ധറില സുർജിത് ഹോക്കി അക്കാദമിയിലും ചേർന്ന് പരിശീലനം നേടി.
2013 മുതൽ 2015വരെ ഹോക്കി ഇന്ത്യ ലീഗിൽ കളിക്കാനായി ഡൽഹി വേവ്‌റൈഡേർസ് ഇദ്ദേഹത്തെ ലേലത്തിൽ എടുത്തു. മൂന്ന് സീസണിന് ശേഷം 2016ൽ ഉത്തർപ്രദേശ് വിസാഡ്‌സ് 84,000 അമേരിക്കൻ ഡോളറിന് ലേലത്തിൽ എടുത്തു.

യൂത്ത് ഇന്ത്യ ഹോക്കിയുടെ ക്യാപ്റ്റനും ഇന്ത്യൻ ദേശീയ പുരുഷ ഹോക്കി ടീം അംഗവുമാണ്‌.
2016ൽ ബ്രസീലിലെ റിയോയിൽ നടന്ന ഒളിമ്പിക്‌സിനുള്ള ഇന്ത്യൻ ഹോക്കി ടീമിൽ അംഗമായിരുന്നു ആകാശ്ദീപ് സിങ്.
റിയോ ഒളിമ്പിക്‌സിലെ പുരുഷ ഹോക്കിയിൽ ഗ്രൂപ്പ് ഘട്ടത്തിലെ അവസാന മത്സരത്തിൽ കാനഡക്കെതിരെ ഇന്ത്യക്ക് വേണ്ടി ആദ്യ ഗോൾ നേടിയത് ആകാശ് ദീപ് സിങ്ങായിരുന്നു. മത്സരത്തിന്റെ 33ാം മിനിട്ടിൽ ആദ്യം ഗോളടിച്ച് ഇന്ത്യയെ മുന്നിലെത്തിച്ചു. മത്സരത്തിൽ ഇരുടീമും രണ്ടും ഗോൾ വീതം നേടി സമനിലയിൽ പിരിഞ്ഞു.


</doc>
<doc id="346971" url="https://ml.wikipedia.org/wiki?curid=346971" title="സൗമ്യജിത്ത് ഘോഷ്">
സൗമ്യജിത്ത് ഘോഷ്

ഒരു ഇന്ത്യൻ ടേബിൾ ടെന്നീസ്‌ താരമാണ് സൗമ്യജിത്ത് ഘോഷ് .പശ്ചിമ ബംഗാൾ ലെ സിലിഗുഡിയാണ് ജന്മദേശം 2012 ലെ ലണ്ടൻ ഒളിമ്പിക്സിനു യോഗ്യത നേടുന്ന ഏറ്റവും പ്രായം കുറഞ്ഞ താരം ഇദ്ദേഹമായിരുന്നു. തന്റെ 19 മത്തെ വയസ്സിൽ ശരത് കമലിനെ തോൽപ്പിച്ചതു വഴി ഏറ്റവും പ്രായം കുറഞ്ഞ ദേശിയ ചാമ്പ്യൻ എന്ന നേട്ടം കൈവരിച്ചു. 2016-ലെ റിയോ ഒളിമ്പിക്സിസിലും പങ്കെടുത്തിട്ടുണ്ട്.


</doc>
<doc id="346972" url="https://ml.wikipedia.org/wiki?curid=346972" title="ഹീന സിദ്ദു">
ഹീന സിദ്ദു

ഒരു ഇന്ത്യൻ കായിക ഷൂട്ടർ ആണ് ഹീന സിദ്ദു. ലോക പിസ്റ്റൾഷൂട്ടർ റാങ്കിംഗിൽ ഒന്നാം സ്ഥാനത്തെത്തുന്ന ആദ്യ ഇന്ത്യക്കാരിയാണ് ഹീന (2014 ഏപ്രിൽ 7 നു) .2013 ഐഎസ്എസ്എഫ് ലോകകപ്പ് ഫൈനലിൽ 10 മീറ്റർ എയർ പിസ്റ്റൾ വിഭാഗത്തിൽ സ്വർണ്ണം നേടിയ ഇന്ത്യൻ ഷൂട്ടർ എന്ന നേട്ടത്തിനുടമയാണ്. ഇതിനു ശേഷം റിഫ്ൾ / പിസ്റ്റൾ ലോകകപ്പ് ഫൈനലിൽ സ്വർണം നേട്ടം കൈവരിക്കുന്ന മൂന്നാമത്തെ ഷൂട്ടർ ആയി മാറി. അഞ്ജലി ഭഗവത് (2003),ഗഗൻ നാരംഗ് (2008) എന്നിവരായിരുന്നു മുൻഗാമികൾ.

ഐഎസ്എസ്എഫ് മാഗസിന്റെ കവർ പേജിൽ പ്രത്യക്ഷപ്പെട്ട ആദ്യ ഇന്ത്യൻ ഷൂട്ടർ ആണ് ഹീന 

അന്താരഷ്ട്രതലത്തിലെ ഹീനയുടെ നേട്ടങ്ങളെ രാജ്യ അർജുന അവാർഡ് നൽകി ആദരിച്ചിട്ടുണ്ട്]]


</doc>
<doc id="346978" url="https://ml.wikipedia.org/wiki?curid=346978" title="ചിങ്‌ലെസന സിങ്‌">
ചിങ്‌ലെസന സിങ്‌

ഇന്ത്യൻ ദേശീയ ഹോക്കി ടീമിലെ ഒരു പ്രമുഖ താരമാണ് ചിങ്‌ലെസന സിങ്. ഹാഫ്ബാക്ക് പൊസിഷനിൽ കളിക്കുന്ന ഇദ്ദേഹം 2012 മുതലാണ് ഇന്ത്യൻ ടീമിന്റെ ഭാഗമായത്. ഹോക്കി ഇന്ത്യ ലീഗീൽ ദബങ് മുംബൈക്ക് വേണ്ടി കളിക്കുന്നുണ്ട്.
ചിങ്‌ലെൻ എന്ന പേരിൽ അറിയപ്പെടുന്ന ചിങ്‌ലെസന സിങ് കൻഗുജൻ 1991 ഡിസംബര് രണ്ടിന് മണിപ്പൂരിലാണ് ജനിച്ചത്. ഇന്ത്യയുടെ പശ്ചിമ റെയിൽവേ സോണിൽ ജീവനക്കാരനാണ്.

2011ൽ ചൈനയിലെ ഒർദോസ് സിറ്റിയിൽ നടന്ന ചാംപ്യൻസ് ട്രോഫിയിൽ പങ്കെടുക്കുന്നതിനുള്ള ഇന്ത്യൻ ഹോക്കി ടീമിൽ സ്റ്റാൻഡ് ബൈ കളിക്കാരനായി ഇദ്ദഹത്തിന്റെ പേര് ഉൾപ്പെടുത്തിയിരുന്നു. രണ്ടു കളിക്കാരുടെ കുറവുണ്ടായതിനാൽ പ്രധാന ടീമിൽ ഇടം ലഭിച്ചെങ്കിലും സമയത്തിന് പാസ്‌പോർട്ട് ലഭ്യമാവത്തതിനാൽ ടീമിനൊപ്പം ചേരാനായില്ല. 2011 സൗത്ത് ആഫ്രിക്കയിൽ നടന്ന ചാംപ്യൻസ് ചലഞ്ചിലൂടെയാണ് അന്താരാഷ്ട അരങ്ങേറ്റം നടന്നത്.
ഗ്ലാസഗോവിൽ നടന്ന 2014ലെ കോമൺവെൽത്ത് ഗെയിംസിനുള്ള ഇന്ത്യൻ ഹോക്കി ടീമിന്റെ ഭാഗമായിരുന്നു. ഇതിൽ വെള്ളി നേടി. 2014ൽ തന്നെ ഇഞ്ചിയോണിൽ നടന്ന ഏഷ്യൻ ഗെയിംസിൽ സ്വർണ്ണം നേടിയ ഇന്ത്യൻ ഹോക്കി ടീമിലും അംഗമായിരുന്നു.

ഹോക്കി ഇന്ത്യ ലീഗിൽ മുംബൈ മജീഷ്യൻസ് ഇദ്ദേഹത്തെ ലേലത്തിൽ എടുത്തു. 2013 മുതൽ 2014വരെ ഇവർക്ക് വേണ്ടി കളിച്ചു. രണ്ടു സീസണിലായി സിങ് ഒരു ഗോൾ നേടി. മുംബൈ മജീഷ്യൻസിൽ നിന്ന് 2014 സെപ്തംബറിൽ പിൻമാറി. ഇതിന് ശേഷം ദബങ് മുംബൈ ക്ലബ്ബുമായി കരാറിൽ ഒപ്പുവെച്ചു. ലീഗിന്റെ 2015 സീസണിൽ ദബാങ്ങിന് വേണ്ടി കളിച്ചു.


</doc>
<doc id="346988" url="https://ml.wikipedia.org/wiki?curid=346988" title="ഓപ്പോ ഇലക്ട്രോണിക്സ്">
ഓപ്പോ ഇലക്ട്രോണിക്സ്

ഓപ്പോ ഇലക്ട്രോണിക്സ് (ഓപ്പോ) ഒരു ചൈനീസ് ഇലക്ട്രോണിക്സ് നിർമ്മാണ കമ്പനിയാണ് .സ്മാർട്ട്ഫോൺ, ബ്ലു റേ പ്ലെയേഴ്സ് തുടങ്ങിയ ഇലക്ട്രോണിക് ഉപകരണങ്ങളാണ് ഈ കമ്പനി പുറത്തിറക്കുന്നത്.2001 ൽ സ്ഥാപിക്കുകയും 2004 ൽ ആഗോളമായി രജിസ്റ്റർ ചെയ്യുകയും ചെയ്തു.

2008 ലാണ് മൊബൈൽ ഫോൺ നിർമ്മാണത്തിലേക്ക് കടന്നത്.




</doc>
<doc id="346992" url="https://ml.wikipedia.org/wiki?curid=346992" title="കൂൾപാഡ്">
കൂൾപാഡ്

കൂൾപാഡ് ഗ്രൂപ്പ് ലിമിറ്റഡ് (Coolpad Group Limited) ചൈനീസ് വാർത്താവിനിമയോപകരണ കമ്പനി.  ചൈനയിലെ പ്രമുഖ സ്മാർട്ഫോൺ നിർമ്മാതാക്കളാണ് കൂൾപാഡ്ചൈനക്ക് പുറത്തും വിതരണം നടക്കുന്നു.

ചൈനീസ് സ്മാർട്ഫോൺ നിമ്മാതാക്കളായ യൂലോങ് കമ്പ്യൂട്ടർ ടെലികമ്മ്യൂണിക്കേഷൻ സൈൻറിഫിക് എന്ന് സ്ഥാപനമാണ് 2013 ൽ കൂൾപാഡ് ആയത്, .



</doc>
<doc id="346995" url="https://ml.wikipedia.org/wiki?curid=346995" title="ശിവ ഥാപ്പ">
ശിവ ഥാപ്പ

ആസ്സാമിലെ ഗുവാഹത്തി സ്വദേശിയായ ഒരു ഇന്ത്യൻ ബോക്സറാണ് ശിവ ഥാപ്പ.നിലവിൽ ഓയിൽ ആന്റ് നാച്വറൽ കോർപ്പറേഷൻ ലിമിറ്റഡ് എന്ന സ്ഥാപനത്തിലെ ഉദ്യോഗസ്ഥനാണ് ശിവ ഥാപ്പ .ഒളിംപിക് ഗോൾഡ് ക്വസ്റ്റിന്റെയും

ആങ്ഗ്ല്യൻ മെഡൽ ഹണ്ടിന്റെയും പിന്തുണയോടെ ശിവ 2012-ലെ ലണ്ടൻ ഒളിംപിക്സിൽ പങ്കെടുത്തു.ഒളിംപിക്സിന് യോഗ്യത നേടിയ ഏറ്റവും പ്രായം കുറഞ്ഞ ബോക്സറാണ് ശിവ ഥാപ്പ . 
ഗുവാഹത്തിയിലെ നേപ്പാളി വംശജനായ കരാട്ടെ ടീച്ചർ പദം ഥാപ്പയുടെ ആറുമക്കളിൽ ഏറ്റവും ചെറിയ മകനാണ് ശിവ ഥാപ്പ.ശിവ ഥാപ്പയുടെ സഹോദരൻ ആയ ഗോബിന്ദ് ഥാപ്പ ബോക്സിങ്ങിലെ സംസ്ഥാനതല വിജയിയാണ് .മിഖ ടൈസണും ശിവയെ ബോക്സിങിനെ സീരിയസായി കാണാൻ പ്രേരിപ്പിച്ചിട്ടുണ്ട്.വിദ്യാർത്ഥിയായിരുന്ന സമയങ്ങളിൽ ശിവ തന്റെ വിദ്യാഭ്യാസവും പരിശീലനവും ഒരുമിച്ച് പോകുന്നതിനായി രാവിലെ മൂന്ന് മണിക്ക് എഴുന്നേറ്റിരുന്നു.മികച്ച അത്ലറ്റുകളെ കണ്ടെത്തുന്നതിനും സഹായിക്കുന്നതിനുമുളള സംഘടനയായ ഒളിംപിക് ഗോൾഡ് ക്വസ്റ്റ് അവരുടെ വിഷൻ 2016ന്റെ ഭാഗമായി ശിവയെ സഹായിച്ചു . ശിവയെ കണ്ടെത്തിയപ്പോൾ ഒളിംപിക് ഗോൾഡ് ക്വസ്റ്റിന്റെ ചീഫ് ഓപ്പറേറ്റിങ് ഓഫീസർ പറഞ്ഞു:
Shiva is an enormous talent. He must be groomed well because he has the talent, the right attitude and the hunger to succeed. OGQ has very high hopes from Shiva and I am confident that he will become one of India's top boxing stars in the near future. .
അസ്സാം സർക്കർ ശിവ ഥാപ്പയ്ക്ക് ₹100,000 (US$1,500)യും ഇന്ത്യൻ ഒളിംപിക് കമ്മറ്റി ₹400,000 (US$5,900) യും സിക്കീം സർക്കാർ അമ്പതിനായിരം രൂപയും യൂത്ത് ഒളിംപിക്സിൽ നേടിയ വെളളിമെഡലിനുളള സമ്മാനമായി നൽകികൊണ്ട് ആദരിച്ചു
2016ൽ റിയോയിൽ വച്ച് നടന്ന ഒളിംപിക് മീറ്റിൽ അമ്പത്താറ് കിലോ വിഭാഗത്തിൽ ശിവ ഥാപ്പ യോഗ്യത നേടിയെങ്കിലും 2012 ലണ്ടൻ ഒളിംപിക്സിലെ ഗോൾഡ് മെഡൽ വിജയിയായ ക്യൂബയുടെ റൊബേസിയ റെംസിറാസിനോട് 3-0ത്തിന് ശിവ പരാജയപ്പെട്ടു.
.==പുറംകണ്ണികൾ==


</doc>
<doc id="347027" url="https://ml.wikipedia.org/wiki?curid=347027" title="സന്ദീപ് കുമാർ">
സന്ദീപ് കുമാർ

സന്ദീപ് കുമാർ (മെയ്, 1, 1986) ഇന്ത്യൻ നടത്ത മത്സരാർഥിയ‍ാണ്. ചൈനയിലെ ബെയ്ജിങ്ങിൽ 2015 ഇൽ നടന്ന ലോക അത്ലറ്റിക് ചാമ്പ്യൻഷിപ്പിൽ 50 കിലോമീറ്റർ നടത്ത മത്സരത്തിൽ സന്ദീപ് പങ്കെടുത്തിരുന്നു.

</doc>
<doc id="347032" url="https://ml.wikipedia.org/wiki?curid=347032" title="റോൺ ഹോവാർഡ്">
റോൺ ഹോവാർഡ്

അമേരിക്കൻ ചലച്ചിത്രസംവിധായകനും നിർമ്മാതാവുമാണ് റോൺ ഹോവാർഡ്.(ജ മാർച്ച് 1, 1954- ഒക്ലഹോമ) ഹൊവാർഡിന്റെ മാതാപിതാക്കൾ കലാരംഗത്ത് ശ്രദ്ധനേടിയവരായിരുന്നു.


</doc>
<doc id="347033" url="https://ml.wikipedia.org/wiki?curid=347033" title="തുഴച്ചിൽ">
തുഴച്ചിൽ

വഞ്ചിയിൽ തുഴച്ചിൽ ദണ്ഡുകൾ ഉപയോഗിച്ച് വഞ്ചി മുന്നോട്ട് നയിക്കുന്ന പ്രവൃത്തിയെയാണ് തുഴച്ചിൽ എന്ന്പറയുന്നത്.ബോട്ടുമായി യാന്ത്രികമായ ബന്ധം ഉണ്ടാക്കുന്നു എന്നതാണ് വഞ്ചി തുഴച്ചിലിനെ പെഡലിംഗിൽ നിന്ന് വ്യത്യസ്തമാക്കുന്നത്.അതെസമയം പെഡലിംഗിന് യാന്ത്രികമായ ബന്ധം ആവശ്യമില്ല.

പൊതുവായുള്ള വഞ്ചി തുഴച്ചിചിലുമായി ബന്ധപ്പെട്ടതാണ് ഈ ലേഖനം.മത്സരത്തിനപ്പുറം വിനോദത്തിനും ജലഗതാഗതത്തിനുമായി ഉപയോഗിക്കുന്ന മാർഗ്ഗത്തെ കുറിച്ചാണിതിലെ ഉള്ളടക്കം.


</doc>
<doc id="347034" url="https://ml.wikipedia.org/wiki?curid=347034" title="ഖുഷ്ബീർ കൗർ">
ഖുഷ്ബീർ കൗർ

ഖുഷ്ബീർ കൗർ (ജുലൈ 9, 1993) 20 കിലോമീറ്റർ നടത്തത്തിലെ ഇന്ത്യൻ മത്സരാർത്ഥിയാണ്. 2012 ഇൽ ശ്രീലങ്കയിലെ കൊളംബോയിൽ വച്ചു നടന്ന ഏഷ്യൻ ജൂനിയർ അത്ലറ്റിക്സ് ചാമ്പ്യൻഷിപ്പിൽ 10000 മീറ്ററിൽ വെങ്കലമെഡൽ നേടിയതാണ് ഖുഷ്ബീറിനെ പ്രശസ്തയാക്കിയത്. 2013 ഇലെ ലോക ചാമ്പ്യൻഷിപ്പിലും 20 കിലോമീറ്റർ വിഭാഗത്തിൽ ഖുഷ്ബീർ പങ്കെടുത്തിരുന്നു. അന്ന് 1:34:28 ഉള്ളിൽ പൂർത്തിയാക്കി മുപ്പത്തൊൻപതാം സ്ഥാനത്തായിരുന്നു അവർ. 2014 ഇൽ ജപ്പാനിൽ നടന്ന ഏഷ്യൻ വാക്കിംഗ് ചാമ്പ്യൻഷിപ്പിൽ 1:33:37 ഇൽ മൂന്നാമതായി ഖുഷ്ബീർ മത്സരം പൂർത്തിയാക്കി.


</doc>
<doc id="347036" url="https://ml.wikipedia.org/wiki?curid=347036" title="നമിത ടോപ്പോ">
നമിത ടോപ്പോ

ഇന്ത്യൻ ഹോക്കി ടീമിലെ ഒരു മധ്യനിരക്കളിക്കാരിയാണ് നമിത ടോപ്പോ (Namita Toppo). ഒഡീഷയിലെ സുന്ദർഗ്രാഹ് ജില്ലയിലെ ജൗറുമൽ പഞ്ചായത്തിലെ ധോഭോ ടോപ്പോയുടേയും ചക്രവർത്തി ടോപ്പോയുടേയും മകളാണ് നമിത. ഒഡീഷയിലെ പൻപോഷ് സ്പോർട്സ് ഹോസ്റ്റലിൽ നിന്നും പരിശീലനം നേടിയാണ് ഹോക്കിടീമിൽഎത്തിയത്.

നമിത ടോപ്പോ 97 അന്താരാഷ്ട്ര മത്സരങ്ങളിൽ നിന്നും 4 ഗോളുകൾ നേടിയിട്ടുണ്ട്.


</doc>
<doc id="347039" url="https://ml.wikipedia.org/wiki?curid=347039" title="നർസിംഗ് പഞ്ചം യാദവ്">
നർസിംഗ് പഞ്ചം യാദവ്

നർസിംഗ് പഞ്ചം യാദവ് (ഓഗസ്റ്റ് 6, 1989) ഒരു ഇന്ത്യൻ മൽപ്പിടുത്തക്കാരനാണ്. 2010-ലെ കോമൺ വെൽത്ത് ഗെയിംസിൽ പുരുഷ വിഭാഗം 74 കിലോ ഫ്രീസ്റ്റൈലിൽ സ്വർണ്ണമെഡൽ നേടിയിരുന്നു.

പഞ്ചം യാദവിന്റേയും ഫൂൽനാ ദേവിയുടേയും മകനായി കിഴക്കേ ഉത്തർ പ്രദേശിൽ നർസിംഗ് ജനിച്ചു. നർസിംഗും സഹോദരൻ വിനോദും മുംബൈയിൽ പാൽ വില്പനക്കാരനായിരുന്ന പഞ്ചമിന്റെ കൂടെയായിരുന്നു. അമ്മ വാരണാസി ജില്ലയിലെ നീമ എന്ന ഗ്രാമത്തിൽ കൃഷിയൊക്കെ നോക്കി നടത്തുകയായിരുന്നു. സഹോദരന്മാർ രണ്ടുപേരും വളർന്നപ്പോൾ മൽപ്പിടുത്തക്കാരായി. നാർസിംഗ് മഹാരാഷ്ട്രയിൽ ഡി .വൈ.എസ്പി. ആണ്.


</doc>
<doc id="347044" url="https://ml.wikipedia.org/wiki?curid=347044" title="2016 സമ്മർ ഒളിമ്പിക്സിലെ നീന്തൽ മത്സരം">
2016 സമ്മർ ഒളിമ്പിക്സിലെ നീന്തൽ മത്സരം

റിയോഡി ജെനീറോയിൽ ന‌ടന്ന 2016ലെ വേനൽ ഒളിബിക്സിലെ നീന്തൽ മത്സരങ്ങൾ ആഗസ്റ്റ് 6 മുതൽ 13 വരെയുള്ള തിയ്യതികളിൽ ഒളിബിക് അക്വാറ്റിക് സ്റ്റേഡിയത്തിലാണ് നടന്നത്.വനിതാ വിഭാഗം ഓപ്പൺ-വാട്ടർ മാരത്തോൺ ആഗസ്റ്റ് പതിനഞ്ചിനും പുരു‌ഷ വിഭാഗം മത്സരം പതിനാറിനുമായി ഫോർട്ട് കോപാകബാന എന്ന സ്ഥലത്താണ് നടന്നത്. 

2012 ലേതിനു സമാനമായി 2016ലും ആകെ 34  നീന്തൽ മത്സരമാണുള്ളത്.(17 വീതം പുരുഷന്മാർക്കും വനിതകൾക്കും), 10 കിലോമീറ്റർ ഓപ്പൺ വാട്ടർ മാരത്തോൺ .താഴെ പറയുന്നവയാണ് പ്രധാന മത്സര ഇനങ്ങൾ.

2000ത്തിലേതിന് സമാനമായി നീന്തൽ മത്സരം രണ്ട് സിഗ്മെൻറായാണ് നടത്തിയത്.പൂൾ ഇവൻറിൽ ഉച്ചക്ക് ശേഷം പ്രിലിമിനറി മത്സരങ്ങൾ നടത്തി.


</doc>
<doc id="347046" url="https://ml.wikipedia.org/wiki?curid=347046" title="സന്ദീപ് ടൊമർ">
സന്ദീപ് ടൊമർ

സന്ദീപ് ടൊമർ ഉത്തർ പ്രദേശിലെ ബഗ്പത് ജില്ലയിലെ മലക്പുർ ഗ്രാമത്തിലാണ് ജനിച്ചത്. സന്ദീപ് 55 കിലോഗ്രാം ഫ്രീസ്റ്റൈൽ ഗുസ്തി മത്സരാർഥിയാണ്.

സന്ദീപ് 2016 ലെ ഒളിമ്പിക്ക് യോഗ്യതാ മത്സരത്തിൽ 57 കിലോഗ്രാം ഫ്രീസ്റ്റൈൽ വിഭാഗത്തിൽ വെങ്കല മെഡൽ നേടി. മംഗോളിയയിൽ വച്ചായിരുന്നു ആ മത്സരം. ഉക്രൈയ്നിലെ ആന്റ്രി യാത്സെങ്കോയെ 11-0 ആണ് സന്ദീപ് തോൽപ്പിച്ചത്.


</doc>
<doc id="347049" url="https://ml.wikipedia.org/wiki?curid=347049" title="ലിസ ഹാനർ">
ലിസ ഹാനർ

ജർമ്മൻ കായികതാരവും ഒരു ദീർഘദൂര ഓട്ടക്കാരിയുമാണ് ലിസ ഹാനർ (ജ:20.നവം: 1989)ജർമ്മൻ മാരത്തൺ 2015 ലെ വിജയിയുമാണ് ലിസ.ഇരട്ടസഹോദരിയായ അന്ന ഹാനറും ഒരു കായികതാരമാണ്.2016 റയോ ഒളിമ്പിക്സിൽ ഇരുവരും ഒരുമിച്ച് ഫിനിഷിങ് ലൈൻ കടന്നത് ഏറെ ശ്രദ്ധയാകർഷിച്ചു.

<div class="NavContent" align="left">


</doc>
<doc id="347053" url="https://ml.wikipedia.org/wiki?curid=347053" title="പർവീൺ റാണ">
പർവീൺ റാണ

പർവീൺ റാണ (നവംബർ 12 1992) ഇന്ത്യൻ ഗുസ്തിക്കാരനാണ്. 2008 ലെ മൂന്നാമത് യൂത്ത് കോമൺ വെൽത്ത് ഗെയിംസിൽ സ്വർണ്ണമെഡൽ നേടിയാണ് പർവീൺ പ്രശസ്ത്നായത്. 2011 ഇൽ ബുചറസ്റ്റിൽ നടന്ന ജൂനിയർ റസ്റ്റ്ലിംഗ് ലോക ചാമ്പ്യൻഷിപ്പിൽ വെങ്കല മെഡൽ നേടിയിരുന്നു.

ഡൽഹിയിലെ ഖുത്തബ്ഗർ ജില്ലയിലെ ഉദയ്ബാൻ റാണ, രാജ്ബാല എന്നിവരുടെ മകനായി ജനിച്ചു. പർവീൺ എട്ടാം വയസ്സിൽ തന്നെ തന്റെ ഗുസ്തി പരിശീലനം ആരംഭിച്ചിരുന്നു. അച്ഛനും മൂത്ത സഹോദരനും സിവിൽ എഞ്ചിനീയറുമായ നവീൻ റാണയുമാണ് അതിനുള്ള പിന്തുണയും നിർദ്ദേശവും നൽകിയത്. പിന്നീട് ഡൽഹിയിൽ തന്നെയുള്ള ഛത്രസാൽ സ്റ്റേഡിയത്തിലേക്ക് റാണ മാറി. ഛത്രസാൽ സ്റ്റേഡിയത്തിൽ ദ്രോണാചാര്യ അവാർഡ് ജേതാവായ മഹാബലി സപ്താലിന്റെ കീഴിൽ ആണ് റാണ ഇപ്പോൾ പരിശീലനം ചെയ്യുന്നത്. കൂടാതെ സുശീൽ കുമാർ, യോഗേശ്വർ ദത്ത് എന്നിവരും. പർവീൺ തന്റെ ആദർശമാതൃകയായി കാണുന്നത് സുശീൽ കുമാറിനെയാണ്. ഇന്ത്യയ്ക്ക് വേണ്ടി അദ്ദേഹത്തെപ്പോലെ മെഡൽ നേടണമെന്നാണ് പർവീണിന്റെ ആഗ്രഹം.

2008 യൂത്ത് കോമൺ വെൽത്ത് ഗെയിംസ്

മൂന്നാമത് യൂത്ത് കോമൺ വെൽത്ത് ഗെയിംസിൽ സ്വർണ്ണ മെഡൽ

2011 റസ്റ്റ്ലിംഗ് വേൾഡ് ജൂനിയർ ചാമ്പ്യൻഷിപ്പ്

2011 ഇൽ ബുചാറസ്റ്റിൽ നടന്ന വേൾഡ് ജൂനിയർ ചാമ്പ്യൻഷിപ്പിൽ വെങ്കല മെഡൽ.

2012 ഹരിരാം ഇന്ത്യൻ ഗ്രാന്റ് പ്രിക്സ് റസ്റ്റ്ലിംഗ് ചാമ്പ്യൻഷിപ്പ്

20 വയസുള്ള റാണ 66 കിലോഭാരമുയർത്തി.

2013 ദേശീയ സീനിയർ റസ്റ്റ്ലിംഗ് ചാമ്പ്യൻഷിപ്പ്

2013 ഇൽ കോൽക്കത്തയിൽ നടന്ന സീനിയർ ദേശീയ റസ്റ്റ്ലിംഗ് ചാമ്പ്യൻഷിപ്പിലും സൗത്ത് ആഫ്രിക്കയിലെ ജോഹന്നാസ്ബർഗ്ഗിൽ നടന്ന കോമൺ വെൽത്ത് ഗെയിംസിലും സ്വർണ്ണ മെഡൽ നേടി.

2014 സീനിയർ ദേശീയ ഗെയിംസ്

2014 പർവീണിന്റെ ഔദ്യോഗിക ജീവിതത്തിലെ ഏറ്റവും വിഷമം പിടിച്ച സമയമായിരുന്നു. ജൂണിൽ തൊഴിലിനെ ബാധിക്കുന്ന തരത്തിൽ കഴുത്തിനു പരിക്കുണ്ടായി. ഡോക്ടർ നിഖിൽ ലാറ്റേയുടെ ശുശ്രൂഷയിലായിരുന്നു. സീനിയർ ദേശീയ ഗെയിംസിൽ സ്വർണ്ണ മെഡൽ നേടി പർവീൺ ശ്രദ്ധേയമായൊരു തിരിച്ചു വരവ് നടത്തി. ഇതിലൂടെ ഇന്ത്യയെ പ്രതിനിധീകരിച്ച് ഏഷ്യൻ ഗെയിംസിൽ 70 കിലോഗ്രാം വിഭാഗത്തിൽ പങ്കെടുക്കാൻ തിരഞ്ഞെടുക്കപ്പെട്ടു.

2015 പ്രോ റസ്റ്റ്ലിംഗ് ലീഗ്

ഡിസംബർ 10 മുതൽ 27 വരെ 6 പട്ടണങ്ങളിലായാണ് പ്രോ റസ്റ്റ്ലിംഗ് ലീഗ് നടന്നത്. ഇത് നേടിയ ആദ്യത്തെ ഇന്ത്യൻ പുരുഷ വിഭാഗം ഗുസ്തിക്കാരൻ ആണ് പർവീൺ.

2016 ഒളിമ്പിക്സ് ഗെയിംസ് 

2016 റിയോ ഒളിമ്പിക്സിലേക്ക് പർവീൺ തിരഞ്ഞെടുക്കപ്പെട്ടു


</doc>
<doc id="347063" url="https://ml.wikipedia.org/wiki?curid=347063" title="ക്രിസ്റ്റിൻ ആംസ്‌ട്രോങ്ങ്">
ക്രിസ്റ്റിൻ ആംസ്‌ട്രോങ്ങ്

അമേരിക്കൻ വനിതാ സൈക്ലിങ് താരമാണ് ക്രിസ്റ്റിൻ ആംസ്‌ട്രോങ്ങ്(ജ: ഓഗസ്റ്റ് 11, 1973).മൂന്നാം ഒളിമ്പിക് സ്വർണമാണ് ക്രിസ്റ്റിൻ സ്വന്തം പേരിൽ കുറിച്ചത്. തന്റെ നാല്പത്തിമൂന്നാം വയസ്സിൽ ടൈം ട്രയൽ വിഭാഗത്തിൽ ഒന്നാമതെത്തിയാണ് ക്രിസ്റ്റിൻ ഹാട്രിക് തികച്ചത്.2008 ൽ ബെയ്ജിങ്ങിലാണ് ഈയിനത്തിൽ അവർ ആദ്യം സ്വർണം സ്വന്തമാക്കുന്നത്. 2012-ലെ ലണ്ടൻ ഒളിമ്പിക്സിൽ സ്വർണം നിലനിർത്തിയിരുന്നു. 



</doc>
<doc id="347065" url="https://ml.wikipedia.org/wiki?curid=347065" title="അശ്വിനി അക്കുഞ്ഞി">
അശ്വിനി അക്കുഞ്ഞി

ഇന്ത്യയിലെ ഒരു കായിക താരമാണ് അശ്വിനി അക്കുഞ്ഞി ഇംഗ്ലീഷ്: Ashwini Akkunji. അശ്വിനി ചിതാനന്ദ ഷെട്ടി അക്കുഞ്ഞി എന്നാണ് പൂർണ്ണ പേര്. ( ജനനം 1987 ഒക്ടോ 7) വേഗതയേറിയ ഓട്ടക്കാരിയാണിവർ. ഉഡുപ്പിയിലെസിദ്ധാപുര ആ‌ണ് സ്വദേശം. 400 മീറ്റർ ഓട്ടമത്സരത്തിലാണ് സവിശേഷ ശ്രദ്ധപതിപ്പിച്ച് മത്സരിക്കാറുള്ളത്. 
2010ലെ കോമൺവെൽത്ത് ഗെയിംസിലും ഏ‌ഷ്യൻ ഗെയിംസിലും സ്വർണ്ണമെഡൽ കരസ്ഥമാക്കിയിട്ടുണ്ട്. 
ഈ മത്സരത്തിലെ റിലെയിൽ മൻജീത് കൗർ, മന്ദീപ് കൗർ, സിനി ജോസ് എന്നിവരായിരുന്നു കൂട്ടുകെട്ടിലെ അംഗങ്ങൾ.e .ഇതിന് പുറമെ 2010ൽ തന്നെ ഏഷ്യൻ ഗെയിംസിൽ 400 മീറ്റർ ഹർഡിൽസിലും വ്യക്തിഗത ഇനത്തിൽ സ്വർണ്ണം നേടി. കർണ്ണാടക സർക്കാറിൻറെ രാജ്യോത്സവ പ്രശസ്തി ബഹുമതിയും (2010) ലഭിച്ചിട്ടുണ്ട്.
കർണ്ണാകടകയിലെ ഉഡുപ്പി,സിദ്ധാപുരത്ത് ജനനം.മാതാവ് യശോദ ഷെട്ടി അക്കുഞ്ഞി, പിതാവ്  ബി.ആർ.ചിതാനനന്ദ ഷെട്ടി. കൃഷി ഉപവജീവനമായി പരിഗണിക്കുന്നവരാണ് കുടുംബം. അതെസമയം കായിക മേഖലയോടുള്ള താൽപ്പര്യം ഒട്ടും കുറവില്ല. അഞ്ച് ഏക്കറോളം വിസ്തൃതിയുള്ള കമുങ്ങിൻ തോട്ടത്തിലൂടെ സഹോദരങ്ങളായ ദീപ്തിയോടും അമിത്തിനോടുമൊപ്പം കളിച്ചാണ് വളർന്നത്. നേരത്തെ ഇന്ത്യൻ റെയിൽവെയിൽ ജീവനക്കാരിയായിരുന്നു അശ്വിനി. നിലവിൽ പഞ്ചാബ്, പാട്യാല കോർപ്പറേഷൻ ബാങ്കിൻറെ മാനേജർ പദവിയിലാണ്.
2010 ൽ കർണ്ണാടക സർക്കാർ രാജ്യോത്സവ് അവാർഡ് നൽകി ആദരിച്ചു.ഒരു ലക്ഷം രൂപയും 20 ഗ്രാം സ്വർണ്ണവും അടങ്ങുന്നതായിരുന്നു പുരസ്കാരം.ബംഗളുരു വികസന വകുപ്പിൻറെ കീഴിൽ വീട് നിർമ്മാണത്തിനുള്ള സ്ഥലവും അനുവദിച്ചു. 2010ലെ സ്വർണ്ണ മെഡൽ നേടിയതിനെ തുടർന്ന് കേന്ദ്ര സർക്കാറും റെയിൽവെയും സംസ്ഥാന സർക്കാറും സാമ്പത്തിക സഹായം നൽകിയിരുന്നു.


</doc>
<doc id="347084" url="https://ml.wikipedia.org/wiki?curid=347084" title="ഐകാൻ">
ഐകാൻ

വെബ് ഡൊമെയിനുകൾക്കു പേരിടാനുള്ള (ഡിഎൻഎസ്) അവകാശമുള്ള അമേരിക്കയിലെ എൻ.ജി.ഒ. യാണ് ഇന്റർനെറ്റ് കോർപറേഷൻ ഫോർ അസൈൻഡ് നെയിംസ് ആൻഡ് നമ്പേഴ്സ് (ഐകാൻ - ICANN /ˈaɪkæn/ "EYE-kan"). ‘ഒരൊറ്റ ലോകം. ഒരൊറ്റ ഇന്റർനെറ്റ്’ എന്നതാണ്  ‘ഐകാന്റെ’ മുദ്രാവാക്യം. അതിനു മുമ്പ് ഇന്റർനെറ്റ് അസൈൻഡ് നമ്പേഴ്സ് അതോറിറ്റി (ഐ.എ.എൻ.എ.) ക്കായിരുന്നു ചുമതല. ഐ.എ.എൻ.എ.യുടെ അധികാരം 1998ൽ ലൊസാഞ്ചൽസ് ആസ്ഥാനമായുള്ള ‘ഐകാനി’നു കൈമാറി.  യു.എസിന്റെ നാഷനൽ ടെലികമ്യൂണിക്കേഷൻ ആൻഡ് ഇൻഫർമേഷൻ അഡ്മിനിസ്ട്രേഷനു(എൻടിഐഎ) കീഴിലായിരുന്നു ‘ഐകാനി’ന്റെ പ്രവർത്തനം. 


</doc>
<doc id="347090" url="https://ml.wikipedia.org/wiki?curid=347090" title="പൂനം റാണി">
പൂനം റാണി

ഇന്ത്യയിലെ പ്രശസ്ത ഹോക്കി താരമാണ് പൂനം റാണി.. 2016-ലെ റിയോ ഒളിബിക്‌സിൽ പങ്കെടുക്കാൻ അവസരം ലഭിച്ച പൂനം റാണി ഹരിയാന സ്വദേശിയാണ് .2002-ൽ ഇംഗ്ലണ്ടിലെ മാഞ്ചസ്റ്ററിൽ നടന്ന കോമൺവെൽത്ത് ഗെയിംസിൽ നിന്ന് പ്രചോദനം ഉൺകൊണ്ടാണ് പൂനവും ഹോക്കി കളിയിലേക്ക് രംഗപ്രവേശനം ചെയ്യുന്നത്. ഇംഗ്ലണ്ടിലെ മാഞ്ചസ്റ്ററിൽ നടന്ന 2002- ലെ കോമൺവെൽത്ത് ഗെയിംസിൽ ഇന്ത്യയ്ക്ക് സ്വർണമെഡൽ ലഭിച്ചത് കണ്ടതിനെ തുടർന്ന് ഹോക്കിയ്ക്ക് പ്രചോദനം ലഭിച്ചിരുന്നുവെന്ന് അവർ പറയുകയുണ്ടായി. 



</doc>
<doc id="347099" url="https://ml.wikipedia.org/wiki?curid=347099" title="മേ വെസ്റ്റ്">
മേ വെസ്റ്റ്

അമേരിക്കയിൽ നിന്നുള്ള ഒരു അഭിനേത്രിയും, ഗായികയുമായിരുന്നു മേരി ജേൻ വെസ്റ്റ് (ജനനം ഓഗസ്റ്റ് 17, 1893 – മരണം നവംബർ 22, 1980). തിരക്കഥാകൃത്ത്, ഹാസ്യതാരം എന്നീ വിവിധമേഖലകളിൽ കഴിവു തെളിയിച്ച മേ വെസ്റ്റ് വർഷങ്ങളോളം വെള്ളിത്തിരയിലും, പുറത്തും നിറഞ്ഞു നിന്നിരുന്നു. അമേരിക്കൻ ക്ലാസ്സിക്ക് സിനിമയിലെ മികച്ച സ്ത്രീ അഭിനേത്രികളിലൊരാളായി അമേരിക്കൻ ഫിലിം ഇൻസ്റ്റിറ്റ്യൂട്ട് മേ വെസ്റ്റിനെ തിരഞ്ഞെടുത്തിട്ടുണ്ട്.

സിനിമാ ജീവിതം അവസാനിച്ചതോടെ, അവർ പുസ്തകരചനയിലേക്കു തിരിഞ്ഞു. കൂടാതെ റേഡിയോ, ടി.വി പരിപാടികളിലും പങ്കെടുത്തു. 1980 നവംബർ 22 തന്റെ 87 ആമത്തെ വയസ്സിൽ മേ വെസ്റ്റ് അന്തരിച്ചു.


</doc>
<doc id="347105" url="https://ml.wikipedia.org/wiki?curid=347105" title="മൻപ്രീത് കൗർ">
മൻപ്രീത് കൗർ

ഇന്ത്യയിൽനിന്നുള്ള ഒരു ഭാരോദ്വാഹകയാണ് മൻപ്രീത് കൗർ. പഞ്ചാബിലെ പട്യാല ജില്ലയിലെ സഹൗലി ഗ്രാമത്തിൽനിന്നാണ് മൻപ്രീത് കൗർ വരുന്നത്. ഖഷ്ബിർ കൗറിന് ശേഷം പഞ്ചാബിൽ നിന്ന് ഒളിമ്പിക്സിലേക്ക് തിരഞ്ഞെടുക്കപ്പെടുന്ന രണ്ടാമത്തെ വനിതയാണ് ഇവർ. ഭർത്താവായ കരംജിത് സിംഗാണ് മൻപ്രീത് കൗറിന്റെ പരിശീലകൻ.

2013 ജനുവരി 10 ന് നടന്ന ദേശീയ ഭാരോദ്വഹന മത്സരത്തിൽ 189 കിലോ ഭാരം ഉയർത്തി +75 കിലോ വിഭാഗത്തിൽ മൻപ്രീത് കൗർ സ്വർണ്ണമെഡൽ നേടി. ഷോട്പുട്ടിലെ ദേശീയ റെക്കോഡായ 17.96 മീറ്ററും മൻപ്രീത് കൗറിന്റെ പേരിലാണ് കുറിച്ചിട്ടുള്ളത്.


</doc>
<doc id="347126" url="https://ml.wikipedia.org/wiki?curid=347126" title="ലിലിമ മിൻസ്">
ലിലിമ മിൻസ്

ഇന്ത്യൻ വനിത ഹോക്കി ടീം അംഗമാണ് ലിലിമ മിൻസ്.
ഇന്ത്യൻ ദേശീയ ടീമിലെ ഫോർവേഡ് പൊസിഷനിൽ കളിക്കുന്ന ഇവർ 2016ലെ റിയോ ഒളിമ്പിക്‌സിനുള്ള വനിത ഹോക്കി ടീമിൽ അംഗമായിരുന്നു.
റിയോ ഒളിമ്പിക്‌സിൽ വനിതാ വിഭാഗം ഹോക്കിയിൽ ജപ്പാനെതിരായ മൽസരത്തിൽ ഇന്ത്യക്ക് വേണ്ടി ലിലിമ മിൻസ് ഒരു ഗോൾ നേടി. മനില. ഈ മൽസരം സമനിലയിൽ അവസാനിച്ചു.

ഒഡീഷയിലെ സുന്ദർഗഡ് ജില്ലയിലെ ലൻജിബെർന ബ്ലോക്കിൽ ബിഹാവന്ദ് തനതോലി ഗ്രാമത്തിൽ 1994 ഏപ്രിൽ 10ന് ജനനം. അൻജിലസ് മിൻസ്, സിൽവിയ മിൻസ് ദമ്പതികളുടെ മകളാണ്.
ഒഡീഷയിലെ റോർകേല പൻപോഷ് സ്‌പോർട്‌സ് ഹോസ്റ്റലിലാണ് ഇവർ പരിശീലനം നേടിയത്.

അന്താരാഷ്ട്ര തലത്തിൽ 74ൽ അധികം മൽസരങ്ങളിൽ പങ്കെടുത്ത ലിലിമ ആറു ഗോളുകൾ നേടിയിട്ടുണ്ട്.




</doc>
<doc id="347136" url="https://ml.wikipedia.org/wiki?curid=347136" title="അവതാർ സിംഗ്">
അവതാർ സിംഗ്

ഒരു ഇന്ത്യൻ ജുഡോ കായികതാരമാണ് അവതാർ സിങ്.2016-ൽ ബ്രസീലിലെ റിയോ ഡി ജനീറോയിൽ വച്ച് നടക്കുന്ന സമ്മർ ഒളിംപിക്സിന് യോഗ്യത അവതാർ സിങ് യോഗ്യത നേടിയിട്ടുണ്ട്.
പഞ്ചാബീലെ ഗുർദാസ്പൂരിൽ 1992 ഏപ്പ്രിൽ മൂന്നിനാണ് അവതാർ സിങ് ജനിച്ചത് .പഞ്ചാബിലെ ഖുരാല എന്ന ഗ്രാമത്തിലുളള അദ്ദേഹത്തിന്റെ രക്ഷിതാക്കളുടെ ക്യഷിടത്തിലാണ് അവതാർ സിങ് തന്റെ ചെറുപ്പക്കാലം ചിലവഴിച്ചത്. പഞ്ചാബ് പോലീസ് ഡിപ്പാർട്മെന്റിലെ ഒരു അസിസ്റ്റന്റ് സബ് ഇൻസ്പെക്ടറാണ് നിലവിൽ അവതാർ സിങ്.
സ്ക്കോട്ട് ലാന്റിലെ ഗ്ലാസ്ഗോയിൽ 2014-ൽ നടന്ന കോമൺവെൽത്ത് ഗയിംസിൽ അവതാർ സിങ് ഇന്ത്യയെ പ്രതിനിധീകരിച്ച് പങ്കെടുത്തു.എന്നാൽ മെൻസ് മിഡിൽവെയ്റ്റ് ഇവന്റിൽ വെളളി മെഡൽ നേടിയ സ്ക്കോട്ട്ലാന്റിന്റെ മാത്യു പർസെയോട് പതിനാറാം റൗണ്ടിൽ പരാജയപ്പെട്ടു.

മതസരങ്ങൾക്കുളള യാത്രയ്ക്കാവശ്യമായ ചെലവ് വഹിക്കുന്നതിന്റെ പേരിൽ ഇന്ത്യൻ ഫെഡറേഷനുമായുളള പ്രശ്നം നിമിത്തം 2015-2016 മെയ് കാലയളവിൽ അവതാർ സിങ് ആറുമത്സരങ്ങളിൽ മാത്രമേ പങ്കെടുത്തിട്ടുളളു.എന്നാൽ തുർക്കിയിൽ 2016-ൽ വച്ചു നടന്ന ഗ്രാൻഡ്പ്രീക്കുമുൻപായി അവതാർ സിങിന്റെ മാതാപിതാക്കൾ തങ്ങളുടെ സമ്പാദ്യം അവതാർ സിങിന്റെ യാത്രാവശ്യങ്ങൾക്കായി നൽകി.2016-ൽ ഇന്ത്യയിൽ വെച്ചു നടന്ന സൗത്ത് ഏഷ്യൻ ഗെയിംസിൽ അവതാർ സിങ് പങ്കെടുത്തിരുന്നു . നേപ്പാളിന്റെ സഞ്ചയ് മഹാർജനെയും ബംഗ്ലാദേഷിന്റെ എംഡി ജഹാംങ്കിർ അലമിനെയും പരാജയപ്പെടുത്തി അവതാർ സിങ് ഫൈനലിൽ എത്തുകയും അഫ്ഗാനിസ്ഥാന്റെ മൊഹമ്മദ് കഖരണിനെ 49 സെക്കന്റിനുളളിൽ പരാജയപ്പെടുത്തുകയും ചെയ്തു . ഉസ്ബെക്കിസ്ഥാനിലെ താഷ്ക്കന്റിൽ 2016 ഏപ്പ്രിലിൽ വെച്ചു നടന്ന ഏഷ്യൻ ജൂഡോ ചാമ്പ്യൻഷിപ്പിൽ സെമി ഫൈനലിൽ എത്തിയ അവതാർ സിങ് തജാക്കിസ്ഥാന്റെ കൊമരൻഷോഖ് ഉസ്തോപ്യരോണിനോട് പരാജയപ്പെട്ടു.റെപ്ടാർജിൽ അതിനുശേഷം അവതാർ സിങ് ഇറാന്റെ സഈദ് മൊറാദിയെ പരാജയപ്പെടുത്തിയെങ്കിലും ചൈനയുടെ സുൻചൗ ചെങിനോട് പരാജയപ്പെട്ടു.

ലോക റാങ്കിങ്ങിൽ ഇരുന്നൂറിന് താഴെ നിന്നിരുനന അവതതാർ സിങ് 2016-ൽ എഴുപ്പതാം സ്ഥാനത്തിലേക്ക് ഉയർന്നതിന്റെ ഫലമായി ഏഷ്യയിലെ അവസ്ഥ വച്ച് 90 കിലോ മെൻസ് വിഭാഗത്തിൽ ബ്രസീലിലെ റിയോയിൽ നടക്കുന്ന ഒളിംപിക്സിൽ പങ്കെടുക്കൻ അവതാർ സിങിന് യോഗ്യത ലഭിച്ചു.

2016-ൽ റിയോയിൽ വെച്ച് നടന്ന അവതാർ സിങിന്റെ ആദ്യ ഒളിംപിക്സിൽ റഫ്യൂജിയുടെ പിപ്പോള മിസോജയോട് ആദ്യറൗണ്ടിൽ തന്നെ അവതാർ സിങ് പരാജയപ്പെട്ടു.മെൻസ് 90 കിലോ വിഭാഗത്തിൽ മിസോജയുടെ യൂക്കോ എന്ന രീതിയോടാണ് അവതാർ പരാജയപ്പെട്ടത്.


</doc>
<doc id="347139" url="https://ml.wikipedia.org/wiki?curid=347139" title="മോണ്ടിനിയേസി">
മോണ്ടിനിയേസി

സപുഷ്പികളിൽപ്പെടുന്ന ഒരു സസ്യകുടുംബമാണ് മോണ്ടിനിയേസി (Montiniaceae). കുറ്റിച്ചെടികളും ചെറുമരങ്ങളും ഉൾപ്പെടുന്ന ഈ സസ്യകുടുംബത്തെ വടക്കുപടിഞ്ഞാറെ ആഫ്രിക്ക, കിഴക്കേ ആഫ്രിക്ക, മഡഗാസ്കർ പ്രദേശങ്ങളിൽ കാണുന്നു. മോണ്ടിനിയ‍‍, ഗ്രവ്യ, കലിഫോറ എന്നീ മൂന്നു ജനുസുകളും ഓരോ ജീനസ്സുകളിലും ഓരോ സ്പീഷിസുകളും മാത്രമാണ് ഈ കുടുംബത്തിൽ ഉള്ളത്.

ലഘുപത്രത്തോടുകൂടിയ ഇവയുടെ ഇലകൾ ഏകാന്തരന്യാസത്തിലോ വിപരീതമായോ ക്രമീകരിച്ചതോ ആയിരിക്കും. ഇലകൾ ജാലികാസിരാവിന്യാസത്തോടു കൂടിയവയും മിനുസമുള്ളതുമാണ്. ഇലയുടെ വക്കുകൾ പൂർണ്ണവുമാണ്. ഇവയ്ക്ക് ഉപപർണ്ണങ്ങൾ കാണപ്പെടാറുണ്ട്.



</doc>
<doc id="347148" url="https://ml.wikipedia.org/wiki?curid=347148" title="സീമ അന്റിൽ">
സീമ അന്റിൽ

 
ഇന്ത്യയിലെ പ്രശസ്തയായ ഡിസ്കസ് ത്രോ താരമാണ് സീമ അന്റിൽ ഇംഗ്ലീഷ്: Seema Antil (27 ജുലൈ 1983) പൂർവ്വനാമം സീമ പുനിയ. സീമയുടെ ഏറ്റവും മികച്ച നേട്ടം 62.62 മീറ്റർ ആണ്. കാലിഫോർണിയയിലെ (യു എസ്) സലിനാസിൽ 2016 ഇൽ നടന്ന പാറ്റ് യങ്സ് ത്രോവേഴ്സ് ക്ലാസ്സിക്കിൽ ആണ് സീമ അത് നേടിയത്.  

ഹരിയാനയിലെ സോണിപത് ജില്ലയിൽ കെഡ്‌വ ഗ്രാമത്ത്ലാണ് സീമ ജനിച്ചത്. പതിനൊന്നാം വയസിൽ തന്നെ സ്പോർട്സിൽ സജീവയായിരുന്ന സീമ ഹർഡിൽസിലും ലോങ്ങ് ജമ്പിലും ആയിരുന്നു ആദ്യം ശ്രദ്ധിച്ചിരുന്നത്. പിന്നീട് ആണ് ഡിസ്കസ് ത്രോയിലേക്ക് മാറിയത്.  2000 ഇൽ സാന്റിയഗോവിൽ നടന്ന ലോക ജൂനിയർ ചാമ്പ്യൻഷിപ്പിൽ കരസ്ഥമാക്കിയ സ്വർണ്ണ മെഡൽ സീമയ്ക്ക് മില്ലേനിയം ചയിൽഡ് എന്ന ചെല്ലപ്പേര് നൽകി. സോണിപത്തിലെ ഗവണ്മെന്റ് കോളേജിൽ ആയിരുന്നു സീമയുടെ വിദ്യാഭ്യാസം പൂർത്തിയാക്കിയത്.


</doc>
<doc id="347152" url="https://ml.wikipedia.org/wiki?curid=347152" title="റാണി റാം‌പാൽ">
റാണി റാം‌പാൽ

റാണി റാം‌പാൽ (ഡിസംബർ 4, 1994), ഇന്ത്യൻ ഫീൾഡ് ഹോക്കി കളിക്കാരിയാണ്. 2010 ലെ ലോകകപ്പ് ഹോക്കിയിൽ പങ്കെടുത്ത ഏറ്റവും പ്രായം കുറഞ്ഞ കളിക്കാരിയായിരുന്നു റാണി. അന്ന് റാണിക്ക് 15 വയസായിരുന്നു.

ഹരിയാനയിലെ കുരുക്ഷേത്ര ജില്ലയിലെ ഷഹാബാദ് മർക്കണ്ഡയിൽ 1994 ഡിസംബർ 4 നാണ് റാണി ജനിച്ചത്. സാമ്പത്തികമായി പിന്നോക്കം നിൽക്കുന്ന കുടുംബമായിരുന്നു റാണിയുടേത്. അവരുടെ അച്ഛൻ ഒരു കാളവണ്ടിക്കാരനായിരുന്നു. 2003 ഇൽ ആണ് റാണി ഹോക്കിയിലേക്ക് വന്നത്. ശഹ്ബാദ് ഹോക്കി അക്കാദമിയിൽ ദ്രോണാചാര്യ അവാർഡ് ജേതാവായ ബൽദേവ് സിംഗിന്റെ കീഴിലായിരുന്നു അഭ്യാസം. റാണി അതൊരു തൊഴിലായി കണ്ട് ചെയ്യാൻ തുടങ്ങിയപ്പോൾ ഒരു പ്രൈവറ്റ് സ്പോർട്സ് സംഘടനയായ ഗോ സ്പോർട്സ് ഫൗണ്ടേഷൻ അവർക്ക് സാമ്പത്തികവും അല്ലാത്തതുമായ സഹായങ്ങൾ ചെയ്തു കൊടുക്കാൻ തുടങ്ങി. റാണിയുടെ സ്വപ്നങ്ങൾ സഫലമാക്കാൻ തക്ക സാമ്പത്തികം അവരുടെ കുടുംബത്തിനില്ല എന്നു മനസ്സിലാക്കിയത് കൊണ്ടാണ് അവർ ഇങ്ങനൊരു സഹായം ചെയ്തത്.


</doc>
<doc id="347156" url="https://ml.wikipedia.org/wiki?curid=347156" title="അനുരാധ ദേവി തൊക്ചൊം">
അനുരാധ ദേവി തൊക്ചൊം

ഒരു ഇന്ത്യൻ വനിതാ ഹോക്കി താരമാണ് അനുരാധ തൊക്ചൊം  (ജനനം ഫെബ്രുവരി 2, 1989). മണിപ്പൂരിൽ നിന്നുള്ള ഇവർ ഒരു മുന്നേറ്റനിരക്കാരിയായാണ് കളിക്കുന്നത്.നിലവിലെ ഇന്ത്യൻ ഹോക്കി ടീമിലെ ഏറ്റവും പരിചയസമ്പത്തുള്ള താരങ്ങളിലൊരാളായ ഇവർ 80 ലേറെ അന്തരാഷ്ട്ര മത്സരങ്ങൾ രാജ്യത്തിനു വേണ്ടി കളിച്ചിട്ടുണ്ട്. 36 വർഷത്തിനു ശേഷം 2016ലെ റിയോ ഒളിംമ്പിക്സിനു യോഗ്യത നേടിയ ഇന്ത്യൻ ടീമിൽ അംഗമാണ്.

26 ആം വയസിലാണ് പോസ്റ്റീരിയർ ഹോക്കി അക്കാദമിയിൽ അനുരാധ പരിശീലനത്തിനു പോയത്. പക്ഷേ അതിനു മുൻപ് തന്നെ അവർ എട്ടോളം ദേശീയ ഹോക്കി മത്സരത്തിൽ പങ്കെടുത്ത് പ്രകടനം കാഴ്ച്ച വച്ചിരുന്നു. 2014-15 ലെ വനിതാ എഫ് ഐ എച്ച് വേൾഡ് ലീഗിനു ശേഷം നല്ല ആത്മവിശ്വാസത്തിലാണ് എന്നു കോച്ചായ മതിയാസ് അഹ്രിൻ പറഞ്ഞിരുന്നു എന്നു ക്യാമ്പിന്റെ അവസ്ഥയെ കുറിച്ച് പറയുമ്പോൾ അനുരാധ പറഞ്ഞിരുന്നു. പുതിയ പരിശീലകന്റെ കീഴിലുള്ള പഠന സമയമാണിത് എന്നും അവർ കൂട്ടിച്ചേർത്തു. ഞങ്ങളിപ്പോൾ വളരെ ആത്മവിശ്വാസത്തിലാണെന്നും എതിരാളികളുടെ പ്രതിരോധം തകർക്കുമെന്നും അനുരാധ പറഞ്ഞു. ലീഗ് സെമിഫൈനലിൽ അഞ്ചാം സ്ഥാനം കരസ്ഥമാക്കി ഒളിമ്പിക്സിൽ മുപ്പത്തിയാറ് വർഷങ്ങൾക്ക് ശേഷം യോഗ്യത നേടി.


</doc>
<doc id="347158" url="https://ml.wikipedia.org/wiki?curid=347158" title="കരോളിന മാരിൻ">
കരോളിന മാരിൻ

സ്പാനിഷ്കാരിയായ ബാഡ്മിന്റൺ കളിക്കാരിയാണ് കരോളിന മാരിൻ(ജ: 15 ജൂൺ 1993).2015 ലെയും 2015 ലെയും ലോക വനിതാ ചാമ്പ്യനുമാണ് മാരിൻ.ലോക റാങ്കിങിൽ ഒന്നാം സ്ഥാനത്തുള്ള മാരിൻ റയോ ഒളിമ്പിക്സിൽ സ്വർണ്ണം നേടി. ഭാരതത്തിന്റെ പി. വി. സിന്ധുവിനെയാണ് അവർ തോത്പിച്ചത്. 


</doc>
<doc id="347162" url="https://ml.wikipedia.org/wiki?curid=347162" title="ഇള ഗാന്ധി">
ഇള ഗാന്ധി

ദക്ഷിണാഫ്രിക്കയിലെ ഒരു രാഷ്ട്രീയ നേതാവാണ് ഇള ഗാന്ധി (Ela Gandhi). ആഫ്രിക്കൻ നാഷണൽ കോൺഗ്രസ്സ് അംഗമായ ഇള ഗാന്ധിജിയുടെ പൗത്രി കൂടിയാണ്. 1994 മുതൽ 2004 വരേ ദക്ഷിണാഫ്രിക്കൻ പാർലിമെന്റംഗം ആയിരുന്നു. ഡർബൻ സാങ്കേതിക സർവ്വകലാശാലയുടെ വൈസ് ചാൻസലർ പദവിയും വഹിച്ചിട്ടുണ്ട്.

1940 ജൂലൈ ഒന്നാം തീയതി, ദക്ഷിണാഫ്രിക്കയിലെ ‍ഡർബനിലാണ് ഇള ജനിച്ചത്. മണിലാൽ ഗാന്ധിയും, സുശീലയുമായിരുന്നു മാതാപിതാക്കൾ. നടാൽ സർവ്വകലാശാലയിൽ നിന്നും ഇള ബി.എ. ബിരുദം പൂർത്തിയാക്കി. ദക്ഷിണാഫ്രിക്കൻ സർവ്വകലാശാലയിൽ നിന്നും സോഷ്യൽ സയൻസിൽ മറ്റൊരു ബി.എ ബിരുദം കൂടി ഇള കരസ്ഥമാക്കിയിരുന്നു. ബിരുദത്തിനുശേഷം വെറുലാം ചൈൽഡ് ആന്റ് ഫാമിലി വെൽഫയർ സൊസൈറ്റിയിൽ സാമൂഹ്യപ്രവർത്തകയായിട്ടാണ് അവർ തന്റെ ഔദ്യോഗിക ജീവിതം ആരംഭിച്ചത്.

നടാൽ ഓർഗനൈസേഷൻ ഫോർ വുമൺ എന്ന സംഘടനയുടെ തുടക്കം മുതൽ 1991 വരെ ഇള അതിന്റെ എക്സിക്യൂട്ടീവ് അംഗമായിരുന്നു.
നടാൽ ഇന്ത്യൻ കോൺഗ്രസ്സിലൂടെയാണ് ഇള തന്റെ രാഷ്ട്രീയ ജീവിതം ആരംഭിക്കുന്നത്. ദക്ഷിണാഫ്രിക്കയിലെ ഇന്ത്യൻ വംശജരുടെ നേർക്കുള്ള ഭരണകൂടത്തിന്റെ വേർതിരിവു അവസാനിപ്പിക്കാൻ രൂപം കൊടുത്ത ഒരു സംഘടനയായിരുന്നു ഇത്. ഈ സംഘടനയുടെ വൈസ് പ്രസിഡന്റായിരുന്നു ഇള. 1975 ൽ രാഷ്ട്രീയപ്രവർത്തനം നടത്തുന്നതിൽ നിന്നും ഇളയെ ഭരണകൂടം തടയുകയും, ഒമ്പതു കൊല്ലത്തോളം അവരെ വീട്ടു തടങ്കലിലാക്കുകയും ചെയ്തു. ദക്ഷിണാഫ്രിക്കയിലെ വർണ്ണവിവേചനത്തിനെതിരേയുള്ള സമരത്തിൽ അവരുടെ ഒരു മകൻ കൊല്ലപ്പെടുകയും ചെയ്തു.

1994 ലെ പൊതുതിരഞ്ഞെടുപ്പിൽ അവർ ദക്ഷിണാഫ്രിക്കൻ പാർലിമെന്റിലേക്കു തിരഞ്ഞെടുക്കപ്പെട്ടു.



</doc>
<doc id="347167" url="https://ml.wikipedia.org/wiki?curid=347167" title="ചെയിൻ സിംഗ്">
ചെയിൻ സിംഗ്

ചെയിൻ സിംഗ് (ഏപ്രിൽ 5, 1989) ഇന്ത്യൻ സ്പോർട്സ് ഷൂട്ടർ ആണ്. 2014 ലെ ഏഷ്യൻ ഗെയിംസിൽ പുരുഷ വിഭാഗം 50 മീറ്റർ റൈഫിളിൽ വെങ്കല മെഡൽ നേടിയിരുന്നു. 2016 ലെ ദക്ഷിണ ഏഷ്യൻ ഗെയിംസിൽ 6 സ്വർണ്ണ മെഡൽ നേടിയിരുന്നു. മൂന്ന് മെഡൽ വ്യക്തിഗത വിഭാഗത്തിലും ടീം ഇനത്തിലും. ഷില്ലോങ്ങിലെ ഗുവഹത്തിയിൽ ആയിരുന്നു അത് നടന്നത്.

2007 ഇൽ ഇന്ത്യൻ ആർമിയിൽ ചേരുന്നത് വരെ ചെയിൻ സിംഗ് ഒരിക്കലും ഷൂട്ടിംഗിനെ കുറിച്ച് കേട്ടിട്ടുണ്ടായിരുന്നില്ല.

ദക്ഷിണകൊറിയയിൽ നടന്ന 2014 ലെ ഏഷ്യൻ ഗെയിംസിൽ ചെയിൻ സിംഗ് ഇന്ത്യയെ പ്രതിനിധീകരിച്ചിരുന്നു. അന്ന് പുരുഷ വിഭാഗം 50 മീറ്റർ റൈഫിളിൽ വെങ്കലം നേടി. ഒന്നാം സ്ഥാനത്തും രണ്ടാം സ്ഥാനത്തും ചൈനക്കാരായ കായോ യിഫേയി, ഷൂ ക്യുനാൻ എന്നിവർ യഥാക്രമം 455.5, 455.2 എന്നിങ്ങനെ പോയന്റുകൾ നേടിയപ്പോൾ 441.7 പോയന്റുകൾ നേടി ചെയിൻ മൂന്നാം സ്ഥാനം കരസ്ഥമാക്കി.

പന്ത്രണ്ടാമത് ദക്ഷിണേന്ത്യൻ ഗെയിംസിൽ ആറ് സ്വർണ്ണ മെഡലുകൾ ചെയിൻ നേടി. ഗെയിംസ് നടന്നത് ഗുവാഹത്തിയിൽ ആയിരുന്നു. അന്നു മത്സരിച്ച ഇനങ്ങളിലെല്ലാം അതായത് വ്യക്തിഗത ഇനങ്ങളിലും കൂട്ട്കെട്ടുള്ളതിലും എല്ലാം ചെയിൻ വിജയിച്ചിരുന്നു. റിയോ ഒളിമ്പിക്സിനുള്ള പങ്കാളിത്തം അന്നേ ചെയിൻ ഉറപ്പാക്കിയിരുന്നു.


</doc>
<doc id="347169" url="https://ml.wikipedia.org/wiki?curid=347169" title="വെങ്കടേശ് മാഡ്ഗുൽക്കർ">
വെങ്കടേശ് മാഡ്ഗുൽക്കർ

മറാഠി എഴുത്തുകാരനായിരുന്നു വെങ്കടേശ് മാഡ്ഗുൽക്കർ((1927-2001 व्यंकटेश दिगंबर माडगूळकर).ഗ്രാമീണപശ്ചാത്തലത്തിൽ എഴുതപ്പെട്ടതാണ് അദ്ദേഹത്തിന്റെ മിക്ക കൃതികളും. സ്വാതന്ത്ര്യലബ്ധിക്കു ഒന്നു രണ്ടു പതിറ്റാണ്ടുകൾക്കു മുൻപുള്ള സാമൂഹിക രാഷ്ട്രീയ ചരിത്രം രചനകളിൽ പ്രത്യക്ഷമാണ്
1983 ലെ സാഹിത്യഅക്കാദമി പുരസ്ക്കാരം മാഡ്ഗുൽക്കറിനു സമ്മാനിയ്ക്കപ്പെട്ടു.


</doc>
<doc id="347172" url="https://ml.wikipedia.org/wiki?curid=347172" title="അയോണിക പോൾ">
അയോണിക പോൾ

അയോണിക പോൾ (ജനനം 23 സെപ്റ്റംബർ 1992) ഇന്ത്യൻ ഷൂട്ടർ ആണ്. 10 മീറ്റർ എയർ റൈഫിളിൽ ആണ് അയോണിക മത്സരിക്കുന്നത്. 2014 ലെ കോമൺ വെൽത്ത് ഗെയിംസിൽ വെള്ളി മെഡൽ നേടിയിരുന്നു. മുംബൈയിലെ ചെംബൂരിൽ സ്വാമി വിവേകാനന്ദ ഹൈസ്കൂളിൽ ആയിരുന്നു പ്രാഥമിക വിദ്യാഭ്യാസം. പൻവേലുള്ള പിള്ളൈ എഞ്ചിനീയറിംഗ് കോളേജിൽ എഞ്ചിനീയറിംഗ് പൂർത്തിയാക്കിയതിനു ശേഷം ഇപ്പോൾ ഇലക്ട്രോണിക്ക് എഞ്ചിനീയറിംഗിൽ മാസ്റ്റർ ഡിഗ്രി ചെയ്യുന്നു. നീന്തൽ വിദഗ്ദയായിരുന്ന അയോണികയ്ക്ക് പതുക്കെ ഷൂട്ടിങ്ങിൽ താത്പര്യം വരികയായിരുന്നു. 2014 ഇൽ സ്ലോവേനിയയിൽ നടന്ന ഐ എസ് എസ് എഫ് ലോകകപ്പിൽ വെങ്കലം  അയോണിക നേടിയിരുന്നു.


</doc>
<doc id="347173" url="https://ml.wikipedia.org/wiki?curid=347173" title="ബങ്കർവാഡി">
ബങ്കർവാഡി

വെങ്കടേശ് മാഡ്ഗുൽക്കറുടെ പ്രശസ്തമായ കൃതിയാണ് ബങ്കർവാഡിഈ നോവലിനെ അധികരിച്ച് ഒരു ചലച്ചിത്രവും നിർമ്മിയ്ക്കപ്പെട്ടിട്ടുണ്ട്.1940 കളിലെ ഔധ് എന്ന നാട്ടുരാജ്യത്തെ ഗ്രാമീണ പശ്ചാത്തലം വർണ്ണിയ്ക്കുന്നതാണ് ഈ കൃതി. സ്വാതന്ത്ര്യലബ്ധിക്കു ഒന്നു രണ്ടു പതിറ്റാണ്ടുകൾക്കു മുൻപുള്ള സാമൂഹിക രാഷ്ട്രീയ ചരിത്രം ഈ കൃതിയിൽ കാണാം പ്രധാന കഥാപാത്രമായ ഒരു സ്കൂൾ അദ്ധ്യാപകന്റെ ഗ്രാമത്തിലെ അനുഭവങ്ങളും ഈ കൃതി പങ്കു വയ്ക്കുന്നു.ആട്ടിടയന്മാരും സാധാരണക്കാരും ഇതിവൃത്തമാകുന്ന ഇതിൽ സംഭവങ്ങൾ അതീവ ലളിതമായി വിവരിയ്ക്കപ്പെടുന്നു.


</doc>
<doc id="347177" url="https://ml.wikipedia.org/wiki?curid=347177" title="രേണുക യാദവ്">
രേണുക യാദവ്

രേണുക യാദവ് (ജനനം 18 ജുലൈ 1994)ഇന്ത്യൻ വനിത വിഭാഗം ഹോക്കി കളിക്കാരിയാണ്. 2016 ലെ റിയോ ഒളിമ്പിക്സിൽ യോഗ്യത നേടിയ ഏറ്റവും പ്രായം കുറഞ്ഞ കളിക്കാരിയ്ണ് രേണുക. ഛത്തിസ്‌ഗറിലെ രാജ്നന്ദ്ഗാൻ ജില്ലയാണ് സ്വദേശം. ഇന്ത്യയിലെ ഹോക്കി നഴ്സറി എന്നാണ് ഈ സ്ഥലം അറിയപ്പെടുന്നത്. ലെസ്ലി ക്ലോഡിയസിനു ശേഷം രണ്ടാമത് ഒളിമ്പിക്സിലേക്ക് തിരഞ്ഞെടുക്കപ്പെടുന്ന രണ്ടാമത്തെ കായിക താരമാണ് രേണുക.


</doc>
<doc id="347180" url="https://ml.wikipedia.org/wiki?curid=347180" title="ഫാർഖോർ വ്യോമത്താവളം">
ഫാർഖോർ വ്യോമത്താവളം

താജിക്കിസ്ഥാനിലെ ഫാർഖോർ നഗരത്തിനടുത്തുള്ള ഒരു സൈനിക വ്യോമത്താവളമാണ് ഫാർഖോർ വ്യോമത്താവളം (Farkhor Air Base). തലസ്ഥാനമായ ദുഷാൻബേയിൽ നിന്നും തെക്കുകിഴക്കായി ഇതു സ്ഥിതിചെയ്യുന്നു.താജിക്കിസ്ഥാൻ വ്യോമസേനയുടെ സഹായത്തോടെ ഭാരതീയ വായുസേനയാണ് ഇത് പ്രവർത്തിപ്പിക്കുന്നത് ഇന്ത്യയ്ക്ക് വെളിയിൽ ഉള്ള ഇന്ത്യയുടെ ആദ്യത്തെ സൈനികത്താവളമാണ് ഇത്. (രണ്ടാമത് താവളം ഭൂട്ടാനിലെ പാരോ താഴ്‌വരയിലാണ്). 

1996/97 ൽ റിസർച്ച് ആൻഡ് അനാലിസിസ് വിങ് (RAW), വടക്കൻ അഫ്‌ഘാൻ സഖ്യത്തിന് സാധനങ്ങൾ എത്തിക്കാനും തങ്ങളുടെ ഹെലികോപ്റ്ററുകൾ നന്നാക്കുവാനും വിവരങ്ങൾ ശേഖരിക്കുന്നതിനും ഫാർഖോർ വ്യോമത്താവളം ഉപയോഗിക്കാൻ താജിക്കിസ്ഥാനുമായി ചർച്ച നടത്താൻ തുടങ്ങി. ആ സമയത്ത്, ഇന്ത്യ ഫാർഖോർ മേഖലയിൽ ഒരു ചെറിയ സൈനിക ആശുപത്രി നടത്തുന്നുണ്ടായിരുന്നു. ഫാർഖോർ ആശുപത്രി, യുദ്ധത്തിൽ പരിക്കേൽക്കുന്ന സൈനികരെ ചികിൽസിക്കാൻ ആയിരുന്നു ഉപയോഗിച്ചിരുന്നത്. 2002 -ൽ ഫാർഖോറിൽ ഒരു എയർബേസ് സ്ഥാപിക്കുന്ന കാര്യം ഇന്ത്യ സ്ഥിരീകരിച്ചു. റഷ്യയുടെ സഹായത്തോടെയാണ് ഇതു ചെയ്തിരുന്നത്. 1980 മുതൽ ഉപയോഗിക്കാതിരുന്ന വ്യോമത്താവളം ഉപയോഗശൂന്യമായ നിലയിൽ ആയിരുന്നു. 2005 ആവുമ്പോഴേക്കും എയർബേസ് പുനഃസ്ഥാപിക്കാൻ 2003 -ൽ ഇന്ത്യൻ സർക്കാർ ഒരു സ്വകാര്യനിർമ്മാണക്കമ്പനിക്ക് ഒരു കോടി ഡോളറിന് കരാർ നൽകിയെങ്കിലും കരാറുകാരൻ അതിൽ വീഴ്ച വരുത്തിയപ്പോൾ ഇന്ത്യയുടെ ബോർഡർ റോഡ് ഓർഗനൈസേഷൻ പിന്നീട് പ്രവൃത്തി പൂർത്തിയാക്കുകയായിരുന്നു. ആ ആശുപത്രി പിന്നീട് അടച്ചുപൂട്ടിയശേഷം മറ്റൊരു സ്ഥലത്ത് ഇന്ത്യ-താജിക്കിസ്ഥാൻ ഫ്രണ്ട്ഷിപ്പ് ഹോസ്പിറ്റൽ ഉണ്ടാക്കി. ഇപ്പോൾ ഫാർഖോർ വ്യോമത്താവളത്തെപ്പറ്റി കാര്യമായ വിവരങ്ങൾ ലഭ്യമല്ല.

ഇന്ത്യൻ ഉപഭൂഖണ്ഡത്തിൽ വലിയ രീതിയിൽ ഇടപെടാനുള്ള അവസരമാണ് ഈ താവളം ഇന്ത്യൻ സൈന്യത്തിന് ഒരുക്കുന്നത് എന്ന് വിലയിരുത്തപ്പെടുന്നു. ഫാർഖോർ വ്യോമത്താവളം പ്രവർത്തനക്ഷമമാകുന്നതോടെ ഇന്ത്യയുടെ സൈനികശേഷിയാൽ തങ്ങൾ ചുറ്റപ്പെടുമെന്ന് പാകിസ്താൻ ഭയപ്പെടുന്നു. നിമിഷങ്ങൾക്കുള്ളിൽ പാകിസ്താനെ ആക്രമിക്കാൻ ഇത് ഇന്ത്യയ്ക്ക് കഴിവു നൽകുമെന്ന് അന്നത്തെ പാകിസ്താൻ പ്രസിഡണ്ട് മുഷറഫ് ആശങ്ക ഉയർത്തുകയുണ്ടായി.




</doc>
<doc id="347182" url="https://ml.wikipedia.org/wiki?curid=347182" title="മനു അട്ട്രി">
മനു അട്ട്രി

മനു അട്ട്രി (ജനനം 31 ഡിസംബർ 1992) ഇന്ത്യൻ ബാഡ്മിന്റൺ കളിക്കാരനാണ്. ഡബിൾസിലും മിക്സഡ് ഡബിൾസിലും ആണ് മനു പ്രധാനമായും കളിക്കുന്നത്. പുരുഷ വിഭാഗം ഡബിൾസിൽ മനുവിന്റെ പങ്കാളി ജിഷ്ണു സന്യാൽ ആണ്. മുൻപ് അത് ബി. സുമീത് റഡ്ഡി ആയിരുന്നു. മിക്സഡ് ഡബിൾസിൽ പങ്കാളി എൻ. സിക്കി റഡ്ഡി ആണ്, മുൻപ് അത് കെ. മനീഷ ആയിരുന്നു.


</doc>
<doc id="347188" url="https://ml.wikipedia.org/wiki?curid=347188" title="അവ്താർ സിംഗ്">
അവ്താർ സിംഗ്

അവ്താർ സിംഗ് (ജനനം 3 ഏപ്രിൽ 1992) ഇന്ത്യൻ ജുഡോകോ കളിക്കാരണാണ്. റിയോ സമ്മർ ഒളിമ്പിക്സിൽ(ബ്രസീൽ) പങ്കെടുക്കാൻ യോഗ്യത നേടിയിരുന്നു അവ്താർ.

പഞ്ചാബിലെ ഗുർദാസ്പൂരിലാണ് അവ്താർ ജനിച്ചത്.ചെറുപ്രായത്തിൽ തന്നെ മാതാപിതാക്കളെ കൃഷിയിൽ ഷായിച്ചിരുന്ന അവ്താർ പഞ്ചാബി പോലീസിൽ അസിസ്റ്റന്റ് സബ് ഇൻസ്പെക്ടർ ആയി ജോലി ചെയ്തിട്ടുണ്ട്.

2014 ഇൽ സ്കോട്ട്‌ലാന്റിലെ ഗ്ലാസ്ഗോയിൽ നടന്ന കോമൺവെൽത്ത് ഗെയിംസിൽ ഇന്ത്യയെ പ്രതിനിധീകരിച്ച് അവ്താർ ഉണ്ടായിരുന്നു. പുരുഷ വിഭാഗം മിഡിൽ വെയിറ്റ് ഇനത്തിൽ പതിനാറാം റൗണ്ടിൽ സ്കോട്ട്‌ലാന്റിന്റെ വെള്ളി മെഡലിനുടമയായ മാത്യു പർസെ തോൽപ്പിച്ചു.


</doc>
<doc id="347191" url="https://ml.wikipedia.org/wiki?curid=347191" title="അതിഥി അശോക്">
അതിഥി അശോക്

അതിഥി അശോക് (ജനനം 29 മാർച്ച്, 1998) ഇന്ത്യൻ ഗോൾഫ് താരം ആണ്. 2016 ഇൽ ബ്രസീലിലെ റിയോയിൽ നടന്ന ഒളിമ്പിക്സിൽ പങ്കെടുക്കാൻ യോഗ്യത നേടിയിരുന്നു അതിഥി.

ലല്ല ഐച്ച ടൂർ സ്കൂൾ വിജയിച്ച് യൂറോപ്യൻ വിനോദയാത്ര കാർഡ് സ്വന്തമാക്കിയ ഏറ്റവും ആദ്യത്തെ ചെറിയ കുട്ടിയായി ചരിത്രം സൃഷ്ടിച്ചു അതിഥി. 2013 ഏഷ്യൻ യൂത്ത് ഗെയിംസ്, 2014 യൂത്ത് ഒളിമ്പിക്ക് ഗെയിംസ് 2014 ഏഷ്യൻ ഗെയിംസ് എന്നിവയിൽ ഇന്ത്യയിൽ നിന്നും പങ്കെടുത്ത ഒരേയൊരു ഇന്ത്യൻ താരമാണ് അതിഥി.

സ്വകാര്യ ജീവിതം

അദിതി ബാംഗ്ലൂർ 29 മാർച്ച് 1998 ൽ ജനിച്ചു. അവൾ ബാംഗ്ലൂർ ദി ഫ്രാങ്ക് ആന്റണി പബ്ലിക് സ്കൂളിൽ പഠിച്ചു. 2016 ബിരുദം നേടി. 5 വയസ്സിൽ ഗോൾഫ് കളി ആരംഭിച്ച അതിഥിയുടെ കാഡി അച്ഛൻ പണ്ഡിറ്റ് അശോക് ആണ്. 


</doc>
<doc id="347195" url="https://ml.wikipedia.org/wiki?curid=347195" title="സവിത പൂനിയ">
സവിത പൂനിയ

സവിത പൂനിയ (ജനനം 11 ജൂൺ, 1990) ഇന്ത്യൻ ദേശീയ ഹോക്കി ടീമിലെ ഒരംഗമാണ്. ഹരിയാന സ്വദേശിയാണ് സവിത. ടീമിലെ ഗോൾ കീപ്പറാണ്. 2016 ലെ റിയോ ഒളിമ്പിക്സിലും സവിതയായിരുന്നു ഗോൾ കീപ്പർ. മുപ്പത്തിയാറ് വർഷത്തിനു ശേഷമാണ് ഇന്ത്യ ഒളിമ്പിക്സിൽ പങ്കെടുക്കുന്നത്.

1990 ജൂലായ് 11 ന് ഹരിയാനയിലെ സിർസ ജില്ലയിൽ ജോദ്കാൻ ഗ്രാമത്തിലാണ് പുനിയ ജനിച്ചത്. മികച്ച വിദ്യാഭ്യാസത്തിനായി അവരെ ജില്ലാ ആസ്ഥാനത്തേക്ക് അയച്ചു. അവർ സ്പോർട്സ് അക്കാദമിയിൽ ചേർന്നു. അവരുടെ മുത്തച്ഛൻ മഹീന്ദർ സിംഗ് ഹോക്കിയിൽ പ്രോത്സാഹിപ്പിക്കുകയും ഹിസർ സ്പോർട്സ് അതോറിറ്റി ഓഫ് ഇന്ത്യ (സായി) കേന്ദ്രത്തിൽ ചേർക്കുകയും ചെയ്തു.ചെറുപ്പകാലം മുതൽ തന്നെ സുന്ദർ സിംഗ് ഖരബ് പരിശീലിപ്പിച്ചു.തുടക്കത്തിൽ ഈ മത്സരത്തിൽ താല്പര്യമില്ലായിരുന്നു, പക്ഷേ, അവരുടെ പിതാവ് ഇരുപതിനായിരം രൂപ ചിലവഴിച്ചു കഴിഞ്ഞപ്പോൾ, പുനിയ ഒരു പുതിയ വെളിച്ചത്തിൽ ഗെയിം കണ്ടുതുടങ്ങി, അതിനെക്കുറിച്ച് ഗൗരവമായി ചിന്തിച്ചു. 2007- ൽ ലക്നൗവിലെ ഒരു ദേശീയ ക്യാമ്പിൽ പൂനിയ തിരഞ്ഞെടുക്കപ്പെട്ടു. അവരെ ടോപ്പ് ഗോൾ കീപ്പർ ആയി പരിശീലിപ്പിച്ചു.


</doc>
<doc id="347198" url="https://ml.wikipedia.org/wiki?curid=347198" title="ശരത് കമൽ">
ശരത് കമൽ

ഒരു ഇന്ത്യൻ ടേബിൾ ടെന്നീസ് കളിക്കാരനാണ് ശരത് കമൽ (Sharath Kamal-ജനനം 12 ജുലൈ 1982) . തമിഴ്നാട് സ്വദേശിയായ ശരത് കമലിന് 2016 ജൂണിലെ കണക്കനുസരിച്ച് ലോക റാങ്കുകളിൽ അറുപത്തി ഒൻപതാം റാങ്കാണ് ഉള്ളത്. ഇന്ത്യയിലെ ടേബിൾ ടെന്നീസ് കളിക്കാരിൽ ഏറ്റവും നല്ല കളിക്കരനായി കണക്കാക്കുന്നത് ശരത്തിനെയാണ്. 2004 ലെ കോലലമ്പൂരിൽ നടന്ന കോമൺ വെൽത്ത് ഗെയിംസിൽ വ്യക്തിഗത പുരുഷ വിഭാഗത്തിൽ സ്വർണ്ണം ശരത്തിനായിരുന്നു. 2004 ഇലെ അർജുന അവാർഡ് ജേതാവാണ് ശരത്. കഴിഞ്ഞ കുറച്ച് വർഷങ്ങളായി യൂറോപ്യൻ ലീഗിനു വേണ്ടിയാണ് ശരത് കളിക്കുന്നത്. ജർമ്മനിയിൽ ആണ്  താമസം.


</doc>
<doc id="347206" url="https://ml.wikipedia.org/wiki?curid=347206" title="പ്രദീപ് മോർ">
പ്രദീപ് മോർ

ഇന്ത്യൻ ഹോക്കി ടീമിലെ ഒരു അംഗമാണ് പ്രദീപ് മോർ. 

1992 ജൂൺ 3ന് പഞ്ചാബിൽ ജനിച്ചു. ഹരിയാനയിലെ സോനിപത്തിലുള്ള സ്‌പോർട്‌സ് അഥോറിറ്റി ഓഫ് ഇന്ത്യ (സായ്) യൂനിറ്റിൽ ആണ് പരിശീലനം നേടിയത്. ഇന്ത്യൻ ദേശീയ ടീമിൽ ഡിഫൻഡറായാണ് കളിക്കുന്നത്.

അന്താരാഷ്ട്ര തലത്തിൽ 16 കളികളിൽ പങ്കെടുത്തു. 2015ലെ ഹോക്കി ഇന്ത്യ ലീഗ് മത്സരത്തിനായി കലിങ്ക ലാൻസേഴ്‌സ് ടീം ഇദ്ദേഹത്തെ 37,000 അമേരിക്കൻ ഡോളർ മൂല്യത്തിന് ലേലത്തിൽ എടുത്തു.
2016ൽ ബ്രസീലിൽ നടന്ന റിയോ ഒളിമ്പിക്‌സിനുള്ള ഇന്ത്യൻ ടീമിൽ അംഗമായിരുന്നു. റിയോ ഒളിമ്പിക്‌സിനുള്ള ഇന്ത്യൻ ഹോക്കി ടീമിൽ പകരക്കാരനായാണ് പ്രദീപ് മോറിനെ തെരഞ്ഞെടുത്തത്.
2016 ജൂണിൽ ലണ്ടനിൽ നടന്ന ചാമ്പ്യൻസ് ട്രോഫി ഹോക്കിയിൽ പങ്കെടുത്ത ഇന്ത്യൻ ടീമിൽ പ്രദീപ് മോർ അംഗമായിരുന്നു. ജർമ്മനി, ബ്രിട്ടൻ, ദക്ഷിണ കൊറിയ, ഓസ്‌ട്രേലിയ, ബെൽജിയം എന്നീ രാജ്യങ്ങളാണ് ടൂർണമെന്റിൽ പങ്കെടുത്തത്.



</doc>
<doc id="347210" url="https://ml.wikipedia.org/wiki?curid=347210" title="സ്പോർട്സ് അഥോറിറ്റി ഓഫ് ഇന്ത്യ">
സ്പോർട്സ് അഥോറിറ്റി ഓഫ് ഇന്ത്യ

കേന്ദ്രസർക്കാരിന്റെ യുവജനകാര്യ സ്‌പോർട്‌സ് മന്ത്രാലയത്തിന് കീഴിൽ 1984ൽ രൂപീകരിച്ച ഉയർന്ന കായിക പരിശീലന സ്ഥാപനമാണ് സായ്‌ (സ്പോർട്സ് അഥോറിറ്റി ഓഫ് ഇന്ത്യ).

ബെംഗളൂരു, ഗാന്ധിനഗർ, ചണ്ഡിഗഡ്, കൊൽക്കത്ത, ഇംഫാൽ, ഗുവാഹത്തി, ഭോപ്പാൽ, ലഖ്‌നോ, ഹരിയാനയിലെ സോനിപത്ത് എന്നീ ഒൻപതിടങ്ങളിൽ പ്രാദേശിക കേന്ദ്രങ്ങളും പട്യാലയിൽ നേതാജി സുഭാഷ് നാഷണൽ ഇൻസ്റ്റിറ്റിയൂട്ട് ഓഫ് സ്‌പോർട്‌സ് (എൻഎസ് എൻഐഎസ്) എന്ന പേരിലും തിരുവനന്തപുരത്ത് ലക്ഷ്മിഭായി നാഷണൽ കോളേജ് ഓഫ് ഫിസിക്കൽ എജ്യുക്കേഷൻ എന്ന പേരിൽ രണ്ട് അക്കാദമിക് ഇൻസ്റ്റിറ്റിയൂട്ടുകളും അഥോറിറ്റിയുടെ കീഴിൽ പ്രവർത്തുക്കുന്നുണ്ട്.


</doc>
<doc id="347212" url="https://ml.wikipedia.org/wiki?curid=347212" title="വികാസ് ദഹിയ">
വികാസ് ദഹിയ

ഇന്ത്യൻ ഹോക്കി ടീമിലെ ഒരു കളിക്കാരനാണ് വികാസ് ദഹിയ. ഗോൾ കീപ്പറായാണ് ഇദ്ദേഹം കളിക്കുന്നത്.

അന്താരാഷ്ട്ര തലത്തിൽ എട്ട് കളികളിൽ പങ്കെടുത്തു.
2015ലെ ജൂനിയർ ഏഷ്യാ കപ്പ് ടൂർണമെന്റിൽ മികച്ച ഗോൾ കീപ്പർക്കുള്ള പുരസ്‌കാരം ലഭിച്ചു.

2016ലെ റിയോ ഒളിമ്പിക്‌സിനുള്ള ഇന്ത്യൻ ഹോക്കി ടീമിൽ പകരക്കാരനായി ഇടം നേടി.2016. റിയോ ഒളിമ്പിക്‌സ് ഹോക്കിയിൽ ഇന്ത്യൻ ടീമിലെ ഗോൾ കീപ്പറാണ് വികാസ് ദഹിയ. ടീം വൈസ് ക്യാപ്റ്റനായ പി. ആർ. ശ്രീജേഷ് ആണ് ടീമിന്റെ പ്രധാന ഗോൾകീപ്പർ.

2016ൽ അസമിലെ ഗുവാഹത്തിയിൽ നടന്ന സാഫ് ഗെയിംസിൽ വെള്ളി നേടിയ ഇന്ത്യൻ ഹോക്കി ടീമിൽ അംഗമായിരുന്നു. 2016ൽ ലണ്ടനിൽ നടന്ന ചാംപ്യൻസ് ട്രോഫിയിൽ വെള്ളി നേടിയ ഇന്ത്യൻ ടീമിൽ അംഗമായി.
2015ലെ ജൂനിയർ ഏഷ്യാ കപ്പിൽ സ്വർണ്ണം നേടിയ ഇന്ത്യൻ സംഘത്തിലും ഇദ്ദേഹം ഉണ്ടായിരുന്നു.


</doc>
<doc id="347216" url="https://ml.wikipedia.org/wiki?curid=347216" title="പ്രകാശ് നഞ്ചപ്പ">
പ്രകാശ് നഞ്ചപ്പ

ഒരു ഇന്ത്യൻ ഷൂട്ടിംങ്ങ് താരമാണ് പ്രകാശ് നഞ്ചപ്പ (ജനനം 29 ഫെബ്രുവരി1976).10 മീറ്റർ എയർ പിസ്റ്റൾ ,50 മീറ്റർ പിസ്റ്റൾ എന്നീ ഇനങ്ങളിൽ മത്സരിക്കുന്ന ഇദ്ദേഹം 2013 ലെ ഐഎസ്എസ്എഫ് ലോകകപ്പിൽ മെഡൽ നേടുന്ന ഒരേ ഒരു ഇന്ത്യക്കാരനാണ്.10 മീറ്റർ എയർ പിസ്റ്റൾ വിഭാഗത്തിലാണ് ഇദ്ദേഹം തന്റെ വെങ്കല മെഡൽ നേടിയത്. കോമൺവെൽത്ത് ഗെയിംസ് 2014 - ൽ ഇതേ ഇനത്തിൽ വെള്ളിയും നേടിയിട്ടുണ്ട്.


</doc>
<doc id="347219" url="https://ml.wikipedia.org/wiki?curid=347219" title="ബൽജീന്ദർ സിംഗ്">
ബൽജീന്ദർ സിംഗ്

ഒരു ഇന്ത്യൻ കായിക താരമാണ് ബൽജീന്ദർ സിംഗ് (ജനനം 18 സെപ്റ്റംബർ 1986).20 കിലോമീറ്റർ നടത്തത്തിൽ മത്സരിക്കുന്ന ഇദ്ദേഹ ഈ വിഭാഗത്തിൽ  ഒളിമ്പിക്സ് 2012 (ലണ്ടൻ). യോഗ്യത നേടിയിരുന്നു.ഈ ഇനത്തിൽ ഇദ്ദേഹത്തിന്റെ മികച്ച സമയം 1:22:12 ആണ്.


</doc>
<doc id="347223" url="https://ml.wikipedia.org/wiki?curid=347223" title="എം.ആർ. പൂവമ്മ">
എം.ആർ. പൂവമ്മ

ഒരു ഇന്ത്യൻ ഹ്രസ്വദൂര ഓട്ടക്കാരിയാണ് മചെറ്റിരാ രാജു പൂവമ്മ (ജനനം 5 ജൂൺ 1990). 400 മീറ്റർ സ്പ്രിന്റ് (ഓട്ടമത്സരം)ത്തിൽ ആണ് ഇവർ മത്സരിക്കുന്നത്. 2008 ലെ ബീജിംങ്ങ് ഒളിമ്പിക്സിൽ പങ്കെടുത്തിട്ടുളള ഇവർ 400 മീറ്റർ ഇനത്തിൽ ഏഷ്യയിലെ രണ്ടാം റാങ്കുകാരിയാണ്.

2015 - ൽ അർജുന അവാർഡ് നൽകി രാജ്യം ആദരിച്ചിട്ടുണ്ട്.


</doc>
<doc id="347226" url="https://ml.wikipedia.org/wiki?curid=347226" title="പ്രീതി ദുബേ">
പ്രീതി ദുബേ

ഇന്ത്യൻ ദേശീയ വനിതാ ഹോക്കി ടീമിലെ ഒരു പ്രമുഖ കളിക്കാരിയാണ് പ്രീതി ദുബേ. ഫോർവേഡ് പൊസിഷനിൽ ആണ് ഇവർ കളിക്കുന്നത്.

2016ൽ ബ്രസീലിലെ റിയോയിൽ നടന്ന റിയോ ഒളിമ്പിക്‌സിൽ ഇന്ത്യൻ വനിതാ ഹോക്കി ടീമിൽ കളിക്കാൻ ഇവർ യോഗ്യത നേടിയിരുന്നു. 
ഉത്തർപ്രദേശിലെ ഗോരക്പുർ സ്വദേശിനിയാണ്. അവ്‌ദേശ് കുമാർ ദുബേയാണ് പിതാവ്. 1998 ജൂൺ 13ന് ജനനം.
മധ്യപ്രദേശിലെ ഗോളിയോറിലുള്ള ഹോക്കി അക്കാദമിയിൽ നിന്ന് കോച്ച് പരംജീത് സിങ്ങിന്റെ കീഴിലാണ് പരിശീലനം നേടിയത്. 






</doc>
<doc id="347247" url="https://ml.wikipedia.org/wiki?curid=347247" title="നവ്ജോത് കൗർ">
നവ്ജോത് കൗർ

ഇന്ത്യൻ വനിത ഹോക്കി ടീമിലെ ഒരു കളിക്കാരിയാണ് നവ്‌ജോത് കൗർ. 2016ൽ ബ്രസീലിലെ റിയോയിൽ നടന്ന റിയോ ഒളിമ്പിക്‌സിൽ പങ്കെടുക്കാൻ യോഗ്യത നേടിയ ഇന്ത്യൻ വനിതാ ടീമിൽ അംഗമായിരുന്നു ഇവർ.

1995 മാർച്ച് ഏഴിന് ഹരിയാനയിൽ ജനിച്ചു. 78 അന്താരാഷ്ട്ര മൽസരങ്ങളിൽ പങ്കെടുത്തു. അന്താരാഷ്ട്ര മൽസരങ്ങളിൽ മൂന്ന് ഗോളുകൾ നേടി.
ഹോക്കി വേൾഡ് ലീഗിൽ സെമി ഫൈനലിൽ പ്രവേശിച്ച ഇന്ത്യൻ വനിതാ ഹോക്കി ടീമിൽ അംഗമായിരുന്നു. നെതർലന്റിൽ നടന്ന വോൾവോ ഇന്റർനാഷണൽ അണ്ടർ 21 ടൂർണമെന്റിൽ മൂന്നാം സ്ഥാനം നേടിയ ഇന്ത്യൻ വനിതാ ടീമിലും നവ്‌ജോത് കൗർ അംഗമായിരുന്നു. ഹരിയാനയിലെ ശഹ്ബദിലുള്ള ബൽദേവ് സിങ് അക്കാദമിയിൽ നിന്നാണ് കൗർ പരിശീലനം നേടിയത്.



</doc>
<doc id="347248" url="https://ml.wikipedia.org/wiki?curid=347248" title="2016 റിയോ ഒളിംപിക്സിൽ ഇന്ത്യ">
2016 റിയോ ഒളിംപിക്സിൽ ഇന്ത്യ

2016 ആഗസ്റ്റ് അഞ്ച് മുതൽ 21 വരെ ബ്രസീലിലെ റിയോ ഡി ജനീറോയിൽ വച്ചു നടന്ന സമ്മർ ഒളിംപിക്സിൽ ഇന്ത്യുയും പങ്കെടുത്തിട്ടുണ്ട്.1920-ൽനടന്ന സമ്മർ ഒളിംപിക്സ് മുൽ എല്ലാ സമ്മർ ഒളിംപിക്സിലും ഇന്ത്യൻ കായികതാരങ്ങൾ പങ്കെടുക്കുന്നുണ്ട്.1900-ൽ പാരിസിൽ വച്ച് നടന്ന സമ്മർ ഒളിംപിക്സിലാണ് ഇന്ത്യൻ കായികതാരങ്ങൾ ഔദ്യോഗികമായി ആദ്യമായി പങ്കെടുത്തത്.
2016-ലെ റിയോ ഒളിംപിക്സിൽ പങ്കെടുക്കാൻ ഇന്ത്യൻ ഒളിംപിക് അസോസിയേഷൻ സമ്മർ ഒളിംപിക്സ് ചരിത്രത്തിലെ ഏറ്റവും കൂടുതൽ കായികതാരങ്ങൾ അടങ്ങുന്ന സംഘത്തേയാണ് അയച്ചിട്ടുളളത്.117 കായിക താരങ്ങളാണ് ഇന്ത്യയെ പ്രതിനിധീകരിച്ചുകൊണ്ട് റിയോ ഒളിംപിക്സിൽ പങ്കെടുത്തിരിക്കുന്നത്.2012-ൽ 83 കായികതാരങ്ങളെ അയച്ചതാണ് ഇതിനുമുൻപുളള റെക്കോർഡ്.

2015-ൽ ഡെൻമാർക്കിലെ കോപ്പൻ ഹേഗനിൽ വച്ചു നടന്ന ലോക ആർച്ചറി ചാമ്പ്യൻഷിപ്പിൽ വിജയിച്ച മൂന്ന് വനിതാ കായിക താരങ്ങളും ഒരു പുരുഷ അത്ലറ്റും റിയോ ഒളിംപിക്സിൽ ഇന്ത്യയെ പ്രതിനിധീകരിച്ച് പങ്കെടുക്കാൻ യോഗ്യത നേടി.


ഇന്ത്യൻ ഷോട്ട്പുട്ട് താരമായ ഇന്ദർജിത്ത് സിങും 200മീറ്റർ സ്പ്രിന്ററായ ധരംബീർ സിങും ഉത്തേജകമരുന്ന് പരിശോധനയിൽ പരാജയപ്പെട്ടതിനെ തുടർന്ന് റിയോ ഒളിംപിക്സിൽ പങ്കെടുക്കുന്നതിൽ നിന്ന് വിലക്കപ്പെട്ടു.

മൂന്നു ഗോൾഫ് താരങ്ങൾ ഇന്ത്യയിൽ നിന്നു റിയോ ഒളിംപിക്സിനു യോഗ്യത നേടി.അനിർബൻ ലാഹിരി(റാങ്കിങ് 62),ശിവ് ചൗരസ്യ(റാങ്കിങ് 207),അദിദി അശോക്(റാങ്കിങ് 444)എന്നിവർക്കാണ് യോഗ്യത ലഭിച്ചത്.


</doc>
<doc id="347252" url="https://ml.wikipedia.org/wiki?curid=347252" title="മോണിക മാലിക്">
മോണിക മാലിക്

ഇന്ത്യൻ ദേശീയ വനിതാ ഹോക്കി ടീം അംഗമാണ് മോണിക മാലിക്.

1993 നവംബർ അഞ്ചിന് ഹരിയാനയിലെ സോനിപത് ജില്ലയിലെ ഗുംരി ഗ്രാമത്തിൽ ജനിച്ചു. ചണ്ഡിഗഡ് പോലീസിലെ ഹെഡ് കോൺസ്റ്റബിൾ തക്ദീർ സിങ് മാലികിന്റെ മകളാണ്. ഇപ്പോൾ ഇന്ത്യൻ റെയിൽവേയിൽ ജീവനക്കാരിയാണ്.

ചണ്ഡിഗഡ് ഹോക്കി അക്കാദമിയിലും ചണ്ഡിഗഡ് സെക്ടർ 18ലെ സായി പരിശീലന കേന്ദ്രത്തിലും പരിശീലനം നേടി.

2014ലെ ഏഷ്യൻ ഗെയിംസിൽ ഇന്ത്യൻ വനിതാ ഹോക്കി ടീമിന്റെ ഭാഗമായിരുന്നു.
ഇഞ്ചിയോണിൽ നടന്ന ഏഷ്യൻ ഗെയിംസിൽ ജപ്പാനെ തോൽപ്പിച്ച് വെങ്കല മെഡൽ നേടിയ ടീമിൽ അംഗം. 
ഖത്തറിലെ ദോഹയിൽ 2006ൽ നടന്ന ഏഷ്യൻ ഗെയിംസിൽ ഇന്ത്യൻ ടീമിന് വേണ്ടി കളിച്ചു.
2005ൽ സ്‌കൂൾ പഠനകാലത്ത് ഹോക്കി കളി ആരംഭിച്ചു. 2009ൽ ചണ്ഡിഗഡിൽ നടന്ന നാഷണൽ സ്‌കൂൾ ചാംപ്യൻ ഷിപ്പിൽ പങ്കെടുത്തു. 2010ൽ സോനിപത്തിൽ നടന്ന ജൂനിയർ നാഷണൽ ഹോക്കിയിൽ ചണ്ഡിഗഡ് സ്‌കൂളിന് വേണ്ടി കളിച്ചു വെങ്കലം നേടികൊടുത്തതിൽ മുഖ്യ പങ്ക് വഹിച്ചു. 2012ൽ ദേശീയ ജൂനിയർ മൽസരത്തിൽ ചണ്ഡിഗഡിന് വേണ്ടി കളിച്ചു. മൽസരത്തിൽ വെള്ളി മെഡൽ ലഭിച്ചു. 

ജർമ്മനിയിൽ നടന്ന ജൂനിയർ വേൾഡ് കപ്പ് ഹോക്കിയിൽ ഇന്ത്യക്ക് വേണ്ടി വെങ്കല മെഡൽ നേടിയ ടീമിൽ അംഗമായിരുന്നു.


</doc>
<doc id="347258" url="https://ml.wikipedia.org/wiki?curid=347258" title="നിക്കി പ്രധാൻ">
നിക്കി പ്രധാൻ

ഇന്ത്യൻ വനിതാ ദേശീയ ഹോക്കി ടീമിലെ ഒരു കളിക്കാരിയാണ് നിക്കി പ്രധാൻ.
ഝാർഖണ്ഡിൽ നിന്നുള്ള ആദ്യ വനിതാ ഹോക്കി കളിക്കാരി കൂടിയാണ് ഇവർ.

ഝാർഖണ്ഡിലെ ഖുന്തി ജില്ലയിലെ മുർത്തു ബ്ലോക്കിലുള്ള ഹേഷൽ ഗ്രാമത്തിൽ സോമ പ്രധാൻ - ജിതൻ ദേവി ദമ്പതികളുടെ മകളായി 1993 ഡിസംബർ എട്ടിന് ജനിച്ചു. റാഞ്ചിയിലെ ബരിയാതു ഗേൾസ് ഹോക്കി സെന്ററിലാണ് പരിശീലനം നേടിയത്. 2016ൽ ബ്രസീലിലെ റിയോയിൽ നടന്ന റിയോ ഒളിമ്പിക്‌സിനുള്ള വനിതാ ഹോക്കി ടീമിന്റെ ഭാഗമായിരുന്നു ഇവർ.

ബാങ്കോക്കിൽ നടന്ന അണ്ടർ 17 ഏഷ്യാ കപ്പിലാണ് ആദ്യമായി ഇന്ത്യക്ക് വേണ്ടി കളിച്ചത്. ആ മൽസരത്തിൽ ഇന്ത്യ വെള്ളി മെഡൽ നേടി.

2015ലെ അണ്ടർ 21 ഏഷ്യാ കപ്പിലും ഇന്ത്യൻ വനിതാ ടീം അംഗമായിരുന്നു. പരിക്കിനെ തുടർന്ന് കളിക്കാനിറങ്ങിയില്ല. മൽസരത്തിൽ ഇന്ത്യ വെള്ളി മെഡൽ നേടി.
2012ലെ അണ്ടർ 21 വിഭാഗം ഏഷ്യാ കപ്പിലും ഇന്ത്യൻ ടീമിന്റെ ഭാഗമായിരുന്നു. 
ഒളിമ്പിക്‌സിൽ ഇന്ത്യയെ പ്രതിനിധീകരിക്കുന്ന ആദ്യ ഝാർഖണ്ഡ് വനിതയാണ് നിക്കി പ്രധാൻ.


</doc>
<doc id="347264" url="https://ml.wikipedia.org/wiki?curid=347264" title="മലയാളി ഒളിമ്പ്യൻമാരുടെ പട്ടിക">
മലയാളി ഒളിമ്പ്യൻമാരുടെ പട്ടിക

ഇന്ത്യക്കുവേണ്ടി ഒളിംപിക്സിൽ മെഡൽ നേടിയ ഏക മലയാളി മാനുവൽ ഫ്രെഡെറിക്..


</doc>
<doc id="347284" url="https://ml.wikipedia.org/wiki?curid=347284" title="അൽക്ക ലാംബ">
അൽക്ക ലാംബ

ഡൽഹിയിൽ നിന്നുള്ള ഒരു രാഷ്ട്രീയ പ്രവർത്തകയാണ് അൽക്ക ലാംബ (Alka Lamba). നാഷണൽ സ്റ്റുഡന്റ്സ് യൂണിയന്റെ ദേശീയ പ്രസിഡന്റായിരുന്നു. ഡൽഹി യൂണിവേഴ്സിറ്റി സ്റ്റൂഡന്റ്സ് യൂണിയൻ പ്രസിഡന്റ്, ഡൽഹി പ്രദേശ് കോൺഗ്രസ്സ് കമ്മിറ്റി ജനറൽ സെക്രട്ടറി, ഓൾ ഇന്ത്യ കോൺഗ്രസ്സ് കമ്മിറ്റി സെക്രട്ടറി എന്നീ സ്ഥാനങ്ങൾ വഹിച്ചിട്ടുണ്ട്.

2013 ഡിസംബറിൽ അൽക്ക കോൺഗ്രസ്സ് പാർട്ടി വിട്ട്, ആം ആദ്മി പാർട്ടിയിൽ അംഗമായി ചേർന്നു. 2015 ലെ തിരഞ്ഞെടുപ്പിൽ ചാന്ദ്നി ചൗക്ക് മണ്ഡലത്തിൽ നിന്നും ജയിച്ച് അൽക്ക ഡൽഹി നിയമസഭയിലെത്തി. ഭാരതീയ ജനതാ പാർട്ടിയിലെ സുമൻ കുമാർ ഗുപ്തിയേയാണ് അൽക്ക പരാജയപ്പെടുത്തിയത്. ഗോഇന്ത്യാഫൗണ്ടേഷൻ എന്ന സന്നദ്ധസംഘടനയുടെ പ്രസിഡന്റു കൂടിയാണു അൽക്ക.

1975 സെപ്തംബർ 21 ആണു അൽക്ക ജനിച്ചത്. അമർനാഥ് ലാംബയും, രാജ്കുമാരി ലാംബയുമായിരുന്നു മാതാപിതാക്കൾ. ഡൽഹി ഗവൺമെന്റ് ഗേൾസ് സെക്കണ്ടറി സ്കൂളിൽ നിന്നായിരുന്നു പ്രാഥമിക വിദ്യാഭ്യാസം. ഡൽഹി സർവ്വകലാശാല, സെന്റ്.സ്റ്റീഫൻസ് കോളേജ് എന്നിവിടങ്ങളിലായിരുന്നു ഉപരിപഠനം. രസതന്ത്രത്തിലും, വിദ്യാഭ്യാസത്തിലും ബിരുദാനന്തര ബിരുദമുണ്ട്.

കോൺഗ്രസ്സിന്റെ വിദ്യാർത്ഥി സംഘടനയായ നാഷണൽ സ്റ്റു‍ഡന്റ്സ് യൂണിയനിലൂടേയാണ് അൽക്ക തന്റെ രാഷ്ട്രീയപ്രവർത്തനം ആരംഭിക്കുന്നത്. ഡൽഹി സർവ്വകലാശാലയിൽ രണ്ടാം വർഷ ബിരുദ പഠനകാലഘട്ടത്തിലായിരുന്നു ഇത്. 1995 ൽ ഡൽഹി സർവ്വകലാശാല സ്റ്റുഡന്റ്സ് യൂണിയൻ പ്രസിഡന്റായി തിരഞ്ഞെടുക്കപ്പെട്ടു. 1997 ൽ നാഷണൽ സ്റ്റുഡന്റ്സ് യൂണിയൻ ദേശീയ പ്രസിഡന്റായി തിരഞ്ഞെടുക്കപ്പെട്ടു.

2002 ൽ അൽക്ക ഓൾ ഇന്ത്യാ മഹിളാ കോൺഗ്രസ്സിന്റെ സെക്രട്ടറിയായി ചുമതലയേറ്റു. 2003 ലെ നിയമസഭാ തിരഞ്ഞെടുപ്പിൽ ഡൽഹിയിലെ മോത്തി നഗറിൽ നിന്നും മത്സരിച്ചുവെങ്കിലും, ഭാരതീയ ജനതാ പാർട്ടിയിലെ മദൻലാൽ ഖുറാനയോടു പരാജയപ്പെട്ടു. 2006 ൽ ഓൾ ഇന്ത്യാ കോൺഗ്രസ്സ് കമ്മിറ്റി അംഗമായി തിരഞ്ഞെടുക്കപ്പെട്ടു, അതോടൊപ്പം തന്നെ ഡൽഹിപ്രദേശ് കോൺഗ്രസ്സ് കമ്മിറ്റിയുടെ ജനറൽ സെക്രട്ടറിയായും പ്രവർത്തിച്ചു.

2013 ൽ അൽക്ക കോൺഗ്രസ്സ് പാർട്ടി വിട്ടു, ആം ആദ്മി പാർട്ടിയിൽ അംഗമായി.2015 ലെ ഡൽഹി തിരഞ്ഞെടുപ്പിൽ ചാന്ദ്നി ചൗക്ക് മണ്ഡലത്തിൽ നിന്നും ഡൽഹി നിയസഭയിലേക്കു തിരഞ്ഞെടുക്കപ്പെട്ടു.


</doc>
<doc id="347291" url="https://ml.wikipedia.org/wiki?curid=347291" title="എബിസി ആഫ്രിക്ക">
എബിസി ആഫ്രിക്ക

2001 ൽ അബ്ബാസ് കിയാരൊസ്തമി സംവിധാനം ചെയ്ത ഇറാനിയൻ ഡോക്യുമെന്ററി ചിത്രമാണ് എബിസി ആഫ്രിക്ക. 2001 ലെ കാൻ ചലച്ചിത്രോത്സവത്തിലെ മത്സരേതര ഇനത്തിൽ ഈ ചിത്രം പ്രദർശിപ്പിച്ചിരുന്നു.

ഐക്യ രാഷ്ട്ര സംഘടനയുടെ ക്ഷണ പ്രകാരം ഉഗാണ്ടയിലെ സ്ത്രീകളുടെ അനാഥ ശിശുക്കളെ സംരക്ഷിക്കാനുള്ള ശ്രമങ്ങൾ പഠിക്കാനെത്തിയ കിരിയോസ്തമി ചിത്രീകരണ ലൊക്കേഷനുകളുടെ അന്വേഷണത്തിനിടെയാണ് ഡിജിറ്റൽ വീഡിയോയിൽ  ഇതിലെ രംഗങ്ങളാകെ പകർത്തിയത്. എയിഡ്സിനാലും യുദ്ധത്താലും അനാഥരാക്കപ്പെട്ട ഇരുപത് ലക്ഷത്തോളം കുഞ്ഞുങ്ങളുടെ പ്രത്യാശ പകർത്തുന്നതിൽ കിരയോസ്തമി, ഈ ചിത്രത്തിൽ ഒരളവു വരെ വിജയിച്ചിരിക്കുന്നു.



</doc>
<doc id="347295" url="https://ml.wikipedia.org/wiki?curid=347295" title="മൊണ്ടിയേസീ">
മൊണ്ടിയേസീ

സപുഷ്പികളിൽപ്പെടുന്ന ഒരുസസ്യകുടുംബമാണ് മൊണ്ടിയേസീ (Montiaceae). ഈ സസ്യകുടുംബത്തിൽ ഏകദേശം 14 ജീനസ്സുകളിലായി 230 ഓളം സ്പീഷിസുകളുണ്ട്.  ഓഷധികൾ മുതൽ കുറ്റിചെടികൾ വരെ ഉൾപ്പെടുന്ന മൊണ്ടിയേസീ സസ്യകുടുംബത്തിലെ സ്പീഷിസുകളെ ലോകത്തിലെ മിക്ക ഭാഗങ്ങളിലും കാണപ്പെടുന്നവയാണ്. 

ഈ സസ്യകുടുംബത്തിലെ അംഗങ്ങൾ ജലാംശം കൂടുതലുള്ള മൃദുവായ കുറ്റിച്ചെടികളോ ഓഷധികളോ ആണ്. ദ്വിലിംഗപുഷ്പങ്ങളോടു കൂടിയ ഇവയുടെ പൂക്കൾ ആകർഷകണാണ്. സാധാരണയായി 2 വിദളങ്ങളോടു 5 ദളങ്ങളോടും കൂടിയതാണിവയുടെ പൂക്കൾ. എന്നാൽ വിരളം ചില സ്പീഷിസുകളിൽ 2, 3, 4, അല്ലെങ്കിൽ 6 ദളങ്ങളും, Lewisia ജീനസ്സിൽ ഉൾപ്പെടുന്ന ചില സ്പീഷിസുകളിൽ 18 ദളങ്ങൾവരെ ഉണ്ടാകാറുണ്ട്, ചില പുസ്തകങ്ങളിൽ ഇവയുടെ വിദളങ്ങളെ രൂപമാറ്റം സംഭവിച്ച ഇലകളായും ദളങ്ങളെ നിറങ്ങളോടുകൂടിയ വിദളങ്ങളായുമാണ് കണക്കാക്കുന്നത്. ഇവയുടെ കേസരങ്ങളുടെ എണ്ണം ദളങ്ങളുടെ എണ്ണത്തിന് സമാനമോ, അതിനിരട്ടിയോ അല്ലെങ്കിൽ എണ്ണാവുന്നതിലധികമോ ആയിരിക്കും. 2 മുതൽ 8 വരെ പുഷ്‌പജനികൾ (carpels) കൂടിച്ചേർന്ന അവസ്ഥയിലാണ് ഇവയുടെ അണ്ഡാശയം. 



</doc>
<doc id="347296" url="https://ml.wikipedia.org/wiki?curid=347296" title="ഫുമികൊ എഞ്ചി">
ഫുമികൊ എഞ്ചി

ഷോവാ കാലഘട്ടത്തിലെ ഏറ്റവും പ്രശസ്തയായ എഴുത്തുകാരിയായിരുന്നു ഫുമികൊ എഞ്ചി( 2 ഒക്ടോ: 1905 – 12 നവം: 1986). ഫുമികോ യേദ എന്നായിരുന്നു യഥാർത്ഥനാമം. ടോക്യോയിലെ അകാകുസ പ്രവിശ്യയിൽ ഒരു സർവ്വകലാശാലാ അദ്ധ്യാപകനായ കസുദോഷി യേദയുടെ പുത്രിയായാണ് എഞ്ചിയുടെ ജനനം. അനാരോഗ്യം കാരണം സ്കൂളിലെ പ്രാഥമിക പഠനത്തിനു തടസ്സം നേരിട്ട എഞ്ചി ഗൃഹത്തിൽ വച്ചുതന്നെയാണ് പഠനം തുടർന്നത്. പിതൃമാതാവ്എ ഞ്ചിയുടെ കാവ്യകല്പനകളെ ബാല്യത്തിലേ സ്വാധീനിച്ചു. നിരവധി ജാപനീസ് സാഹിത്യകാരന്മാരുടെ കൃതികളും അവരുടെ സാഹിത്യ ജീവിതത്തെ പ്രകടമായി സ്വാധീനിക്കുകയുണ്ടായി.


</doc>
<doc id="347299" url="https://ml.wikipedia.org/wiki?curid=347299" title="കെൻ വതനാബെ">
കെൻ വതനാബെ

ജാപ്പനീസ് നടനാണ് കെൻ വതനാബെ.(ജ:ഒക്ടോ: 21, 1959) ഹോളിവുഡ് ചിത്രങ്ങളിലും കെൻ അഭിനയിച്ചിട്ടുണ്ട്. ദുരന്തനായകന്റെ പരിവേഷമാണ് കെന്നിനു ചാർത്തപ്പെട്ടിട്ടുള്ളത്. ചലച്ചിത്രങ്ങൾ കൂടാതെ നാടകരംഗത്തും സജീവ സാന്നിദ്ധ്യമാണ് കെൻ. ടോണി അവാർഡിനു നാമനിർദ്ദേശം ചെയ്യപ്പെട്ടിട്ടുള്ള ആദ്യ ജാപ്പനീസ് നടനുമാണ് വതനാബെ.


</doc>
<doc id="347301" url="https://ml.wikipedia.org/wiki?curid=347301" title="ദീപിക താക്കൂർ">
ദീപിക താക്കൂർ

ഇന്ത്യയിലെ ഒരു ഹോക്കി കളിക്കാരിയാണ് ദീപിക താക്കൂർ.
ഫോർവേഡ് നിരയിൽ കളിക്കുന്ന ഇവർ ഇന്ത്യൻ ദേശീയ വനിതാ ഹോക്കി ടീമിൽ അംഗമാണ്.
2016ൽ ബ്രസീലിലെ റിയോയിൽ നടന്ന റിയോ ഒളിമ്പിക്‌സിൽ പങ്കെടുക്കാനൻ യോഗ്യത നേടിയ ഇന്ത്യൻ വനിതാ ഹോക്കി ടീമിൽ അംഗമാണ് ഇവർ.
2016ൽ ബ്രസീലിലെ റിയോയിൽ നടന്ന റിയോ ഒളിമ്പിക്‌സിൽ പങ്കെടുക്കാനൻ യോഗ്യത നേടിയ ഇന്ത്യൻ വനിതാ ഹോക്കി ടീമിൽ അംഗമാണ് ഇവർ..
ഒളിമ്പിക്‌സിൽ പങ്കെടുക്കൻ യോഗ്യത നേടിയതിനാൽ നേരത്തെ നിശ്ചയിച്ച് ഉറപ്പിച്ച 2016 ഒക്ടോബറിൽ ന
ടക്കേണ്ട വിവാഹം നീട്ടിവെച്ചു. മാതാപിത്താക്കൾ എതിർപ്പുണ്ടായിട്ടും ദേശീയ ഹോക്കി ടീമിന്റ ഭാഗമാവാൻ ദീപിക തീരുമാനിക്കുകയായിരുന്നു.2014 മുതൽ
ഇന്ത്യൻ വനിതാ ഹോക്കി ടീമിന്റെ വൈസ് ക്യാപ്റ്റനാണ്.

1987 ഫെബ്രുവരി ഏഴിന് ഹരിയാണയിലെ യമുനാ നഗറിൽ ജനനം. ഇന്ത്യൻ റെയിൽവേയിൽ ഉദ്യോഗസ്ഥയാണ്.

ഏറ്റവും മികച്ച ഹോക്കിതാരത്തിന് നൽകുന്ന 2016ലെ ധ്രുവ് ബത്ര അവാർഡ് നേടി


</doc>
<doc id="347306" url="https://ml.wikipedia.org/wiki?curid=347306" title="ദീപ് ഗ്രേസ് ഏക്ക">
ദീപ് ഗ്രേസ് ഏക്ക

ഇന്ത്യൻ ദേശീയ വനിതാ ഹോക്കി ടീം അംഗമാണ് ദീപ് ഗ്രേസ് ഏക്ക.

ഒഡീഷയിലെ സുന്ദർഗഡ് ജില്ലയിലെ ബലിസങ്ക്ര ബ്ലോക്കിലുള്ള ലുൽകിഡിഹി ഗ്രാമത്തൽ ചാൾസ് ഏക്കയുടെയും ജയമണി ഏക്കയുടെയും മകളായി 1994 ജൂൺ മൂന്നിന് ജനിച്ചു. തുടക്കത്തിൽ കോച്ച് തേജ് കുമാർ സെസ്സിന്റ (2005-2006) ശിക്ഷണത്തിൽ ഹോക്കി പരിശീലനം ആരംഭിച്ചു. തുടർന്ന് 2007ൽ സായി-എസ്എജി സെന്ററിൽ ലുസെല ഏക്ക, സരോജ് മൊഹന്തി എന്നിവർക്ക് കീഴിൽ പരിശീലനം നേടി.

106 അന്താരാഷ്ട്ര മത്സരങ്ങളിൽ പങ്കെടുത്തു. അന്താരാഷ്ട്ര മത്സരങ്ങളിൽ നിന്നായി മൂന്നു ഗോളുകൾ നേടി.



</doc>
<doc id="347309" url="https://ml.wikipedia.org/wiki?curid=347309" title="വന്ദന കടാരിയ">
വന്ദന കടാരിയ

ഇന്ത്യൻ വനിതാ ഹോക്കി ടീമിലെ ഫോർവേഡ് കളിക്കാരിയാണ് വന്ദന കടാരിയ.
2013ൽ ജർമ്മനിയിൽ നടന്ന ജൂനിയർ വനിതാ വിഭാഗം വേൽഡ് കപ്പിൽ ടൂർണ്ണമെന്റിലെ ഏറ്റവും കൂടുതൽ ഗോൾ നേടിയ മൂന്നാമത്തെ വ്യക്തിയായിരുന്നു. ആ ടൂർണമെന്റിൽ അഞ്ച് ഗോൾ നേടി. 130 കളികളിൽ നിന്നായി രാജ്യത്തിന് വേണ്ടി35 ഗോൾ നേടി.
ഇപ്പോൾ ഉത്തരാഖണ്ഡിന്റെ ഭാഗമായ ഉത്തർപ്രദേശിലെ ഹരിദ്വാർ ജില്ലയിലെ റോഷ്‌നാബാദ് ഗ്രാമത്തിൽ 1992 ഏപ്രിൽ 15ന് ജനിച്ചു. കേന്ദ്ര സർക്കാർ സ്ഥാപനമായ ഭാരത് ഹെവി ഇലക്ട്രിക്കൽസ് ലിമിറ്റ്ഡിൽ ടെക്‌നീഷ്യനായ നഹർ സിങ്ങിന്റെ മകളാണ്.
2006ൽ ഇന്ത്യൻ ജൂനിയർ വനിതാ ഹോക്കി ടീമിലൂടെ അരങ്ങേറ്റം നടത്തി. 2010ൽ സീനിയർ വനിതാ ടീമിൽ അംഗമായി. 
ജർമ്മനിയിൽ 2013ൽ നടന്ന ജൂനിയർ വേൾഡ് കപ്പിൽ ഇന്ത്യക്ക് വേണ്ടി കളിച്ചു, വെങ്കല മെഡൽ നേടി. ഈ ടൂർണമെന്റിൽ ഇന്ത്യക്ക് വേണ്ടി ഏറ്റവും കൂടുതൽ ഗോൾ നേടിയത് ഇവരായിരുന്നു. നാലു കളികളിലായി അഞ്ചു ഗോൾ നേടി. 
സ്‌കോട്‌ലൻഡിലെ ഗ്ലാസ്‌ഗോവിൽ നടന്ന 2014ലെ കോമ്മൺവെൽത്ത് ഗെയിംസിൽ കാനഡക്കെതിരായ മത്സരത്തിലൂടെ 100 മത്സരം പൂർത്തിയാക്കി.
2014-15ലെ വനിതാ എഫ് ഐ എച്ച് ഹോക്കി വേൾഡ് ലീഗിന്റെ രണ്ടാം റൗണ്ടിൽ 11 ഗോളുകൾ നേടി, ടൂർണമെന്റിൽ ഇന്ത്യൻ വനിതാ ടീം ചാംപ്യൻമാരായി.


</doc>
<doc id="347310" url="https://ml.wikipedia.org/wiki?curid=347310" title="സൂക്ഷ്മജീവിശാസ്ത്രം-ഇന്ത്യയിൽ">
സൂക്ഷ്മജീവിശാസ്ത്രം-ഇന്ത്യയിൽ

സൂക്ഷ്മജീവികളെക്കുറിച്ചുള്ള പഠനം നടത്തുന്ന നിരവധി കേന്ദ്രങ്ങൾ ഇന്ത്യയിലുണ്ട്. ഡെറാഡൂണിലെ ഇന്ത്യൻ ഇൻസ്റ്റിട്യൂട്ട് ഓഫ് പെട്രോളിയം, ഡെൽഹിയിലെ ടാറ്റാ എനർജി റിസർച്ച് ഇൻസ്റ്റിട്യൂട്ട്, പൂനെയിലെ നാഷണൽ കെമിക്കൽ ലബോറട്ടറി എന്നിവ സൂക്ഷ്മജീവികളും പെട്രോളിയം ഇന്ധനങ്ങളും തമ്മിലുള്ള ബന്ധം പഠിക്കുന്ന സ്ഥാപനങ്ങളാണ്.


</doc>
<doc id="347314" url="https://ml.wikipedia.org/wiki?curid=347314" title="സുനിത ലക്ര">
സുനിത ലക്ര

ഇന്ത്യൻ വനിതാ ഹോക്കി ടീം അംഗമാണ് സുനിത ലക്ര. ടീമിലെ ഫോർവേഡ് നിരയിലാണ് ഇവർ കളിക്കുന്നത്.

1991 ജൂൺ 11ന് ഒഡീഷയിൽ ജനനം. 81 അന്താരാഷ്ട്ര കളികളിൽ നിന്നായി രണ്ടു ഗോളുകൾ നേടി.ഇന്ത്യൻ റെയിൽവേയുടെ വെസ്റ്റ് സെന്റർ സോണിൽ ഉദ്യോഗസ്ഥയാണ്.

2009ലാണ് അന്താരാഷ്ട്ര കളിയിൽ അരങ്ങേറ്റം ആരംഭിച്ചത്. 17ാമത് ഏഷ്യൻ ഗെയിംസിൽ പങ്കെടുത്ത ഇന്ത്യൻ ടീമിൽ അംഗമായിരുന്നു.
2015ൽ നടന്ന ഹൗക്കെസ് ബേ കപ്പ് മത്സരത്തിൽ ന്യൂസ്‌ലാൻഡിനെതിരായി ഇന്ത്യക്ക് വേണ്ടി കളിച്ചതിലൂടെ സുനിത 50ാമത്തെ അന്താരാഷ്ട്ര കളി പൂർത്തിയാക്കി.



</doc>
<doc id="347327" url="https://ml.wikipedia.org/wiki?curid=347327" title="ഒളിംപിക്സിൽ ഇന്ത്യയുടെ നേട്ടങ്ങൾ">
ഒളിംപിക്സിൽ ഇന്ത്യയുടെ നേട്ടങ്ങൾ

This list provides a comparative compendium of all the participants/competitors of India in the winter Olympic games.



</doc>
<doc id="347328" url="https://ml.wikipedia.org/wiki?curid=347328" title="സുശീല ചാനു">
സുശീല ചാനു

ഇന്ത്യൻ ദേശീയ വനിതാ ഹോക്കി ടീമിലെ ഒരു കളിക്കാരിയാണ് സുശീല ചാനു
ഇന്ത്യൻ ദേശീയ ഹോക്കി ടീമിന്റെ നിലലിലെ ക്യാപ്റ്റൻ കൂടിയാണ് ഇവർ.

പുക്‌രംഭം ശ്യംസുന്ദറിന്റെയും പുക്‌രംഭം ഓങ്ബി ലതയുടെ മകളായി 1992 ഫെബ്രുവരി 25ന് മണിപ്പൂരിൽ ജനിച്ചു. 2010മുതൽ സെൻട്രൽ മുംബൈ റെയിൽവേയിൽ ടിക്കറ്റ് കളക്ടറായി ജോലിചെയ്യുന്നു.



</doc>
<doc id="347331" url="https://ml.wikipedia.org/wiki?curid=347331" title="മനീഷ് സിംഗ് റാവത്ത്">
മനീഷ് സിംഗ് റാവത്ത്

ഇന്ത്യയിലെ ഒരു പ്രമുഖ കായിക താരമാണ് മനീഷ് സിംഗ് റാവത്ത്.
ദീർഘ ദൂര ട്രാക്ക് ആൻഡ് ഫീൽഡ് മത്സര ഇനമായ നടത്ത മത്സരത്തിലാണ് ഇദ്ദേഹം ശ്രദ്ധകേന്ദ്രീകരിച്ചിരിക്കുന്നത്.


ഉത്തരാഖണ്ഡിലെ ചമോലി ജില്ലയിൽ 1991 മെയ് അഞ്ചിന് ജനനം. ഹോട്ടൽ പരിചാരകനായി ജോലി ചെയ്യുന്നു.


</doc>
<doc id="347334" url="https://ml.wikipedia.org/wiki?curid=347334" title="ദേബശ്രീ മജുംദാർ">
ദേബശ്രീ മജുംദാർ

ഇന്ത്യയിലെ ഒരു പ്രമുഖ വനിതാ കായിക താരമാണ് ദേബശ്രീ മജുംദാർ.

ട്രാക്ക് ആന്റ് ഫീൽഡ് ഇനങ്ങളിലും, അത്‌ലറ്റിക്‌സിലും ഉൾപ്പെട്ട ഹ്രസ്വദൂര ഓട്ടമത്സരമായ സ്പ്രിന്റിലാണ് ഇവർ പ്രധാനമായും മത്സരിക്കുന്നത്. 400 മീറ്റർ സ്പ്രിന്റിലാണ് ശ്രദ്ധ കേന്ദ്രീകരിച്ചിരിക്കുന്നത്.

1991 ഏപ്രിൽ ആറിന് പശ്ചിമബംഗാളിലെ നാദിയ ജില്ലയിൽ
ജനനം. കൊൽക്കത്തയിലെ ആദായ നികുതി വകുപ്പിൽ ജോലി ചെയ്യുന്നു.

പശ്ചിമബംഗാളിൽ നടന്ന അണ്ടർ 20 ഗേൾസ് അത്‌ലറ്റിക് മീറ്റിൽ 400മീറ്റർ ഓട്ടത്തിൽ റെക്കോർഡ്. 
കൊൽകത്തയിലെ സാൽട്ട് ലേക്ക് സ്‌റ്റേഡിയത്തിൽ നടന്ന 59ാമത് സംസ്ഥാന അത്‌ലറ്റിക് മീറ്റിൽ 55.4 സെക്കന്റ് എന്ന റെക്കോർഡാണ് ഇവർ കുറിച്ചത്.


</doc>
<doc id="347346" url="https://ml.wikipedia.org/wiki?curid=347346" title="ഗുർപ്രീത് സിംഗ്">
ഗുർപ്രീത് സിംഗ്

ഒരു ഇന്ത്യൻ സ്പോർട്ട്സ് ഷൂട്ടിങ്ങ് താരമാണ് ഗുർപ്രീത് സിങ്.2010-ൽ ഇന്ത്യയിൽ വച്ചുനടന്ന കോമൺവെൽത്ത് ഗെയിംസിൽ ഗുർപ്രീത് സിങ് സ്വർണ്ണം കരസ്ഥമാക്കി.2010 ഒക്ടോബർ 7-ന് വിജയ് കുമാറിനോടൊപ്പം 25 മീറ്റർ എയർ റൈഫിൾസ് ഗ്രൂപ്പ് വിഭാഗത്തിൽ ഗുർപ്രീത് സിങ് സ്വർണ്ണം കരസ്ഥമാക്കി.2010 ഒക്ടോബർ 7-നുതന്നെ ഓംകാർ സിങിനോടൊപ്പംമെൻസ് പത്ത് മീറ്റർ എയർപിസ്റ്റൾസ് ലിഭാഗത്തിൽ സ്വർണ്ണ മെഡൽ കരസ്ഥമാക്കി..അദ്ദേഹം 2010 കോമൺവെൽത്ത് ഗയിംസിൽ ഇരുപത്തഞ്ചു മീറ്റർ റാപിഡ് ഫയർ വിഭാഗത്തിൽ ഒരു വ്യക്തിഗത വെങ്കല മെഡൽ കരസ്ഥമാക്കി.ആർമി മാർക്ക്‌സ്മാൻഷിപ് യൂണിറ്റിൽ (എ.എം.യു) സുബേദറാണ് 28-കാരനായ ഗുർപ്രീത് സിങ്.
ജർമനിയിലെ മ്യൂണിക്കിൽ നടന്ന ലോകകപ്പ് ഷൂട്ടിങ് ചാമ്പ്യൻഷിപ്പിൽ 10 മീറ്റർ എയർ റൈഫിളിൽ 154.6 പോയിന്റോടെ ഗുർപ്രീത് സിങ് റിയോ ഡി ജനൈറോയിൽ 2016-ൽ നടക്കുന്ന ഒളിമ്പിക്‌സിന് യോഗ്യത നേടി.നാലാം സ്ഥാനമാണ് ലോകകപ്പിൽ ഗുർപ്രീത് സിങിന് ലഭിച്ചത്.എ.എം.യുവിൽ നിന്ന് ഒളിമ്പിക് യോഗ്യത നേടുന്ന രണ്ടാമത്തെയും മൊത്തത്തിൽ അഞ്ചാമത്തെയും ഇന്ത്യൻ താരമാണ് ഗുർപ്രീത് സിങ്.


</doc>
<doc id="347349" url="https://ml.wikipedia.org/wiki?curid=347349" title="കോർസിയേസീ">
കോർസിയേസീ

സപുഷ്പികളിൽ ഉൾപ്പെടുന്ന ഏകബീജപത്ര സസ്യങ്ങളിലെ ഒരു സസ്യകുടുംബമാണ് കോർസിയേസീ (Corsiaceae). ആഞ്ചിയോസ്പേം ഫൈലോളജി ഗ്രൂപ്പ് സിസ്റ്റം II (2003) പ്രകാരം ഈ സസ്യകുടുംബം ലില്ല്യേൽസ് നിരയിലും ഏകബീജപത്രസസ്യവിഭാഗത്തിലുമാണ് ഉൾപ്പെടുത്തിയിരിക്കുന്നത്. കോർസിയേസീ കുടുംബത്തിലെ മിക്ക അംഗങ്ങളും ബഹുവർഷി സസ്യങ്ങളാണ്.
ഇവയുടെ ഇലകൾ ചെതുമ്പൽ കണക്കെ വളരെ ശോഷിച്ചവയും ലഘുപത്രങ്ങളോടു കൂടിയവയും, ഏകാന്തരന്യാസത്തിലോ (alternate phyllotaxis) വർത്തുളമായോ ക്രമീകരിച്ചതുമാണ്. ഇലകളിലെ സിരാവിന്യാസം സമാന്തരമാണ്.




</doc>
<doc id="347370" url="https://ml.wikipedia.org/wiki?curid=347370" title="ഭൂനിയമം സ്വാതന്ത്യപ്രാപ്തിക്കുമുൻപ്">
ഭൂനിയമം സ്വാതന്ത്യപ്രാപ്തിക്കുമുൻപ്

കേരളത്തിൽ ഒരു പുതിയ സാമൂഹികക്രമം രൂപപ്പെട്ടുന്നതിനു വഴിതെളിച്ച ഭൂനിയമങൾ പലതും കെരലതിലെ 3 പ്രദെശിക വിഭാഗങളിലും പണ്ട മുതൽതന്നെ നടപ്പിൽ വന്നിട്ടുണ്ടായിരുന്നു. കുടിയാനവന്റെ അവശതകൾ പരിഹരിക്കുന്നതിനുള്ള നിയമങൾ പതൊൻപതാം നൂറ്റാണ്ടൈൽ തന്നെ ഉണ്ടായിട്ടുണ്ട്. കൊല്ലം 1040 (1865ജൂൺ)-ൽ തിരുവിതാംകൂറിൽ പുറപ്പെടുവിച്ച പാട്ടവിളംബരം പണ്ടാരവകഭൂമി കൈവശം വച്ചിരുന്നവർക്കു ജന്മാവകാശം നല്കുകയും കുടിയാനവനെ കാരണംകൂടാതെ ഒഴിപ്പിക്കുന്നതു തടയുകയും ചെയ്തു. 1042 (1867)-ലെ രാജകീയവിളംബരം ജന്മിയുടയും കുടിയാനവന്റെയും കടമകളും അവകാശങളും നിർവചിച്ചു.

ഭൂനിറ്റയമങൾ സ്വാതന്ധ്ര്യപ്രാപ്തിയ്ക്കുശെഷം:

കെരളതിലൊരു പുതിയ സാമൂഹികക്രമം രൂപപ്പെടുന്നതിനു സഹായിച്ച ഭൂനിയമങൾ പലതും സ്വത്ൻഡൃയതിനു മുൻപ്തന്നെ നിലവിൽ വന്നു. കുടിയാൻ അവന്റെ അവശതകൾ പരിഹരിക്കാനുള്ള നിയമങൾ പതൊൻപതാം നൂറ്റാണ്ടടിൽതന്നെ ഉണ്ടടായി. ആദ്യതെ ലക്ഷ്യം നെടുന്നതിനു കുടിയാന്മാരുടെ കൈവശാവകശം ഉരപ്പിക്കുകയും മര്യാദപ്പട്ടം നിച്ചയിക്കുകയും കുടിയാന്മാർക്കു ജന്മാവകാശം നെടിക്കൊടുക്കുകയും ചെയ്യുന്ന നിയമങൾ രൂപപ്പെടുതി.


</doc>
<doc id="347372" url="https://ml.wikipedia.org/wiki?curid=347372" title="മച്ഛലി (പെൺ കടുവ)">
മച്ഛലി (പെൺ കടുവ)

ഇന്ത്യയിലെ രൺഥംഭോർ ദേശീയോദ്യാനത്തിൽ ജീവിച്ചിരുന്ന ഒരു പെൺ കടുവയാണ്
മച്ഛലി ("മത്സ്യം" എന്നതിന്റെ ഹിന്ദി; കോഡ് നാമം: T-16; ജനനം ca. 1996 – 18 ആഗസ്റ്റ് 2016). 2000-കളിൽ ദേശീയോദ്യാനത്തിലെ കടുവകളുടെ വംശവർദ്ധനവിനു പ്രധാന കാരണമായി വർത്തിച്ചത് ഈ കടുവയാണ്. ഇന്ത്യയിൽ ഏറ്റവും കൂടുതൽ അറിയപ്പെടുന്ന കടുവകളിലൊന്നാണിത്. മരണത്തോടെ, ഏറ്റവും കൂടുതൽ കാലം വനത്തിൽ ജീവിച്ചിരുന്ന കടുവയായും അറിയപ്പെടുന്നു.


</doc>
<doc id="347377" url="https://ml.wikipedia.org/wiki?curid=347377" title="പ്രിയാ ദത്ത്">
പ്രിയാ ദത്ത്

ഇന്ത്യയിൽ നിന്നുള്ള രാഷ്ട്രീയപ്രവർത്തകയാണ് പ്രിയാ ദത്ത് റോൺകോൺ എന്ന പ്രിയാ ദത്ത്. പതിനാലാം ലോക്സഭയിൽ മുംബൈ നോർത്ത് വെസ്റ്റ് നിയോജകമണ്ഡലത്തെ പ്രതിനിധീകരിച്ചു, പതിനഞ്ചാം ലോക്സഭയിൽ മുംബൈ നോർത്ത് സെൻട്രൽ നിയോജകമണ്ഡലത്തെ പ്രതിനിധീകരിച്ചും അംഗമായിരുന്നിട്ടുണ്ട്. കോൺഗ്രസ്സ് പാർട്ടി അംഗമാണ്. 2014 ലെ പൊതു തിരഞ്ഞെടുപ്പിൽ ഭാരതീയ ജനതാ പാർട്ടിയിലെ പൂനം മഹാജനോടു ഒരു ലക്ഷത്തി എൺപത്തിആറായിരം വോട്ടുകൾക്കു പരാജയപ്പെട്ടു.

ബോളിവുഡ് അഭിനേതാക്കളായിരുന്ന സുനിൽ ദത്തിന്റേയും, നർഗീസ് ദത്തിന്റേയും മകളാണ് പ്രിയാ ദത്ത്. സുനിൽ ദത്ത് കോൺഗ്രസ്സിനെ പ്രതിനിധീകരിച്ച് ലോക്സഭ അംഗമായിരുന്നു. അഭിനേതാവ് സഞ്ജയ് ദത്ത് സഹോദരനാണ്. മുംബൈ സർവ്വകലാശാലക്കു കീഴിലുള്ള സോഫിയ കോളേജിൽ നിന്നും സോഷ്യോളജിയിൽ ബിരുദം കരസ്ഥമാക്കിയിട്ടുണ്ട്.
2004 ൽ പിതാവ് മരിച്ചതിനേതുടർന്നു നടന്ന ഉപ തിരഞ്ഞെടുപ്പിൽ ശിവസേനയിലെ മധുകർ സർപോദറിനെ 172043 വോട്ടുകളുടെ വ്യത്യാസത്തിൽ പരാജയപ്പെടുത്തി ലോക്സഭയിലെത്തി.പ്രിയയുടെ വിജയം മാധ്യമശ്രദ്ധ പിടിച്ചു പറ്റി. തിരഞ്ഞെടുപ്പു വിജയത്തിനുശേഷം, ഓൾ ഇന്ത്യാ കോൺഗ്രസ്സ് കമ്മിറ്റിയുടെ സെക്രട്ടറിയായും പ്രിയ തിരഞ്ഞെടുക്കപ്പെട്ടു.


</doc>
<doc id="347380" url="https://ml.wikipedia.org/wiki?curid=347380" title="നിർമ്മല ഷ്യോരാൻ">
നിർമ്മല ഷ്യോരാൻ

ഇന്ത്യയിലെ ഒരു വനിതാ കായിക താരമാണ് നിർമ്മല ഷ്യോരാൻ.
ട്രാക്ക് ആന്റ് ഫീൽഡ് ഇനങ്ങളിലും, അത്‌ലറ്റിക്‌സിലും ഉൾപ്പെട്ട ഹ്രസ്വദൂര ഓട്ടമത്സരമായ സ്പ്രിന്റിലാണ് ഇ്‌വരുടെ പ്രാധന ഇനം. 400 മീറ്റർ സ്പ്രിന്റിലാണ് ശ്രദ്ധ കേന്ദ്രീകരിച്ചിരിക്കുന്നത്.

ഹരിയാനയിലെ ഭിവാനി ജില്ലയിൽ 1995 ജൂലൈ 15ന് ജനനം.

2016ൽ ബ്രസീലിൽ നടന്ന റിയോ ഒളിമ്പിക്‌സിൽ വനിതകളുടെ 400 മീറ്റർ ഓട്ടത്തിലും വനിതകളുടെ 4X400 മീറ്റർ റിലേ മത്സരത്തിലും പങ്കെടുക്കാൻ ഇവർ യോഗ്യത നേടി. 2016 ജൂലൈയിൽ ഹൈദരാബാദിൽ നടന്ന ദേശീയ അന്തർ സംസ്ഥാന ചാംപ്യൻഷിപ്പിൽ 400 മീറ്റർ ഓട്ടത്തിൽ 51.48സെക്കന്റ് സമയത്തിൽ ഫിനിഷ് ചെയ്താണ് റിയോ ഒളിമ്പിക്‌സിന് യോഗ്യത നേടിയത്. ഒളിമ്പിക് യോഗ്യതാ മാർക്ക് സമയമായ 52.20 സെക്കന്റിലും താഴെ സമയമെടുത്താണ് നിർമ്മല യോഗ്യത നേടിയത്. മീറ്റിലെ മുൻപത്തെ മികച്ച സമയം 2014ൽ എംആർ പൂവമ്മ നേടിയ 51.73സെക്കന്റാണ്. 2013ൽ ചെന്നൈയിൽ നേടിയ 53.94സെക്കന്റാണ് നിർമ്മല നേരത്തെ നേടിയ മികച്ച സമയം.
2016 ജൂലൈയിൽ ബംഗളൂരുവിൽ നടന്ന 4 ഗുണം 400 മീറ്റർ റിലേയുടെ ഒളിമ്പിക്‌സ് യോഗ്യതാ മത്സരത്തിൽ നിർമ്മല അടക്കമുള്ള ടീം മൂന്ന് മണിക്കൂറും 27മിനിറ്റും 88 സെക്കന്റുമെന്ന മികച്ച സമയത്തിലാണ് ഫിനിഷ് ചെയ്തത്. ലോകത്തെ മികച്ച 12ആമത്തെ സമയമാണിത്. നിർമ്മലയെ കൂടാതെ, ടിന്റു ലൂക്ക, അനിൽഡ തോമസ് എന്നിവരാണ് മത്സരിച്ചത്.</ref>


</doc>
<doc id="347386" url="https://ml.wikipedia.org/wiki?curid=347386" title="നാസീർവ്രതം">
നാസീർവ്രതം

ദൈവസേവനത്തിനു സവിശേഷമായി സമർപ്പിക്കപ്പെടുന്നവർക്ക്, പുരാതന യഹൂദസമൂഹത്തിൽ നിഷ്കർഷിച്ചിരുന്ന വ്രതമാണ് നാസീർവ്രതം. ഇതിന്റെ പറഞ്ഞൊപ്പ് നാസീറിയർ സ്വയമോ, അവർക്കു വേണ്ടി അവരുടെ മാതാപിതാക്കളോ നടത്തിയിരുന്നു. നാസീറിയസമർപ്പണം, ആജീവനാന്തമോ, നിശ്ചിതകാലത്തേക്കു മാത്രമുള്ളതോ ആകാമായിരുന്നു. ഈ സമർപ്പണത്തെ സംബന്ധിച്ച നിർദ്ദേശങ്ങൾ, ദൈവം ജനനേതാവായ മോശെക്ക് നൽകുന്നതായി എബ്രായബൈബിളിലെ സംഖ്യയുടെ പുസ്തകത്തിൽ പറയുന്നു. നാസീർവ്രതനിഷ്ഠകളുടെ വിശദവിവരണവും അവിടെ കാണാം. മദ്യപാനം, ശിരക്ഷൗരം, ശവസാമീപ്യം എന്നിവയുടെ വിലക്ക് നാസീർനിഷ്ഠയുടെ പ്രത്യേകതയായിരുന്നു. നാസീർവ്രതസ്ഥർ പുരുഷന്മാരോ സ്ത്രീകളോ ആകാമായിരുന്നു.

യഹൂദജനതയുടെ ആദിമചരിത്രത്തിൽ തന്നെ നാസീറിയർ ഉണ്ടായിരുന്നുവെന്നതിനു സൂചനയുണ്ടെങ്കിലും, നിയമഗ്രന്ഥമായ തോറയിൽ അവരെ സംബന്ധിച്ചുള്ള ഏകപരാമർശം സംഖ്യയുടെ പുസ്തകം ആറാം അദ്ധ്യായത്തിലെ ഏറെ പുരാതനമല്ലാത്ത ഖണ്ഡമാണ്. മുന്നേ നിലവിലുള്ള പാരമ്പര്യങ്ങളുടെ ക്രോഡീകരണമാണ് അതെന്നു കരുതപ്പെടുന്നു.

'നാസീറിയൻ' എന്ന പേര് യഹൂദലിഖിതങ്ങളിൽ ഉപയോഗിക്കപ്പെട്ടിട്ടുള്ളത്, വേർതിരിക്കപ്പെട്ടവൻ, വിരക്തിവ്രതൻ എന്നീ അർത്ഥങ്ങളിലാണ്. മാറിനിൽക്കുക, സമർപ്പിക്കുക എന്നീ അർത്ഥങ്ങളുള്ള നസിർ(nzr (נזר) എന്ന എബ്രായവാക്കിലാണ് ഈ പേരിന്റെ മൂലം. 

സംഖ്യയുടെ പുസ്തകം ആറാം അദ്ധ്യായത്തിൽ നാസീർവ്രതത്തെ സംബന്ധിച്ചുള്ള ഖണ്ഡത്തിൽ, അതുമായി ബന്ധപ്പെട്ട വിലക്കുകൾ ഈവിധം വിവരിച്ചിരിക്കുന്ന:‌-

തുടർന്ന് ഈ ബൈബിൾ ഖണ്ഡം, അടുത്തുവച്ച് ആരെങ്കിലും പെട്ടെന്ന് മരിക്കുകമൂലമോ മറ്റോ അശുദ്ധനായിത്തീരുന്ന നാസീർവ്രതക്കാരന്റെ ശുദ്ധീകരണത്തിന്റെ വിധികളും, നിശ്ചിതകാലത്തേക്ക് വ്രതമെടുത്തിരിക്കുന്നവരുടെ വ്രതസമാപ്തിയുമായി ബന്ധപ്പെട്ട അനുഷ്ഠാനങ്ങളും വിവരിക്കുന്നു. നാസീർവ്രതസമർപ്പണവുമായി ബന്ധപ്പെട്ട ആചാരങ്ങളുടെ ചെലവ്, ധനസ്ഥിതികുറഞ്ഞവർക്ക് താങ്ങാനാവുന്നതിൽ അധികമായിരുന്നതിനാൽ ധനികർ, ദരിദ്രരുടെ നാസീറിയസമർപ്പണത്തിന്റെ ചെലവ് ഏറ്റെടുത്ത് കൃതകൃത്യരാകുന്നതും പതിവായിരുന്നു.

നാസീർവ്രതത്തിന്റെ ഏറ്റവും പ്രകടമായ ചിഹ്നം ക്ഷൗരക്കത്തി തൊടാതെ നീണ്ടുവളർന്ന തലമുടിയായിരുന്നു. മുടി പറിഞ്ഞുപോകാൻ കാരണമായേക്കാമെന്നതിനാൽ ചീപ്പുപയോഗിച്ചു ചികുന്നതിനും വിലക്കുണ്ടായിരുന്നു. എന്നാൽ കൈകൊണ്ട് മുടി കോതിയൊതുക്കുന്നതും, തലചൊറിയുന്നതും അനുവദിക്കപ്പെട്ടിരുന്നു.

എബ്രായബൈബിളിലെ ഏറ്റവും അറിയപ്പെടുന്ന നാസീർവ്രതസ്ഥൻ, ന്യായാധിപന്മാരുടെ പുസ്തകത്തിലെ സാസണാണ്. ഗർഭസ്ഥനായിരിക്കെ തന്നെ സാംസന്റെ നാസീറിയതയെ സംബന്ധിച്ച ദൈവികസന്ദേശം ദൈവദൂതൻ അമ്മക്കു നൽകിയിരുന്നു. ഗർഭകാലത്ത് വീഞ്ഞോ, ഇതരലഹരിവസ്തുക്കളോ കുടിക്കുന്നതിന് അമ്മക്കുള്ള വിലക്കും ആ അറിയിപ്പിന്റെ ഭാഗമായിരുന്നു. എന്നാൽ കുട്ടിയെ തന്നെ സംബന്ധിച്ച് ആ അറിയിപ്പിലുണ്ടായിരുന്നത്, "അവന്റെ തലയിൽ ക്ഷൗരക്കത്തി തൊടരുത്" എന്ന വിലക്കു മാത്രമായിരുന്നു. ഇസ്രായേലിന്റെ ഏറ്റവും ഒടുവിലത്തെ ന്യായാധിപനായിരുന്ന സാമുവേലിനേയും, യഹൂദവേദസമുച്ചയത്തിന്റെ ഗ്രീക്ക് പരിഭാഷയായ സെപ്ത്വജിന്റും, ചാവുകടൽ ചുരുളുകളിൽ പരിരക്ഷിക്കപ്പെട്ടിരിക്കുന്ന പാഠപാരമ്പര്യവും നാസീർവ്രതസ്ഥനെന്നു വിശേഷിപ്പിക്കുന്നു.

വേദപുസ്തകാനന്തരകാലത്തെ യഹൂദലിഖിതങ്ങളായ മിശ്ന, താൽമുദ് എന്നിവ, സാംസന്റേതുമാതിരിയുള്ള നാസീർവ്രതക്കാരെ, 'സാംസണികനാസീർവ്രതക്കാർ' (Samsonite Nazirites) എന്നു വിശേഷിപ്പിക്കുന്നു. മറ്റ് ആജീവനാന്തവ്രതക്കാർക്ക്, ഭാരം അസഹ്യമാകുമ്പോൾ ഇടക്ക് മുടി മുറിച്ചു ചെറുതാക്കുന്നത് അനുവദിക്കപ്പെട്ടിരുന്നപ്പോൾ സാംസണികമാതൃകയിലുള്ള ആജീവന്താന്തവ്രതത്തിൽ അത് അനുവദിക്കപ്പെട്ടിരുന്നില്ല. എന്നാൽ ശവസാമീപ്യത്തിനുള്ള വിലക്കും മറ്റും അതിൽ ഉണ്ടായിരുന്നില്ലെന്നും കരുതണം. പോരാളിയായ സാംസണ്, ശവസാമീപ്യം ഒഴിവാക്കാൻ കഴിയുമായിരുന്നില്ല. താൻ കൊന്ന സിംഹത്തിന്മേലുണ്ടായ തേൻകൂട്ടിലെ തേൻകഴിച്ച് സാംസൺ വിശപ്പടക്കുന്ന സംഭവം സാസൺകഥയുടെ പ്രസിദ്ധമായ ഭാഗമാണ്.

വേദപുസ്തകാനന്തരകാലത്തും നാസീറിയപാരമ്പര്യം നൂറ്റാണ്ടുകളോളം നിലനിന്നിരിക്കാം. നസീർവ്രതനിയമങ്ങൾ പൂർണ്ണതയെത്തിയത് ബൈബിളിനെ തുടർന്നുള്ള കാലത്ത് റബൈനികപാരമ്പര്യത്തിൽ പിറന്ന 'മിശ്നാ' എന്ന രചനയിലാണ്. മിശ്നായുടെ ഒരു വലിയ ഖണ്ഡം തന്നെ നാസീർവ്രതനിയമങ്ങളെ സംബന്ധിച്ചാണ്. എങ്കിലും കാലക്രമേണ നാസീറിയത, ഇതര വിരക്തിമാർഗ്ഗങ്ങൾക്കും മിസ്റ്റിസിസത്തിനും വഴിമാറി. 

മദ്ധ്യയുഗങ്ങളായപ്പോൾ നാസീർവ്രതത്തിന്റെ കേൾവിതന്നെ ഇല്ലാതായി. പിൽക്കാലങ്ങളിലെ യഹൂദമനീഷികളായ റബൈമാർ നാസീർവ്രതത്തെ പൊതുവേ നിരുത്സാഹപ്പെടുത്തി. യെരുശലേമിലെ യഹൂദദേവാലയത്തിന്റെ നാശത്തെക്കുറിച്ചു വിലപിച്ച്, മദ്യ-മാംസങ്ങളും മറ്റും വർജ്ജിച്ചു കഴിയുന്നത് യഹൂദർക്കിടയിൽ പതിവായപ്പോൾ, തീവ്രവിരക്തി യഹൂദപാരമ്പര്യത്തിനു നിരക്കാത്തതാണെന്നു കരുതിയ റബൈമാർ എല്ലാത്തരം വിരക്തിമാർഗ്ഗങ്ങളുടെയും വിമർശകരായി. പുരോഹിതൻ നാസീർവ്രതസ്ഥന്റെ പാപപരിഹാരത്തിനുവേണ്ടി ബലിയർപ്പിക്കണമെന്ന സഖ്യയുടെ പുസ്തകത്തിലെ (6:11), വാക്യം വ്യാഖ്യാനിച്ച്, നാസീർവ്രതസ്ഥർ പാപികളാണെന്നു പോലും റബൈമാരിൽ ചിലർ പഠിപ്പിച്ചു.


</doc>
<doc id="347391" url="https://ml.wikipedia.org/wiki?curid=347391" title="സെർജി പൊദോളിൻസ്കി">
സെർജി പൊദോളിൻസ്കി

ഉക്രേനിയൻ ഭൗതികശാസ്ത്രജ്ഞനും സോഷ്യലിസ്റ്റ് അനുഭാവിയുമായിരുന്നു സെർജി പൊദോളിൻസ്കി( ജ:12. ജൂലൈ 1891 കീവ്) കീവ് സർവ്വകലാശാലയിൽ ഭൗതിക ശാസ്ത്രവും ഗണിതവും പഠിച്ച പൊദോളിൻസ്കി പിന്നീട് സാമ്പത്തികശാസ്ത്രവിഷയങ്ങളിൽ താത്പര്യം പുലർത്തി.ഊർജ്ജ-മൂല്യ സിദ്ധാന്തങ്ങളെക്കുറിച്ചും സമ്പദ്വ്യവസ്ഥയിൽ അതുണ്ടാക്കുന്ന സ്വാധീനങ്ങളെക്കുറിച്ചുമുള്ള ഗവേഷണങ്ങളാണ് അദ്ദേഹത്തിന്റെ മുഖ്യസംഭാവന.താപഗതിക ശാസ്ത്ര വുമായി ബന്ധപ്പെട്ട് ഉത്പാദന- വിതരണക്രമങ്ങളും അദ്ദേഹത്തിന്റെ പഠനമേഖലയിൽപ്പെട്ടു.ഊർജ്ജനിക്ഷേപങ്ങളും ഉപഭോഗവും തമ്മിലുള്ള ബന്ധങ്ങളെക്കുറിച്ച് അദ്ദേഹം മാർക്സിനെഴുതിയ ലേഖനങ്ങൾ ശ്രദ്ധേയമായി.


</doc>
<doc id="347392" url="https://ml.wikipedia.org/wiki?curid=347392" title="ഴാങ് ബാപ്തീസ് ബൂൾസിങോൾ">
ഴാങ് ബാപ്തീസ് ബൂൾസിങോൾ

ഫ്രഞ്ച് രസതന്ത്രജ്ഞനായിരുന്നു ഴാങ് ബാപ്തീസ് ബൂൾസിങോൾ.(ജ:1 ഫെബ്: 1801 – 11 മേയ് 1887)കാർഷിക ശാസ്ത്രത്തിലെയും പെട്രോളിയം,ഘനധാതുക്കളെക്കുറിച്ചുള്ള പഠനങ്ങളും അദ്ദേഹത്തിന്റെ സംഭാവനകളിൽപ്പെടുന്നു. ലോകത്തിലെ ആദ്യത്തെ കാർഷിക പരീക്ഷണശാല തുറന്നത് അദ്ദേഹമാണ്.


</doc>
<doc id="347397" url="https://ml.wikipedia.org/wiki?curid=347397" title="യൂറൊക്ക് ആദിവാസികൾ">
യൂറൊക്ക് ആദിവാസികൾ

ഉത്തര അമേരിക്കയിലെ ആദിവാസികൾ ആണ് യൂറൊക്ക് ആദിവാസികൾ. നദിയുടെ താഴ്ഭാഗത്തുള്ള ജനവിഭാഗം എന്നാണിതിന് അവിടത്തെ കറുക്ക് ഭാഷയിൽ അർത്ഥം. ക്ലാമാത്ത് നദിക്കും പസഫിക് തീരത്തിനും അടുത്തുള്ള ഉത്തര പശ്ചിമ കാലിഫോർണിയായിലാണിവർ ജീവിക്കുന്നത്. Olekwo'l എന്നാണവർ സ്വയം വിളിക്കുന്നത്. വ്യക്തികൾ എന്നാണ് ഇതിനർത്ഥം. ഇപ്പോൾ അവർ ഹംബോൾഡ് കൗണ്ടിയിലെ യൂറൊക്ക് ഇന്ത്യൻ (റെഡ് ഇന്ത്യൻ) സംരക്ഷിത പ്രദേശത്തുള്ള അനേകം റാഞ്ചെറിയാകളിൽ വസിക്കുന്നു. 

പരമ്പരാഗതമായി, യൂറൊക്ക് ആദിവാസികൾ ക്ലാമാത്ത് നദീതീരത്തുള്ള ഗ്രാമങ്ങളിൽ സ്ഥിരമായി വസിക്കുന്നു. ഇതിൽ ചില ഗ്രാമങ്ങൾ പതിനാലാം നൂറ്റാണ്ടുമുതൽ നിലനിൽക്കുന്നതാണ്. ഇവർ നദികളിൽനിന്നും സാൽമൺ മത്സ്യങ്ങളെ പിടിച്ചും സമുദ്രത്തിൽനിന്നും മത്സ്യങ്ങളേയും മറ്റു ജീവികളേയും പിടിച്ചും കാട്ടിൽ വേട്ടയാടിയും ചെടികളും മറ്റും ഉപയൊഗിച്ചും ജീവിക്കുന്നു. ഇവരുടെ പ്രധാന നാണയം ഒരുതരം നീളമുള്ള ചിപ്പിയാണ്. ഇതു മാല രൂപത്തിൽ അണിയാറുണ്ട്. 


</doc>
<doc id="347401" url="https://ml.wikipedia.org/wiki?curid=347401" title="ഇന്ദർജീത് സിംഗ്">
ഇന്ദർജീത് സിംഗ്

ഷോട്ട് പുട്ട് മത്സരത്തിൽ പ്രത്യേക പരിശീലനം നേടിയ ഇന്ത്യയിലെ ഒരു കായിക താരമാണ് ഇന്ദർജീത് സിംഗ്. 
എന്നാൽ, ഉത്തേജക മരുന്ന് പരിശോധനയിൽ പരാജയപ്പെട്ടതിനാൽ ഒളിമ്പിക്‌സിൽ പങ്കെടുക്കുന്നതിന് വിലക്കേർപ്പെടുത്തി.

പഞ്ചാബിലെ ശഹീദ് ഭഗത് സിങ് നഗറിൽ 1988 ഏപ്രിൽ 19ന് ജനിച്ചു. മധ്യപ്രദേശിലെ സിങ്‌റൗലിയിൽ നിന്നും പഞ്ചാബിലേക്ക് കുടിയേറിയതാണ് ഇദ്ദേഹത്തിന്റെ കുടുംബം.


</doc>
<doc id="347405" url="https://ml.wikipedia.org/wiki?curid=347405" title="മൈരാജ് അഹമ്മദ് ഖാൻ">
മൈരാജ് അഹമ്മദ് ഖാൻ

ഇന്ത്യൻ ഷൂട്ടിങ് താരമാണ് മൈരാജ് അഹമ്മദ് ഖാൻ. സ്‌കീറ്റ് ഗൺ വിഭാഗത്തിലാണ് ഇദ്ദേഹം മത്സരിക്കുന്നത്.
2015 സെപ്തംബറിൽ ഇറ്റലിയിൽ വെച്ച് നടന്ന ഒളിമ്പിക് യോഗ്യതാ മത്സരത്തിൽ സ്‌കീറ്റ് ഗൺ വിഭാഗത്തിൽ യോഗ്യത നേടി. ബ്രസീലിലെ റിയോ ഡി ജെനീറോയിൽ നടന്ന ഐഎസ്എസ്എഫ് വേൾഡ് കപ്പിൽ വെള്ളി മെഡൽ നേടി..ഒരു ഷൂട്ടിങ് ലോകകപ്പിൽ ചരിത്രത്തിൽ ആദ്യമായിട്ടാണ് സ്‌കീറ്റ് വിഭാഗത്തിൽ ഇന്ത്യ മെഡൽ നേടിയത്.
ലോക പത്താം നമ്പർ താരവും ഏഷ്യയിലെ ആറാം റാങ്കുകാരനുമാണ് ഇദ്ദേഹം. കോമൺവെൽത്ത് ഷൂട്ടിങ് ചാംപ്യൻഷിപ്പ്, ഏഷ്യൻ ചാംപ്യൻഷിപ്പ്. സൗത്ത് ഏഷ്യൻ ഫെഡറേഷൻ എന്നീ ചാംപ്യൻഷിപ്പുകളിൽ മെഡലുകൾ നേടിയിട്ടുണ്ട്.

ഉത്തർപ്രദേശിലെ ബുലന്ദ്ശഹ്ർ ജില്ലയിലെ ഖുർജ ഗ്രാമത്തിൽ ഇല്ല്യാസ് അഹമ്മദ് ഖാന്റെ മകനായി 1975 നവംബർ രണ്ടിന് ജനിച്ചു. 1998 മുതൽ ഷൂട്ടിങ്ങിൽ പരിശീലനം തുടങ്ങി. ഇദ്ദേഹത്തിന്റെ സഹോദരൻ നജം അഹമ്മദ് ഖാനും ഷൂട്ടറാണ്. 2003ൽ ഇന്റർനാഷണൽ ഷൂട്ടിങ് സ്‌പോർട് ഫെഡറേഷൻ (ഐഎസ്എസ്എഫ്) വേൾഡ് കപ്പിലൂടെയാണ് അന്താരാഷ്ട്ര മത്സര രംഗത്ത് അരങ്ങേറ്റം കുറിക്കുന്നത്.



</doc>
<doc id="347412" url="https://ml.wikipedia.org/wiki?curid=347412" title="ജ്ഞാനക്കൂത്തൻ">
ജ്ഞാനക്കൂത്തൻ

ആധുനിക തമിഴ് കവിതയുടെ തുടക്കക്കാരിലൊരാളായിരുന്നു ജ്ഞാനക്കൂത്തൻ എന്ന പേരിലെഴുതിയിരുന്ന ആർ. രംഗനാഥൻ (ഒക്ടോബർ  7, 1938 - ജൂലൈ 27, 2016). ആക്ഷപഹാസ്യത്തിലൂടെ സാമൂഹ്യ വിമർശനം നടത്തുന്നവയായിരുന്നു അദ്ദേഹത്തിന്റെ പല കവിതകളും. അന്റു വേറെ കിഴമൈ, സൂര്യനുക്കു പിൻപക്കം, കടക്കരൈയിൽ ചില മരങ്കൾ, മീണ്ടും അവർകൾ തുടങ്ങി നിരവധി കാവ്യ സമാഹാരങ്ങൾ പ്രസിദ്ധീകരിച്ചിട്ടുണ്ട്. ആധുനിക കവികളിൽ പ്രമുഖനായിരിന്ന ഇദ്ദേഹം കൽക്കി, കാലൈച്ചുവടു, ഉയിർമൈ തുടങ്ങിയ മാസികകളിലും കചടതപറ, മൈയ്യം, വൃക്ഷം തുടങ്ങിയ സമാന്തര പ്രസിദ്ധീകരണങ്ങളിലും  രചനകൾ പ്രസിദ്ധീകരിച്ചു. 2016 ജൂലൈ 27-ന് 78-ആം വയസ്സിൽ അന്തരിച്ചു.

1938-ൽ തഞ്ചാവൂർ ജില്ലയിലെ മയിലാടുതുറൈയിലാണ് ജ്ഞാനക്കൂത്തൻ ജനിച്ചത്. 1957-ൽ ആദ്യചെറുകഥ 'ദിനമണി'യിൽ പ്രസിദ്ധീകരിച്ചു. 1960-ലാണ് "ജ്ഞാനക്കൂത്തൻ" എന്ന
തൂലികനാമം സ്വീകരിച്ച് എഴുതിത്തുടങ്ങിയത്. 1998-ൽ ഒരു കാവ്യ സമാഹാരം പുറത്തിറക്കി. വെളിച്ചത്തിൽ ജ്ഞാനക്കൂത്തൻ എഴുതിയ കവിതകൾ ദളിതർക്ക് പ്രതിരോധത്തിന്റെ പുതിയയിടം തുറന്നു കൊടുക്കാൻ ഉതകിയവയായിരുന്നുവെന്ന് വിലയിരുത്തുന്നു. ചെന്നൈയിൽ സർക്കാർ ജോലിയുണ്ടായിരുന്ന ജ്ഞാനക്കൂത്തൻ 1994-ൽ സ്വയംവിരമിച്ചശേഷം മുഴുവൻസമയവും എഴുത്തിൽ മുഴുകി. വ്യക്തമായ രാഷ്ട്രീയകാഴ്ചപ്പാടുള്ളവയായിരുന്നു അദ്ദേഹത്തിന്റെ കവിതകൾ.



കമലഹാസന്റെ മരുതനായഗം സിനിമയുടെ പിന്നിൽ സുജാതയ്ക്കും പുവിയരസിനുമൊപ്പം പ്രവർത്തിച്ചു.  



</doc>
<doc id="347416" url="https://ml.wikipedia.org/wiki?curid=347416" title="മാനവ്ജിത്ത് സിംഗ് സന്ധു">
മാനവ്ജിത്ത് സിംഗ് സന്ധു

ഒരു ഇന്ത്യൻ ഷൂട്ടിങ്ങ് താരമാണ് മാനവ്ജിത്ത് സിംഗ് സന്ധു (In Punjabi:ਮਾਨਵਜੀਤ ਸਿਂਘ ਸਂਧੂ) (ജനനം 3 നവംബർ 1976). ട്രാപ് ഷൂട്ടിങ്ങ് ഇനത്തിൽ മത്സരിക്കുന്ന ഇദ്ദേഹം രാജീവ് ഗാന്ധി ഖേൽരത്ന്ന പുരസ്കാരവും(2006 ൽ) അർജുന പുരസ്കാരത്തിനും (1998-ൽ) അർഹനായിട്ടുണ്ട്. മൂന്നു തവണ ഇന്ത്യയെ ഒളിമ്പിക്സിൽ പ്രതിനിധീകരിച്ചിട്ടുള്ള ഇദ്ദേഹം 2004-ലെ ഏതൻസ് ഒളിമ്പിക്സ്, 2008-ലെ ബെയ്ജിങ്ങ് ഒളിമ്പിക്സ്, 2012 ലെ ലണ്ടൻ ഒളിമ്പിക്സിലും പങ്കെടുത്തിട്ടുണ്ട്. ട്രാപ്പ് ഷൂട്ടിംങ്ങ് വിഭാഗത്തിലെ മുൻ ഒന്നാം നമ്പർ താരമായ ഇദ്ദേഹം നിലവിൽ റിയോ ഒളിമ്പിക്സിനു യോഗ്യത നേടുകയും പുരുഷ ട്രാപ് ഷൂട്ടിങ് വിഭാഗത്തിൽ പതിനാറാമത് എത്തുകയും ചെയ്തു.
2006 ഐഎസ്എസ്എഎഫ് ലോക ഷൂട്ടിംങ്ങ് ചാമ്പ്യൻഷിപ്പിൽ സ്വർണ്ണം നേടിയ ഇദ്ദേഹം ഈ നേട്ടം കൈവരിക്കുന്ന ആദ്യ ഇന്ത്യൻ ഷോട്ട് ഗൺ ഷൂട്ടർ ആണ്.

1998 ഏഷ്യൻ ഗെയിംസ് 2002 ഏഷ്യൻ ഗെയിംസ്, 2006 ഏഷ്യൻ ഗെയിംസുകളിൽ നാലു വീതം വെള്ളി മെഡൽ നേടിയിട്ടുണ്ട്.


</doc>
<doc id="347419" url="https://ml.wikipedia.org/wiki?curid=347419" title="ബീറ്റ് ഇറ്റ്">
ബീറ്റ് ഇറ്റ്

അമേരിക്കൻ സംഗീതജ്ഞൻ മൈക്കൽ ജാക്സൺ എഴുതി സഹസംവിധാനം ചെയ്ത് അവതരിപ്പിച്ച ഒരു ഗാനമാണ് ബീറ്റ് ഇറ്റ്. ഇതിന്റെ സംവിധാനം ക്വിന്സീ ജോൺസ് ആണ് നിർവഹിച്ചിട്ടുള്ളത്.ജാക്സന്റെ ആറാമത്തെ സ്റ്റുഡിയോ ആൽബമായ ത്രില്ലറിലെ (1982) മൂന്നാമത്തെ ഗാനമായാണിത് പുറത്തിറങ്ങിയിത്.ഈ ഗാനത്തിന്റെ പ്രചാരണത്തിനായി ഒരു സംഗീത വീഡിയോ ജാക്സൺ പുറത്തിറക്കിയിരുന്നു. വഴക്കു കൂടുന്ന രണ്ടു സംഘങ്ങളെ സംഗീതത്തിന്റെയും ഡാൻസിന്റെയും സാന്നിധ്യത്തിൽ ജാക്സൺ ഒന്നിപ്പിക്കുന്നതാണി വീഡിയോയുടെ ഇതിവൃത്തം.

ഒരു ഗ്രാമി പുരസ്കാരംവും രണ്ട് അമേരിക്കൻ സംഗീത പുരസ്കാരംവും നേടിയിട്ടുള്ള ഈ ഗാനം സംഗീത വീഡിയോ നിർമ്മാതാക്കളുടെ ഹാൾ ഓഫ് ഫെയ്മിൽ ചേർക്കപ്പെട്ടിട്ടുണ്ട്. ഈ ഗാനവും ഇതിന്റെ സംഗീത വീഡിയോയ്ക്കും ത്രില്ലർ ആൽബത്തിനെ ഏറ്റവും കൂടുതൽ വിറ്റഴിക്കപ്പെട്ട ആൽബം ആക്കി തീർത്തതിൽ വലിയ പങ്കുവഹിച്ചിട്ടുണ്ട്.അമേരിക്കൻ ബിൽബോർട് ഹോട്ട് 100 ചാർട്ടിൽ മൂന്നു വാരം ഒന്നാം സ്ഥാനം അലങ്കരിച്ച ഈ ഗാനം അമേരിക്കയിൽ 1989 വരെ 10 ലക്ഷത്തിലധികം കോപ്പികൾ വിറ്റു പോയിട്ടുണ്ട്. ലോക മെമ്പാടുമായി ഏറ്റവും കൂടുതൽ വിറ്റഴിക്കപ്പെട്ട ഗാനങ്ങളിൽ ഒന്നാണ് ബീറ്റ് ഇറ്റ്." റോളിംങ്ങ് സ്റ്റോൺ" മാഗസിൻ ബീറ്റ് ഇറ്റിനെ എക്കാലത്തെയും 500 മഹത്തരമായ ഗാനങ്ങളിൽ 344 സ്ഥാനത്ത് ഉൾപ്പെടുത്തിയിട്ടുണ്ട്. കൂടാതെ അവരുടെ എക്കാലത്തെയും മഹത്തരമായ 100 ഗിറ്റാർ ഗാനങ്ങളിൽ 81 സ്ഥാനത്തും ഉൾപ്പെടുത്തിയിട്ടുണ്ട്..


</doc>
<doc id="347420" url="https://ml.wikipedia.org/wiki?curid=347420" title="വെസ്ലി കൊരിർ">
വെസ്ലി കൊരിർ

കെനിയൻ പാർലമെന്റ് അംഗവും ദീർഘദൂര ഓട്ടക്കാരനുമാണ് വെസ്ലി കൊരിർ .(ജ:15 നവം: 1982).2012 ലെ ബോസ്റ്റൺ മാരത്തൺ വിജയിയുമാണ് കൊരിർ. (16 April 2012). 2012-ലെ പൊതുതിരഞ്ഞെടുപ്പിൽ ചേറംഗാനി മണ്ഡലത്തിൽ നിന്ന് പാർലമെന്റിലേയ്ക്ക് തിരഞ്ഞെടുക്കും മുൻപ് തന്നെ കെനിയയിലെ മുൻനിര ഓട്ടക്കാരിൽ ഒരാളണ് കൊരിർ. 2008 മുതൽ തന്നെ മാരത്തൺ രംഗത്ത് സജീവമായ കൊരിറിന്റെ പേരിൽ വിജയങ്ങളും ഏറെയുണ്ട്.2009,2010 എന്നീ വർഷങ്ങളിലെ ലോസ് ആഞ്ചലസ് മാരത്തൺ വിജയിച്ച കൊരിർ 2011 ലെ ചിക്കാഗോ മാരത്തണിൽ രണ്ടാം സ്ഥാനത്ത് എത്തിച്ചേരുകയും ചെയ്തു


</doc>
<doc id="347421" url="https://ml.wikipedia.org/wiki?curid=347421" title="ബില്ലി ജീൻ">
ബില്ലി ജീൻ

അമേരിക്കൻ സംഗീതജ്ഞൻ മൈക്കൽ ജാക്സൺ എഴുതി സഹസംവിധാനം ചെയ്ത് അവതരിപ്പിച്ച ഒരു ഗാനമാണ് ബില്ലി ജീൻ. ഇതിന്റെ സംവിധാനം ക്വിന്സീ ജോൺസ് ആണ് നിർവഹിച്ചിട്ടുള്ളത്.ജാക്സന്റെ ആറാമത്തെ സ്റ്റുഡിയോ ആൽബമായ ത്രില്ലറിലെ (1982) രണ്ടാമത്തെ ഗാനമായാണിത് പുറത്തിറങ്ങിയിത്.

വളരെ വലിയ വിജയമായിരുന്ന ഈ ഗാനം 1983 ലെ ഏറ്റവും കൂടുതൽ വിറ്റഴിച്ച ഗാനമായിരുന്നു.അമേരിക്കൻ ബിൽബോർട് ഹോട്ട് 100 ചാർട്ടിൽ ഏഴു വാരം ഒന്നാം സ്ഥാനം അലങ്കരിച്ച ഇത് പിന്നീട് ലോകമെമ്പാടുമായി ഏറ്റവും കൂടുതൽ വിറ്റഴിച്ച ഗാനങ്ങളിൽ ഒന്നായി മാറി. വിവിധ മാഗസിനുകളും പോളുകളും ബില്ലി ജിനെ എക്കാലത്തെയും മികച്ച ഗാനമായിട്ട് തിരഞ്ഞെടുത്തിട്ടുണ്ട്. "റോളിംങ്ങ് സ്റ്റോൺ" മാഗസിൻ ഈ ഗാനത്തിനെ എക്കാലത്തെയും 500 മഹത്തരമായ ഗാനങ്ങളിൽ 58 സ്ഥാനത്ത് ഉൾപ്പെടുത്തിയിട്ടുണ്ട്.

രണ്ട് ഗ്രാമി പുരസ്കാരംവും ഒരു അമേരിക്കൻ സംഗീത പുരസ്കാരംവും നേടിയിട്ടുള്ള ഈ ഗാനം സംഗീത വീഡിയോ നിർമ്മാതാക്കളുടെ ഹാൾ ഓഫ് ഫെയ്മിൽ ചേർക്കപ്പെട്ടിട്ടുണ്ട്. ഈ ഗാനവും ഇതിന്റെ സംഗീത വീഡിയോയ്ക്കും ത്രില്ലർ ആൽബത്തിനെ ഏറ്റവും കൂടുതൽ വിറ്റഴിക്കപ്പെട്ട ആൽബം ആക്കി തീർത്തതിൽ വലിയ പങ്കുവഹിച്ചിട്ടുണ്ട്. ഈ ഗാനത്തിന്റെ പ്രചാരണത്തിനിറക്കിയ സംഗീത വീഡിയോ എംടിവിയിൽ നിലനിന്നിരുന്ന വർണ്ണവിവേചനത്തിന്റെ അതിർവരമ്പുകൾ തകർത്തു കൊണ്ട് ;ചാനലിൽ പ്രക്ഷേപണം ചെയ്യുന്ന ആദ്യ കറുത്ത വർഗ്ഗക്കാരന്റെ ഗാനമായി മാറി. ബില്ലി ജീൻ ജാക്സനെ ഒരു അന്താരാഷ്ട്ര പോപ് താരമാക്കുന്നതിൽ പ്രധാന പങ്കുവഹിച്ചിട്ടുണ്ട്


</doc>
<doc id="347422" url="https://ml.wikipedia.org/wiki?curid=347422" title="ഫെറ്റോ">
ഫെറ്റോ

തുർക്കി കേന്ദ്രീകരിച്ച് പ്രവർത്തിയ്ക്കുന്ന ഒരു ഭീകര സംഘടനയാണ് ഫത്തുല്ല ഗുലൻ ടെററിസ്റ്റ് ഓർഗനൈസേഷൻ അഥവാ ഫെറ്റോ .ലോകരാജ്യങ്ങളിൽ സ്വാധീനമുള്ള ഫെറ്റോയാണ് തുർക്കിയിൽ സൈനിക അട്ടിമറിയ്ക്കു പിന്നിൽ പ്രവർത്തിച്ചിരുന്നതെന്നു കരുതുന്നു.ഫൈതുള്ള ഗുലൻ ആണ് നിരോധിയ്ക്കപ്പെട്ട ഈ സംഘടനയുടെ പ്രധാന പ്രചോദനം.മറ്റു ഇസ്ലാമിക് സംഘടനകളിൽ നിന്നു അകലം പാലിയ്ക്കുന്ന ഫെറ്റോ പ്രത്യേകം രാഷ്ട്രീയ ദർശനങ്ങളും പുലർത്തുന്നു. 


</doc>
<doc id="347424" url="https://ml.wikipedia.org/wiki?curid=347424" title="സപന സപന">
സപന സപന

ഇന്ത്യൻ വനിതാ കായിക താരമാണ് സപന സപന. 20 കിലോ മീറ്റർ നടത്ത മത്സരത്തിലാണ് ഇവർ പരിശീലനം നടത്തുന്നത്.
രാജസ്ഥാനിലെ ജയ്പൂരിൽ 1988 ജനുവരി രണ്ടിന് ജനനം. രാജസ്ഥാൻ പോലീസിൽ സബ് ഇൻസ്‌പെക്ടറാണ് ഇവർ



</doc>
<doc id="347429" url="https://ml.wikipedia.org/wiki?curid=347429" title="ബി. സുമീത് റെഡ്ഡി">
ബി. സുമീത് റെഡ്ഡി

ഇന്ത്യൻ ബാഡ്മിന്റൺ താരമാണ് ബി. സുമീത് റെഡ്ഡി. പുരുഷൻമാരുടെ ഡബിൾസിലാണ് ഇദ്ദേഹം പ്രധാനമായും കളിക്കുന്നത്. ഡബിൾസിൽ ഇദ്ദേഹത്തിന്റെ പങ്കാളി മനു അട്രിയാണ്. നേരത്തെ ടി ഹെമ നഗേന്ദ്ര ബാബുവായിരുന്നു ഇദ്ദേഹത്തിന്റെ പങ്കാളി..

1991 സെപ്തംബർ 26ന് തെലങ്കാനയിൽ ജനനം.



</doc>
<doc id="347439" url="https://ml.wikipedia.org/wiki?curid=347439" title="ദത്തു ബബൻ ഭോകനൽ">
ദത്തു ബബൻ ഭോകനൽ

ഇന്ത്യയിലെ ഒരു പ്രമുഖ കായിക താരമാണ് ദത്തു ബബൻ ഭോകനൽ. തുഴച്ചിൽ ഇനത്തിലാണ് ഇദ്ദേഹം പരിശീലനം നേടുന്നത്.
2016ലെ റിയോ ഒളിമ്പിക്‌സിൽ പങ്കെടുക്കാൻ ഇദ്ദേഹം യോഗ്യത നേടി. സൗത്ത് കൊറിയയിൽ നടന്ന ഫിസ ഏഷ്യൻ ആൻഡ് ഓഷ്യാനിയ ഒളിമ്പിക് യോഗ്യതാ വള്ളംകളിയിൽ ഏഴ് മിനിട്ടും 07.63 സെക്കന്റ് സമയത്തിനുള്ളിൽ ഫിനിഷ് ചെയ്താണ് യോഗ്യത നേടിയ്ത്. 
റിയോ ഒളിമ്പിക്‌സിലേക്ക് യോഗ്യത നേടിയ ഏക തുഴച്ചിൽ താരമാണ് ഇദ്ദേഹം. ഒളിമ്പിക്‌സിൽ ഇന്ത്യയെ പ്രതിനിധീകരിക്കുന്ന ഒമ്പതാമത്തെ താരമാണ് ബബൻ.
റിയോ ഒളിമ്പിക്‌സിൽ തുഴച്ചിലിൽ പുരുഷ വിഭാഗം സിംഗിൾസിലാണ് ഇദ്ദേഹം മത്സരിച്ചത്. ഈ മത്സരത്തിൽ ദത്തു ബബൻ ഭോകനൽ ക്വാർട്ടറിൽ കടന്നു.
പുരുഷന്മാരുടെ 2000 മീറ്റർ സിംഗിൾ സ്‌കൾ ഇനത്തിൽ യോഗ്യതാ റൗണ്ടിലെ മൂന്നാംസ്ഥാനത്തോടെയാണ് ദത്തു ക്വാർട്ടറിൽ കടന്നത്. ക്യൂബയുടെ എയ്ഞ്ചൽ ഫൗരിയർ റോഡ്രിഗസ് ഒന്നാം സ്ഥാനത്തും മെക്‌സിക്കോയുടെ ജുവാൻ കാർലോസ് കബ്‌റെറ രണ്ടാമനായും ഫിനിഷ് ചെയ്തു. 
മത്സരത്തിൽ 7:21:67 സെക്കന്റിനാണ് ദത്തു ഫിനിഷ് ചെയ്തത്. 7:06.89 എന്ന സമയത്തിലാണ് റോഡ്രിഗസ് ഒന്നാം സ്ഥാനത്ത് ഫിനിഷ് ചെയ്തത്. കാർലോസ് കബ്രേറ 7:08.27 സെക്കൻഡിൽ രണ്ടാം സ്ഥാനത്തും ഫിനിഷ് ചെയതു.

1991 ഏപ്രിൽ അഞ്ചിന് മഹാരാഷ്ട്രയിലെ തലിങ്കാവിൽ ജനിച്ചു. 2012മുതൽ ഇന്ത്യൻ സൈന്യത്തിൽ സേവനമനുഷ്ഠിക്കുകയാണ്.


</doc>
<doc id="347445" url="https://ml.wikipedia.org/wiki?curid=347445" title="അയിത്തോച്ചാടന പ്രസ്ഥാനം">
അയിത്തോച്ചാടന പ്രസ്ഥാനം

കേരളത്തിലെ സാമൂഹ്യപരിഷ്കരണ പ്രസ്ഥാനങ്ങളിൽ വച്ച് ഏറ്റവും ശ്രദ്ദേയമായത് അയിത്തോച്ചാടന പ്രക്ഷോഭണമായിരുന്നു. ചട്ടംബിസ്വാമികൾ, ശ്രീനാരണഗുരു, കുമാരനാശൻ തുടങ്ങിയ സാമുഹ്യപരിഷ്കർത്താക്കളുടെ സന്ദേശങ്ങളിൽ നിന്നോ എൻ. എസ്. എസ്, എസ്. എൻ. ഡി. പി യോഗം തുടങ്ങിയ സാമുഹ്യസംഘടനകളിൽ നിന്നോ മാത്രമായിരുന്നില്ല ഇൗ പ്രസ്ഥാനത്തിന് പ്രചോദനം കിട്ടിയത്.

</doc>
<doc id="347452" url="https://ml.wikipedia.org/wiki?curid=347452" title="മിനി മേനോൻ">
മിനി മേനോൻ

ഇന്ത്യയിലെ മാധ്യമപ്രവർത്തകയാണ് മിനി മേനോൻ. ബ്ലൂംബർഗ് ടിവി ഇന്ത്യയുടെ എക്സിക്യൂട്ടീവ് എഡിറ്ററാണ്.

ജമ്മുവിൽ മലയാളി കുടുംബത്തിലാണ് ജനനം. അച്ഛൻ ലെഫ്റ്റനന്റ് ജനറൽ പി.ഇ.മേനോൻ. അച്ഛൻ പട്ടാളത്തിലായിരുന്നതിനാൽ വിവിധ സ്ഥലങ്ങളിലായിട്ടായിരുന്നു പഠനം. ഡൽഹി സെന്റ് സ്റ്റീഫൻസ് കോളേജിൽ നിന്ന് ചരിത്രത്തിൽ ബിരുദം. കമ്മ്യൂണിക്കേഷൻ റിസർച്ചിൽ പുണെ സർവകലാശാലയിൽ നിന്ന് ബിരുദാനന്തര ബിരുദം. 2001-ൽ ചീവനിങ് സ്കോളർഷിപ്പോടെ ബ്രിട്ടനിൽ ബ്രോഡ്കാസ്റ്റ് ജേണലിസം പഠിച്ചു. 1996-ൽ ഫെമിന മിസ് ഇന്ത്യ ഏഷ്യ പസഫിക് ആയി തിരഞ്ഞെടുക്കപ്പെട്ടു.

</doc>
<doc id="347453" url="https://ml.wikipedia.org/wiki?curid=347453" title="കൈനാൻ ചെനായ്">
കൈനാൻ ചെനായ്

ഇന്ത്യൻ ഷൂട്ടിങ് താരമാണ് കൈനാൻ ചെനായ്.
പുരുഷ വിഭാഗം ട്രാപ്പ് ഇനത്തിൽ ആണ് ഇദ്ദേഹം പരിശീലനം നേടുന്നത്.

2016 ജനുവരിയിൽ ഡൽഹിയിൽ നടന്ന ഏഷ്യ ഒളിമ്പിക് ഷൂട്ടിങ് യോഗ്യതാ മത്സരത്തിൽ പങ്കെടുത്ത് 2016ലെ റിയോ ഒളിമ്പിക്‌സിലേക്ക് യോഗ്യത നേടി

1991 ജനുവരി 29ന് ഹൈദരാബാദിൽ ജനിച്ചു. മുൻ ദേശീയ ഷൂട്ടിങ് ചാംപ്യൻ ദരിയസ് ചെനായിയുടെ മകനാണ്. തമിഴ്‌നാട്ടിലെ ഊട്ടിയിലുള്ള ഹെർബൺ സ്‌കൂളിൽ പഠനം പൂർത്തിയാക്കി. സ്‌കൂൾ പഠന കാലത്ത് ഫുട്‌ബോൾ, ഹോക്കി ടീമിൽ അംഗമായിരുന്നു. ഫ്രീസ്റ്റൈൽ നീന്തലിൽ സ്‌കൂൾ ചാംപ്യനായിരുന്നു. 2003 മുതൽ പിതാവിന്റെ ശിക്ഷണത്തിൽ ഷൂട്ടിങ് പരിശീലനം ആരംഭിച്ചു. പിന്നീട് ഒളിംപ്യൻ മാൻഷർ സിങ്ങിന്റെ കീഴിൽ പരിശീലനം തുടർന്നു.



</doc>
<doc id="347454" url="https://ml.wikipedia.org/wiki?curid=347454" title="കേരളത്തിൽ ഡച്ചുകാരുമായുണ്ടായ ബന്ധത്തിന്റെ ഫലങ്ങൾ">
കേരളത്തിൽ ഡച്ചുകാരുമായുണ്ടായ ബന്ധത്തിന്റെ ഫലങ്ങൾ

കേരളത്തിലെ കാർഷിക സംബദ്ഘടന മെച്ചപ്പെടുത്താൻ ഉദേശിച്ചുകൊണ്ട് പുതിയതരം ഉൽപ്പന്നങ്ങളും ശാസ്ത്രീയമായ കൃഷിരീതിയും ഡച്ചുകാർ ഇവിടെ നടപ്പിലാക്കി. തെങ്ങുകൃഷിക്ക് പ്രോൽസാഹനം നൽകാൻ നല്ലതരം തൈകളും ശാസ്ത്രീയമായ കൃഷിസബ്രദായങ്ങളും അവർ പ്രചരിപ്പിച്ചു.

</doc>
<doc id="347458" url="https://ml.wikipedia.org/wiki?curid=347458" title="ഫേത്തുള്ള ഗ്യുലൻ">
ഫേത്തുള്ള ഗ്യുലൻ

തുർക്കിയിലെ ഗ്യുലാൻ പ്രസ്ഥാനത്തിന്റെ സ്ഥാപകനും രാഷ്ട്രീയപ്രവർത്തകനുമാണ് ഫേത്തുള്ള ഗ്യുലാൻ( ജ:27 ഏപ്രിൽ1941).ഇസ്ലാമികപണ്ഡിതനായ ഗ്യുലാൻ അമേരിക്കയിലെ പെൻസിൽവാനിയയിൽ പ്രവാസ ജീവിതം നയിച്ചുവരുന്നു. 2013 വരെ സജീവരാഷ്ട്രീയത്തിലുണ്ടായിരുന്ന ഗ്യുലാന്റെ പാർട്ടിയ്ക്ക് അഴിമതി ആരോപണങ്ങളെ നേരിടേണ്ടിവന്നതിനാൽ ഭരണത്തിൽ നിന്നു മാറി നിൽക്കേണ്ടി വന്നു.തുർക്കിയിലുണ്ടായ സൈനിക അട്ടിമറിശ്രമങ്ങൾക്കു പിന്നിൽ ഗ്യുലാൻ ആണെന്നു ആരോപിക്കപ്പെട്ടിരുന്നു..


</doc>
<doc id="347459" url="https://ml.wikipedia.org/wiki?curid=347459" title="മൗമ ദാസ്">
മൗമ ദാസ്

ഇന്ത്യയിലെ ഒരു ടേബിൾ ടെന്നീസ് കളിക്കാരിയാണ് മൗമ ദാസ്.

കൊൽകത്തയിലെ നർക്കേൽദങ്ക എന്ന സ്ഥലത്ത് 1984 ഫെബ്രുവരി 24ന് ജനിച്ചു. 2013ൽ അർജുന അവാർഡ് നേടി.



</doc>
<doc id="347462" url="https://ml.wikipedia.org/wiki?curid=347462" title="തുർക്കിസൈനിക അട്ടിമറിശ്രമം">
തുർക്കിസൈനിക അട്ടിമറിശ്രമം

തുർക്കിയിൽ 2016 ജൂലൈ 15 നു സൈന്യത്തിലെ ഒരു വിഭാഗം നേതൃത്വം കൊടുത്ത അട്ടിമറിശ്രമത്തെ സർക്കാർ അടിച്ചമർത്തുകയുണ്ടായി. സർക്കാരിനെ മാത്രമല്ല മറ്റു സ്ഥാപനങ്ങളും കീഴടക്കാൻ നടത്തിയ വിഫല ശ്രമം ജനങ്ങളുടെ ചെറുത്തുനില്പിനിടയിലും ഫലപ്രാപ്തിയിലെത്തിയില്ല..
സൈനിക മേധാവിയെ തടങ്കലിലാക്കിയ ശേഷമായിരുന്നു ഒരു വിഭാഗം അധികാരം പിടിച്ചെടുക്കാൻ ശ്രമം നടത്തിയത്. അങ്കാറയിലും ഇസ്താംബുളിലും കടന്ന സൈന്യം വിമാനത്താവളത്തിന്റേയും പ്രധാനറോഡുകളുടേയും നിയന്ത്രണം ഏറ്റെടുക്കുകയായിരുന്നു. സൈനിക വാഹനങ്ങളിലായി എത്തിയ സൈന്യം പ്രസിഡന്റിന്റെ കൊട്ടാരവളപ്പിൽ ബോംബിടുകയും, സൈന്യത്തിനെതിരെ അണിനിരന്ന ജനങ്ങൾക്ക് നേരെ വെടിവെക്കുകയും ചെയ്തു. ആയിരത്തോളം പേർക്കാണ് ബോംബേറിലും വെടിവെയ്പിലുമായി പരിക്കേറ്റത് 
ആയിരത്തോളം പേർക്കാണ് ബോംബേറിലും വെടിവെയ്പിലുമായി പരിക്കേറ്റത്
തുർക്കിയിൽ പട്ടാള അട്ടിമറിശ്രമം നടന്നതിനു ശേഷം 81,000 പേരെ ജോലിയിൽ നിന്ന് സസ്‌പെൻഡ് ചെയ്യുകയോ പുറത്താക്കുകയോ ചെയ്തിട്ടുണ്ട്. പുറത്താക്കിയവരിൽ 3000ഓളം പേർ സൈനികരോ ജഡ്ജിമാരോ സർക്കാർജീവനക്കാരോ ആണ്.


</doc>
<doc id="347463" url="https://ml.wikipedia.org/wiki?curid=347463" title="മനിക ബത്ര">
മനിക ബത്ര

ഇന്ത്യയിലെ ഒരു ടേബിൾ ടെന്നീസ് കളിക്കാരിയാണ് മനിക ബത്ര. 2016 ജൂണിലെ കണക്ക് പ്രകാരം ഇന്ത്യയിലെ വനിതാ ടേബിൾ ടെന്നീസ് കളിക്കാരിൽ ഒന്നാം റാങ്കുകാരിയും ലോക റാങ്കിങിൽ 115ആം സ്ഥാനവുമാണ് മമിത ബത്രയ്ക്ക്.

ഡൽഹിയിലെ നരയ്‌ന ഏരിയയിൽ താമസക്കാരിയായ ഇവർ 1995 ജൂൺ 15നാണ് ജനിച്ചത്.



</doc>
<doc id="347467" url="https://ml.wikipedia.org/wiki?curid=347467" title="പ്രാർത്ഥന തോംബരേ">
പ്രാർത്ഥന തോംബരേ

ഇന്ത്യൻ ടെന്നീസ് കളിക്കാരിയാണ്‌ പ്രാർത്ഥന തോംബരേ.

1994 ജൂൺ 18ന് സോലപൂരിലെ ബർഷിൽ ജനിച്ചു.




സിംഗിൾസ് (3-2)


</doc>
<doc id="347468" url="https://ml.wikipedia.org/wiki?curid=347468" title="കെഞ്ചി നകഗാമി">
കെഞ്ചി നകഗാമി

ജാപ്പനീസ് എഴുത്തുകാരനും ജപ്പാനിലെ അധ:സ്ഥിതവർഗ്ഗമെന്നു വിശേഷിപ്പിക്കപ്പെടുന്ന ബുരാകുമിൻ വിഭാഗത്തിലുൾപ്പെട്ട വ്യക്തിയുമാണ് കെഞ്ചി നകഗാമി(ജ:ഓഗസ്റ്റ് 2, 1946 – മ: ഓഗസ്റ്റ് 12, 1992). ബുരാകുമിൻ സമുദായത്തിന്റെ ഒറ്റപ്പെടലുകൾക്കെതിരേയും ജപ്പാൻ ഗ്രാമങ്ങളിലെ ജന്മിത്വവാഴ്ചയ്ക്കുമെതിരേയാണ് നകഗാമി എഴുതിയത്. 1976 ൽ അഗുതാഗവ പുരസ്ക്കാരവും നേടി.


</doc>
<doc id="347469" url="https://ml.wikipedia.org/wiki?curid=347469" title="ബുരാകുമിൻ">
ബുരാകുമിൻ

ജപ്പാൻ സമൂഹശ്രേണിയിലെ താഴ്ന്നതട്ടിലുള്ള വിഭാഗമാണ് ബുരാകുമിൻ.കടുത്ത വിവേചനങ്ങൾക്കും അടിച്ചമർത്തലുകൾക്കും വിധേയരായ സമുദായമാണിത്.


</doc>
<doc id="347472" url="https://ml.wikipedia.org/wiki?curid=347472" title="ധീരുബെൻ പട്ടേൽ">
ധീരുബെൻ പട്ടേൽ

ഒരു ഗുജറാത്തി എഴുത്തുകാരിയാണ് ധീരുബെൻ ഗോർധൻഭായ് പട്ടേൽ (Dhiruben Patel). 1926 മെയ് 25നാണ് ജനനം. ബോംബേ ക്രോണിക്കിളിൽ പത്രപ്രവർത്തകനായിരുന്ന ഗോർധൻഭായ് പട്ടേലിന്റേയും രാഷ്ട്രീയപ്രവർത്തകയായിരുന്ന ഗംഗാബെൻ പട്ടേലിന്റെയും പുത്രിയാണ്. 2001ൽ ആഗന്തുക്ക് എന്ന നോവലിന് സാഹിത്യ അക്കാദമി സമ്മാനം ലഭിച്ചു. ഗുജറാത്തി സാഹിത്യ പരിഷത്തിന്റെ മുൻ പ്രസിഡന്റായിരുന്നു. അവരുടെ ഭാവ്നി ഭവായ് എന്ന കൃതി ചലച്ചിത്രമാക്കിയിട്ടുണ്ട്. 

സ്കൂൾ വിദ്യാഭ്യാസവും കോളേജ് വിദ്യാഭ്യാസവും മുംബൈയിലായിരുന്നു. 1966 മുതൽ 1975 വരെ അവർ സുധ എന്ന ഗുജറാത്തി പത്രത്തിൽ എഡിറ്റർ ആയി പ്രവർത്തിച്ചു. കാളി പ്രകാശൻ എന്ന പബ്ലിഷിംഗ് ഹൌസ് ആരംഭിക്കുകയും ചെയ്തു. പിന്നീട് ഗുജറാത്തി സാഹിത്യസഭയുടെ അദ്ധ്യക്ഷ ആയി. 

ഒരുപാട് നോവലുകളും ചെറുകഥകളും കവിതകളും ധീരുബെൻ പട്ടേൽ രചിച്ചിട്ടുണ്ട്. സ്റ്റേജുകളിലും റേഡിയോയിലും അവതരിപ്പിക്കാൻ നാടകങ്ങൾ എഴുതിയിട്ടുണ്ട്. ഗാന്ധിയൻ ആദർശങ്ങൾ അവരുടെ രചനകളെ വളരെയധികം സ്വാധീനിച്ചിട്ടുണ്ട്. . 

ധീരുബെൻ പട്ടേലിന്റെ ആഗന്തുക്ക് എന്ന നോവൽ 2001ൽ രാജ് സുപെ റെയിൻബോ അറ്റ് നൂൺ എന്ന പേരിൽ ഇംഗ്ലീഷിലേക്ക് വിവർത്തനം ചെയ്തിട്ടുണ്ട്. ഒരു അഭിമുഖത്തിൽ ധീരുബെൻ പറഞ്ഞത്, തർജ്ജമ ചെയ്യാൻ സുപെയെ അനുവദിക്കാൻ കാരണം തന്റെ കഥയിലെ നായകനേയും അയാളുടെ പോരാട്ടങ്ങളും മനസ്സിലാക്കാൻ സമാനാനുഭവമുള്ള രാജ് സുപേയ്ക്ക് കഴിയും എന്നുള്ളതുകൊണ്ടാണ് എന്നാണ്.

അവരുടെ കിച്ചൻ പോയംസ് എന്ന പേരിലുള്ള ഇംഗ്ലീഷ് കവിതകളുടെ ഒരു സമാഹാരം അവർ ആദ്യമായിട്ട് 2002ലെ നീമ്രണ സാഹിത്യ സമ്മേളനത്തിൽ അവതരിപ്പിച്ചു. അത് പിന്നീട് പീറ്റർ ഡി ഓ നെയ്‌ൽ ജർമ്മൻ ഭാഷയിലേക്കും, ഉഷ മേത്ത മറാത്തിയിലേക്കും തർജ്ജമ ചെയ്തു. 

Vyas, Daksha. "સાહિત્યસર્જક: ધીરુબેન પટેલ" [Writer: Dhiruben Patel] (in Gujarati). Gujarati Sahitya Parishad.
"Sanskrit Sahitya Akademi Awards 1955-2007". Sahitya Akademi Official website. Archived from the original on 2008.
"Dhiruben Patel". Muse India. Retrieved November 12, 2011.
Raikar-Mhatre, Sumedha (9 July 2014). ""'Older people deserve their space, which is often denied to them,' noted writer Dhiruben Patel"". Mid-Day. Retrieved 12 December 2014.
Iyer, Aruna V (May 16, 2011). "Foray into English". The Hindu. Retrieved


</doc>
<doc id="347474" url="https://ml.wikipedia.org/wiki?curid=347474" title="അജിത് കൗർ">
അജിത് കൗർ

ഒരു ഇന്ത്യൻ എഴുത്തുകാരിയാണ് അജിത് കൌർ (Ajit Cour). 1934 ൽ ലാഹോറിൽ ജനിച്ചു. പ്രാഥമിക വിദ്യാഭ്യാസം ലാഹോറിലായിരുന്നു. വിഭജനത്തിനുശേഷം അവരുടെ കുടുംബം ദില്ലിയിലേക്ക് താമസം മാറി. അവർ സാമ്പത്തികശാസ്ത്രത്തിൽ ബിരുദാനന്തര ബിരുദം നേടിയിട്ടുണ്ട്. പഞ്ചാബി ഭാഷയിൽ നോവലുകളും ചെറുകഥകളും എഴുതിയിട്ടുണ്ട്. അജിത് കൌറിനു 1985 ൽ സാഹിത്യ അക്കാദമി അവാർഡും 2006 ൽ പത്മശ്രീയും ലഭിച്ചു.




</doc>
<doc id="347475" url="https://ml.wikipedia.org/wiki?curid=347475" title="കമൽ ദേശായ്">
കമൽ ദേശായ്

മറാത്തിഭാഷയിൽ എഴുതുന്ന ഒരു ഇന്ത്യൻ എഴുത്തുകാരിയാണ് കമൽ ദേശായ് (Kamal Desai). ബെൽഗാം ജില്ലയിലെ യംകൻ മർദ്ദി എന്ന സ്ഥലത്തു ജനിച്ചു. ബെൽഗാമിലാണ് വിദ്യാഭ്യാസം. മറാത്തിയിൽ ബിരുദാനന്തരബിരുദം, ബോംബേ സർവകലാശാലയിൽ നിന്നു നേടി. മഹാരാഷ്ട്രയിലെ പല സർവകലാശാലകളിലും പഠിപ്പിച്ചിട്ടുണ്ട്. 1955 ലാണ് കമൽ ദേശായി എഴുത്ത് ആരംഭിച്ചത്. വിരമിച്ചതിനുശേഷം പൂനെയിലേക്ക് താമസം മാറി. "ഹാറ്റ് ഘൽനാരി ബായ്" അവരുടെ മികച്ച ഒരു നോവലാണ്. 


Tharu, Susie J; Lalita, Ke (1993). Women Writing in India: The twentieth century. pp. 265–67. ISBN 1558610294.
Miller, Jane Eldridge (2001). Who's who in Contemporary Women's Writing. pp. 81–82. ISBN 0415159806.


</doc>
<doc id="347478" url="https://ml.wikipedia.org/wiki?curid=347478" title="നീൽ കമൽ പുരി">
നീൽ കമൽ പുരി

ഒരു ഇന്ത്യൻ എഴുത്തുകാരിയും കോളമിസ്റ്റും, കോളേജ് അദ്ധ്യാപികയുമാണ് നീൽ കമൽ പുരി (Neel Kamal Puri). 1956ൽ ലുധിയാനയിൽ ജനിച്ചു. പട്യാലയിലാണ് വളർന്നത്. യാദവീന്ദ്ര പബ്ലിക് സ്കൂളിലായിരുന്നു വിദ്യാഭ്യാസം. 1979 മുതൽ പട്യാലയിലേയും ചണ്ഡീഗഢിലേയും വിവിധ കോളേജുകളിൽ ഇംഗ്ലീഷ് സാഹിത്യം പഠിപ്പിച്ചു. ഇപ്പോൾ ചണ്ഡീഗഢിലെ ഗവണ്മെന്റ് വനിതാ കോളേജിൽ സാഹിത്യവും മീഡീയ സ്റ്റഡീസും പഠിപ്പിക്കുന്നു. 

നീൽ കമൽ പുരി രണ്ടു നോവലുകൾ എഴുതിയിട്ടുണ്ട്. ദി പട്യാല ക്വാർട്ടെറ്റ് എന്ന നോവൽ പെൻ‌ഗ്വിൻ ഇന്ത്യയാണ് പ്രസിദ്ധീകരിച്ചത്. അവരുടെ റിമംബർ റ്റു ഫോർഗെറ്റ് എന്ന നോവൽ രൂപാ പബ്ലിക്കേഷൻസും പ്രസിദ്ധീകരിച്ചു. ഒരു പഞ്ചാബി എഴുതുന്ന മികച്ച ഇംഗ്ലീഷ് നോവലാണ് ദി പട്യാല ക്വാർട്ടെറ്റ് എന്ന് പ്രമുഖ എഴുത്തുകാരനായ ഖുശ്‌വന്ത്സിംഹ് അഭിപ്രായപ്പെട്ടിരുന്നു. നീൽ കമൽ പുരി അവരുടെ പുതിയ പുസ്തകമായിട്ട് ചെറുകഥകൾ തയ്യാറാക്കിക്കൊണ്ടിരിക്കുന്നു. 



</doc>
<doc id="347480" url="https://ml.wikipedia.org/wiki?curid=347480" title="പദ്മ സച്ദേവ്">
പദ്മ സച്ദേവ്

ഒരു ഇന്ത്യൻ കവയിത്രിയും നോവലിസ്റ്റുമാണ് പദ്‌മ സച്ദേവ്. ഡോഗ്രി ഭാഷയിലെഴുതുന്ന ആദ്യ ആധുനിക കവയിത്രിയായ ഇവർ ഹിന്ദിയിലും എഴുതുന്നുണ്ട്. പല കവിതാസമാഹാരങ്ങളും പ്രസിദ്ധീകരിച്ചിട്ടുണ്ട്. മേരീ കവിതാ മേരേ ഗീത് എന്ന കവിതകൾക്ക് 1971 ലെ സാഹിത്യ അക്കാദമി പുരസ്കാരം ലഭിച്ചു. 2001ൽ അവർ പത്മശ്രീ അവാർഡും നേടി. മദ്ധ്യപ്രദേശ് സർക്കാർ നൽകുന്ന കവിതയ്ക്കുള്ള കബീർ സമ്മാൻ എന്ന പുരസ്കാരം അവർക്ക് 2007-2008ൽ ലഭിച്ചു. 

പദ്‌മ സച്ദേവ് 1940ൽ ജമ്മുവിലാണു ജനിച്ചത്. ജയ്ദേവ് ബാബു എന്ന സംസ്കൃതപണ്ഡിതന്റെ മൂന്നുമക്കളിൽ ആദ്യത്തെ കുട്ടിയായിരുന്നു പദ്‌മ. ജയ്ദേവ് ബാബു വിഭജനത്തിന്റെ കാലത്ത് കൊല്ലപ്പെട്ടു. പദ്‌മ സച്ദേവ് പ്രശസ്ത ഡോഗ്രി കവിയായിരുന്ന വേദ്‌പാൽ ദീപിനെയാണ് ആദ്യം വിവാഹം കഴിച്ചത്. പിന്നീട് ഗായകനായ സുരീന്ദർ സിംഗിനെ വിവാഹം ചെയ്തു. ഇപ്പോൾ ദില്ലിയിൽ വസിക്കുന്നു. പദ്‌മ സച്ദേവ് ജമ്മു ആകാശവാണിയിൽ അനൌൺസറായിട്ട് ജോലി ചെയ്തിരുന്നു. 

തവി തേ ചൻ‌ഹാൻ, നേരിയാൻ ഗലിയാം, പോട്ടാ പോട്ടാ നിംബൽ, ഉത്തർ വാഹിനി, തൈന്തിയാം എന്നിവ അവരുടെ ചില കൃതികളാണ്. 

അവാർഡുകൾ

കൃതിത്വ സമഗ്ര സമ്മാൻ : 2015 ഭാരതീയ ഭാഷാപരിഷത്ത്, വെസ്റ്റ് ബംഗാൾ

സരസ്വതി സമ്മാൻ : 2015 ൽ ഡോഗ്രി ഭാഷയിലെഴുതിയ ചിത് ചേത്തേ എന്ന ആത്മകഥയ്ക്ക്.
പത്മശ്രീ അവാർഡ് : 2001

സാഹിത്യ അക്കാദമി അവാർഡ് : 1971

എഴുത്തുകൾ

നൌഷിൻ - 1995

മേം കെഹ്തീ ഹൂം ആംഖിം ദേഖി - 1995

ഭക്തോ നഹി ധനഞ്ജയ് -2000

ജമ്മു ജോ കഭീ സഹാരാ ഥാ - നോവൽ - 2003

ഫിർ ക്യാ ഹുവാ? - ജ്ഞാനേശ്വര, പാർത്ഥ സെൻ‌ഗുപ്ത എന്നിവർക്കൊപ്പം - 2007

അവലംബം

"Sahitya Akademi Award". Official website. Retrieved Feb 26, 2013.

"Padma Awards Directory (1954–2009)" (PDF). Ministry of Home Affairs.

"Rashtriya Mahatma Gandhi Award to be given to Seva Bharti". August 10, 2008. Retrieved Feb 26, 2013.

"Song of the Singhs". The Hindu. May 6, 2004. Retrieved Feb 26, 2013.

</doc>
<doc id="347482" url="https://ml.wikipedia.org/wiki?curid=347482" title="ചിയോ ഉനോ">
ചിയോ ഉനോ

ജാപ്പനീസ് എഴുത്തുകാരിയായിരുന്നു ചിയോ ഉനോ (ജ: നവം: 28, 1897 –ജൂൺ 10, 1996).ജാപ്പനീസ് പാരമ്പര്യവസ്ത്രമായ കിമോണോയുടെ രൂപകല്പനയിലും അവർ നിപുണയായിരുന്നു ഫാഷൻ രംഗം കൂടാതെ ജാപ്പനീസ്.ചലച്ചിത്രങ്ങളിലും ഉനോയുടെ സ്വാധീനമുണ്ട്.1933 ൽ പ്രസിദ്ധീകരിച്ച "കൺഫെഷൻസ് ഓഫ് ലവ്" ആണ് ഉനോയുടെ ഏറ്റവും പ്രധാനകൃതി. "സുടേരു" എന്ന ഫാഷനെക്കുറിച്ചുള്ള മാസികയും അവർ പ്രസിദ്ധീകരിച്ചു.ഇത് ജപ്പാനിലെ ഫാഷനെക്കുറിച്ചുള്ള ആദ്യകാല മാസികയാണ്.

</doc>
<doc id="347484" url="https://ml.wikipedia.org/wiki?curid=347484" title="അയാകോ മിയൂര">
അയാകോ മിയൂര

ജപ്പാനീസ് എഴുത്തുകാരിയും ജനപ്രീതിയാർജ്ജിച്ച അനേകം കൃതികളുടെ കർത്താവുമാണ് അയാകോ മിയൂര. (ജ:1922– മ:1999) ചില ചലച്ചിത്രങ്ങൾക്ക് അവരുടെ കൃതികൾ ആധാരമായിട്ടുണ്ട്. ആദ്യ കൃതി 1964-ൽ പ്രസിദ്ധീകരിക്കപ്പെട്ട "ഹ്യോടെൻ" അഥവാ "ഫ്രീസിങ് പോയന്റ്" പത്തു ദശലക്ഷം യെൻ സമ്മാനത്തുകയുള്ള അസാഹി ഷിംബുൺ പുരസ്ക്കാരം നേടി.



</doc>
<doc id="347485" url="https://ml.wikipedia.org/wiki?curid=347485" title="സതീഷ് ശിവലിംഗം">
സതീഷ് ശിവലിംഗം

2014-ൽ സ്ക്കോട്ട്ലന്റിലെ ഗ്ലാസ്ഗോയിൽ വച്ച് നടന്ന കോമൺവെൽത്ത്ഗയിംസിൽ പുരുഷന്മാരുടെ 77 കിലോ വിഭാഗത്തിൽ സ്വർണ്ണമെഡൽ നേടിയ ഇന്ത്യൻ ഭാരദ്വാഹക താരമാണ് സതീഷ് ശിവലിംഗം.
ശിവലിംഗത്തിന്റെയും ദേവനായുടെയും മകനായി തമിഴ്നാട്ടിലെ വെളോരുളള സതുവെച്ചിരയിലാണ് സതീഷ് ശിവലിംഗം ജനിച്ചത്.സതീശ് ശിവലിംഗത്തിന്റെ പിതാവ് ശിവലിംഗം ഒഥു മുൻ സർവീസ്മാനും ദേശീയതലത്തിൽ സ്വർണ്ണമെഡൽ ജേതാവും ആണ്.ശിവലിംഗം നിലവിൽ
വി.ഐ.ടി യൂണിവേഴ്സിറ്റി,വെല്ലൂരിൽ സെക്യൂരിറ്റി ആയി ജോലി ചെയ്യുന്നു .സതുവച്ചിരി ഗവൺമെന്റ് ഹയർ സെക്കന്റ്ററി സ്കൂളിലാണ് സതീഷ് ശിവലിംഗം പഠിച്ചത്. പഠനം പൂർത്തിയാക്കിയില്ലെങ്കിലും ദക്ഷിണ റെയിൽവേ അദ്ദേഹത്തിന്റെ കായിക മികവിനെ അംഗീകരിച്ചു ജോലി നൽകിയിരുന്നു.നിലവിൽ സതീഷ് ശിവലിംഗം ചെന്നൈ സതേൺ റയിൽവേയിൽ ക്ലർക്കായി ജോലി ചെയ്യുന്നു.

2014 കോമൺവെൽത്ത് ഗയിംസിൽ സതീഷ് ശിവലിംഗം 77കിലോ വിഭാഗത്തിൽ 149കിലോ സ്നാച്ചും 179 കിലോ ക്ലീൻ ആനറ് ജർക്കും ആയി ഉയർത്തികൊണ്ട് ആകെ 328 കിലോ ഗ്രാം ഉയർത്തി.സതീഷ് ശിവലംഗത്തിന്റെ ആദ്യ കോമൺവെൽത്ത് ഗയിംസായിരുന്നു 2010-ൽ ഗ്ലാസ്ഗോയിൽ നടന്നത്സതീഷ് ശിവലിംഗം ഉയർത്തിയ. 149 കിലോ സ്നാച്ച് പുതിയ ഒരു മീറ്റ് റെക്കോർഡായി മാറി.
പശുവിൻ പാൽ, ചിക്കൻ, ഓംലറ്റ്‌ എന്നിവയാണു തന്റെ വിജയ രഹസ്യമെന്നു ഗ്ലാസ്‌ഗോയിൽ വാർത്താ ഏജൻസിക്കു നൽകിയ അഭിമുഖത്തിൽ സതീഷ്‌ ശിവലിംഗം പറഞ്ഞു. കോമൺവെൽത്ത്‌ ഗെയിംസിൽ പങ്കെടുക്കുന്നതിനായി ഏറെനാളത്തെ തയാറെടുപ്പു നടത്തിയിരുന്നു. പ്രഭാത ഭക്ഷണത്തിനു ദിവസവും നാല്‌ ഇഡ്‌ഡലിയും രണ്ട്‌ ഓംലറ്റുകളും അര ലിറ്റർ പാലുമായിരുന്നു കഴിച്ചിരുന്നത്‌. 250 ഗ്രാം ചിക്കനും ചോറുമായിരുന്നു ദിവസവും അത്താഴത്തിനു കഴിച്ചത്‌. ആഴ്‌ചയിൽ ഒരിക്കൽ മാട്ടിറച്ചി നിർബന്ധമായിരുന്നു. ഭാരോദ്വഹകർക്കു ശരീര ഭാരം നിലനിർത്തേണ്ടത്‌ അത്യാവശ്യമാണ്‌. വളരെ സൂക്ഷിച്ചാണു സതീഷ്‌ ശിവലിംഗം പോഷക സഹായികൾ ഉപയോഗിച്ചിരുന്നത്‌. ദേശീയ സബ്‌ ജൂനിയർ, ജൂനിയർ മത്സരങ്ങളിൽ സ്വർണം നേടിയ സതീഷ്‌ ശിവലിംഗത്തിനു തിരക്കു കാരണം ബിരുദ പഠനം പൂർത്തിയാക്കാനായില്ല. 
പട്യാലയിൽ നടന്ന സെലക്ഷൻ ട്രയൽസിലാണ് പുരുഷവിഭാഗത്തിലേക്ക് സതീഷ് ശിവലിംഗം തിരഞ്ഞെടുക്കപ്പെട്ടത്.ഏപ്രിലിൽ ഉസ്ബകിസ്താനിൽ നടന്ന ഏഷ്യൻ സീനിയർ മീറ്റിലൂടെ ഇന്ത്യ നേടിയ രണ്ട് ഒളിമ്ബിക്സ് ടിക്കറ്റിൽ ഒന്നിലേക്കാണ് ട്രയൽസിലൂടെ സതീഷ് ശിവലിംഗം തിരഞ്ഞെടുക്കപ്പെട്ടത്.സതീഷ് ശിവലിംഗം 77 കിലോ വിഭാഗത്തിൽ 336 കിലോ ഉയർത്തി.
സതീഷ് ശിവലിംഗം സ്നാറ്റ്ച്ചിൽ 148 കിലോയും ക്ലീൻ ആൻഡ് ജർക്കിൽ 181 കിലോയും ഉയർത്തി നാലാം സ്ഥാനത്താണ് ഫിനിഷ് ചെയ്തത്.


</doc>
<doc id="347486" url="https://ml.wikipedia.org/wiki?curid=347486" title="താരാ ശർമ">
താരാ ശർമ

താരാ ശർമ (ജനനം 11 ജനുവരി 1977)


</doc>
<doc id="347503" url="https://ml.wikipedia.org/wiki?curid=347503" title="പ്രവീൺ റാണ">
പ്രവീൺ റാണ

ഇന്ത്യക്കാരനായ ഒരു ഗുസ്തി താരമാണ് പ്രവീൺ റാണ. ഫ്രീസ്റ്റൈൽ ശൈലിയിലാണ് ഇദ്ദേഹം പരിശീലനം നേടുന്നത്.
2008ൽ നടന്ന മൂന്നാമത് യൂത്ത് കോമൺവെൽത്ത് ഗെയിംസിൽ സ്വർണ്ണമെഡൽ നേടിയതിലൂടെയാണ് ഇദ്ദേഹം ശ്രദ്ധേയനായത്. റൊമാനിയൻ തലസ്ഥാനമായ ബുക്കാറെസ്റ്റിൽ 2011ൽ നടന്ന ജൂനിയർ ഗുസ്തി ലോക ചാംപ്യൻഷിപ്പിൽ വെങ്കലമെടൽ നേടിയിട്ടുണ്ട്.

ഡൽഹിയിലെ ഖുതുബ്ഗഡ് ഗ്രാമത്തിൽ 1992 നവംബർ 12ന് ഉദയ്ഭാൻ റാണ, രാജ്ബാല ദമ്പതികളുടെ മകനായി ജനിച്ചു.













</doc>
<doc id="347504" url="https://ml.wikipedia.org/wiki?curid=347504" title="ബനാന കൂട്ടക്കൊല">
ബനാന കൂട്ടക്കൊല

1928 ഡിസംബർ ആറാം തീയതി കൊളംബിയയിലെ യുണൈറ്റഡ് ഫ്രൂട്ട് കമ്പനിയിൽ സമരം ചെയ്ത തൊഴിലാളികളെ വിധ്വംസന പ്രവർത്തികൾ ചെയ്തു എന്നാരോപിച്ച് കൊളംബിയൻ സേന വെടിവെച്ചു കൊല്ലുകയുണ്ടായി, ഈ സംഭവം ബനാന കൂട്ടക്കൊല (Banana massacre) എന്നറിയപ്പെടുന്നു. സമാധാന പരമായി സമരം ചെയ്തുകൊണ്ടിരുന്ന തൊഴിലാളികളെ കൊളംബിയയിലെ അമേരിക്കൻ ഉദ്യോഗസ്ഥരും, യുണൈറ്റഡ് ഫ്രൂട്ട് കമ്പനി ഉദ്യോഗസ്ഥരും ചേർന്ന് കമ്യൂണിസ്റ്റ് ബന്ധമുള്ള തീവ്രവാദികൾ എന്നു മുദ്രകുത്തുകയായിരുന്നു. കമ്പനിയുടെ സുഗമമായ പ്രവർത്തനത്തിനു, കൊളംബിയ സർക്കാർ ആവശ്യമായ നടപടികൾ എടുത്തില്ലെങ്കിൽ അമേരിക്ക ഈ പ്രശ്നത്തിൽ ഇടപെടുമെന്നു കാണിച്ചു കൊളംബിയൻ സർക്കാരിനു ടെലഗ്രാം സന്ദേശമയച്ചു. തുടർന്ന കൊളംബിയൻ സർക്കാർ നടത്തിയ പട്ടാള ഇടപെടലിൽ 2000 ഓളം തൊഴിലാളികൾ വെടിവെപ്പിൽ കൊല്ലപ്പെട്ടു.

ഏകാന്തതയുടെ നൂറ് വർഷങ്ങൾ എന്ന നോവലിൽ ഗബ്രിയേൽ ഗർസിയ മാർക്വേസ് സംഭവത്തെപ്പറ്റി പ്രതിപാദിച്ചിട്ടുണ്ട്.

1928 ൽ വാഴക്കൃഷിത്തോട്ടത്തിലെ തൊഴിലാളികൾ ഒന്നടങ്കം പണിമുടക്കാരംഭിച്ചു. മെച്ചപ്പെട്ട ജീവിത സാഹചര്യം, എട്ടു മണിക്കൂർ ജോലി, എഴുതി തയ്യാറാക്കിയ കരാർ, ആഴ്ചയിൽ ആറു ദിവസം മാത്രം ജോലി എന്നിവയായിരുന്നു അവരുടെ ആവശ്യങ്ങൾ. രാജ്യം കണ്ട ഏറ്റവും വലിയൊരു പണിമുടക്കായി അതു മാറുകയായിരുന്നു. ലിബറൽ പാർട്ടിയിലെ തീവ്ര നിലപാടുകൾ വച്ചു പുലർത്തുന്ന അംഗങ്ങളും, കമ്മ്യൂണിസ്റ്റു പാർട്ടിയിലെ അംഗങ്ങളും സമരത്തിനു അനുഭാവം പ്രകടിപ്പിച്ചു പങ്കു ചേർന്നു.

സമരത്തെ നേരിടാൻ കൊളംബിയൻ സർക്കാർ സൈന്യത്തെ നിയോഗിച്ചു. സൺഡേ പ്രാർത്ഥനക്കുശേഷം തടിച്ചു കൂടിയ ജനങ്ങൾക്കു നേരെ പട്ടാളം നാലുപാടു നിന്നും യന്ത്രതോക്കുകൾ കൊണ്ടു വെടിയുതിർത്തു. ഈ സൈനിക നടപടിയിൽ 47 പേർ മരിച്ചു എന്നതായിരുന്നു സർക്കാരിന്റെ ഔദ്യോഗിക ഭാഷ്യം. എന്നാൽ യഥാർത്ഥ മരണസംഖ്യ ഇന്നും അഞ്ജാതമാണ്. മരണസംഖ്യ 2000 വരെ ഉയർന്നേക്കാമെന്ന് ഇതിനെക്കുറിച്ച് സമഗ്രമായി പഠനം നടത്തിയവർ പറയുന്നു.മൂവായിരത്തിലധികം ആളുകൾ മരിച്ചിട്ടുണ്ടാവാമെന്ന് അന്ന് രക്ഷപ്പെട്ടവരിൽ ചിലർ സാക്ഷ്യപ്പെടുത്തുന്നു. യഥാർത്ഥ സംഖ്യ പുറംലോകം അറിയാതിരിക്കാൻ ജഡങ്ങൾ കടലിലെറിഞ്ഞിട്ടുണ്ടാവാമെന്നും അവർ പറയുന്നു.


</doc>
<doc id="347512" url="https://ml.wikipedia.org/wiki?curid=347512" title="ചെങ്കുമിൾ">
ചെങ്കുമിൾ

ഒറോബങ്കേസീ സസ്യകുടുംബത്തിലെ ഒരു പരാദസസ്യമാണ് ചെങ്കുമിൾ. . ഏഷ്യയിൽ കാണുന്ന ഈ ചെടി "Forest Ghost Flower" എന്ന് അറിയപ്പെടുന്നു. നനവാർന്ന നിലങ്ങളിൽ മൺസൂൻ കാലത്ത് കാണപ്പെടുന്ന ഈ ചെടി വേരുവഴിയാണ് മറ്റു ചെടികളിൽ നിന്നും ആഹാരം മോഷ്ടിക്കുന്നത് .
കന്നേസീ, കൊമ്മേലിനേസീ, സൈപ്പരേസീ, ജുങ്കേസീ, പൊവേസീ, സിഞ്ചിബറേസീ എന്നീ സസ്യകുടുംബങ്ങളിലെ ചെടികളുടെ വേരിൽ നിന്നുമാണ് പ്രധാനമായി ഇവ ആഹാരം വലിച്ചെടുക്കുന്നത്. . വേരും പൂവും ഔഷധമായി ഉപയോഗിക്കാറുണ്ട്.



</doc>
<doc id="347513" url="https://ml.wikipedia.org/wiki?curid=347513" title="ബാറ്റിക്കളോവ കൂട്ടക്കൊല">
ബാറ്റിക്കളോവ കൂട്ടക്കൊല

1990 സെപ്തംബർ 9 ന് ശ്രീലങ്കയിലെ ബാറ്റിക്കൊളോവ ജില്ലയിലെ മൂന്നു ഗ്രാമങ്ങളിൽ ശ്രീലങ്കൻ സൈന്യം നടത്തിയ കൂട്ടക്കൊലയാണ് ബാറ്റിക്കൊളോവ കൂട്ടക്കൊല എന്നറിയപ്പെടുന്നത്.കുട്ടികളുൾപ്പടെയുള്ള 184 ശ്രീലങ്കൻ തമിഴ് അഭയാർത്ഥികളാണു കൊല്ലപ്പെട്ടത്. സംഭവത്തെക്കുറിച്ചന്വേഷിക്കാൻ ശ്രീലങ്കൻ സർക്കാർ രണ്ടു കമ്മീഷനുകളെ നിയോഗിച്ചെങ്കിലും , ആരും തന്നെ ശിക്ഷിക്കപ്പെട്ടില്ല.

ശ്രീലങ്ക ബ്രിട്ടന്റെ കോളനി ആയിരുന്ന കാലത്ത് 60ശതമാനത്തോളം, സർക്കാർ ജോലികളും, ന്യൂനപക്ഷമായ ശ്രീലങ്കൻ തമിഴ് അഭയാർത്ഥികൾക്കായിരുന്നു. ശ്രീലങ്കൻ ജനസംഖ്യയുടെ 15 ശതമാനത്തോളം മാത്രമേ ഈ സമൂഹം ഉണ്ടായിരുന്നുള്ളു. തമിഴർക്ക് ഏറെ പ്രാതിനിധ്യമുള്ള പ്രദേശമായ ജാഫ്നയിൽ ക്രിസ്ത്യൻ മിഷണറിമാരുടേയും, ഹൈന്ദവ നവോത്ഥാനപ്രസ്ഥാനത്തിന്റേയും ഒക്കെ കൊണ്ട് ലഭ്യമായ പാശ്ചാത്യ വിദ്യാഭ്യാസത്തിന്റെ സഹായം കൊണ്ടായിരുന്നു ഇത്. 1948 ൽ ശ്രീലങ്ക സ്വതന്ത്രമായതിനെത്തുടർന്ന്, ഈ തമിഴ് സമൂഹത്തിനു നേരെ കടന്നാക്രമണങ്ങളുണ്ടായി. ഇതു വിമത ഗ്രൂപ്പുകൾ സൃഷ്ടിക്കുന്നതിലേക്കും, തദ്വാരാ രൂക്ഷമായ ആഭ്യന്തര സംഘർഷങ്ങളിലേക്കു വഴിവെച്ചു.

1990 സെപ്തംബർ ഒമ്പതാം തീയതി വൈകുന്നേരം ആയുധധാരികളായ ആളുകൾ ഈ ഗ്രാമങ്ങളിലേക്കു ചെന്നു ജനങ്ങളോടു വീടുകളിൽ നിന്നും പുറത്തേക്കിറങ്ങി വരാൻ ആവശ്യപ്പെട്ടു. സംഘർഷം നിലനിൽക്കുന്ന പ്രദേശമായതിനാൽ ഏറെ ആളുകളൊന്നും വീടുകളിൽ ഉണ്ടായിരുന്നില്ല. ബാക്കി അവശേഷിച്ച ഇരുന്നൂറോളം വരുന്ന ആളുകളെ, അടുത്ത സൈനിക ക്യാംപിലേക്കു കൊണ്ടുപോയി. ചോദ്യം ചെയ്തിട്ട് ഉടൻ വിട്ടയക്കാം എന്ന ഉറപ്പിന്മേലാണ് ഇവരെ കൊണ്ടുപോയത്. എന്നാൽ എട്ടുമണിയോടെ, ക്യാംപിലുണ്ടായിരുന്ന സൈനികർ വാളുകളും, കത്തികളുമുപയോഗിച്ച് അവിടെ വിളിച്ചു വരുത്തിയ സാധാരണക്കാരെ നിർദ്ദയം വധിക്കുകയായിരുന്നു.

184 പേർ കൊല്ലപ്പെട്ടു. വധിക്കപ്പെട്ടവരിൽ 47 പേർ പത്തു വയസ്സിനു താഴെ മാത്രം പ്രായമുള്ള കുട്ടികളായിരുന്നു. നിരവധി സ്ത്രീകളും കൊല്ലപ്പെട്ടവരിൽ പെടുന്നു. അക്രമികളുടെ കണ്ണിൽപ്പെടാരെ ഇരുട്ടിന്റെ മറപറ്റി രക്ഷപ്പെട്ടവരിൽ ഒരാളായ കന്തസ്വാമി കൃഷ്ണകുമാർ എന്ന യുവാവിലൂടെയാണ് ഈ സംഭവം പിന്നീടു പുറം ലോകമറിഞ്ഞത്.

വിരമിച്ച ന്യായാധിപനായ കെ.പലക്ദിനർ അധ്യക്ഷനായി പ്രത്യേക അന്വേഷണ കമ്മീഷനെ സർക്കാർ നിയോഗിച്ചു. 5 ശിശുക്കൾ, പത്തു വയസ്സിനു താഴെ പ്രായമുള്ള 42 കുട്ടികൾ, 85 സ്ത്രീകൾ, 28 വൃദ്ധർ എന്നിവർ ഈ സംഭവത്തിൽ വധിക്കപ്പെട്ടതായി അദ്ദേഹത്തിന്റെ റിപ്പോർട്ടിൽ പറയുന്നു. ശ്രീലങ്കൻ സൈന്യത്തിലെ ഉന്നത ഉദ്യോഗസ്ഥരായിരുന്ന വർണ്ണകുലസൂര്യ, ഹെരാത്ത്, വിജയനായകെ എന്നിവരാണ് സംഭവത്തിനുത്തരവാദികളെന്നു പലക്ദിനർ റിപ്പോർട്ടിൽ കണ്ടെത്തിയിരിക്കുന്നു. ഈ മൂന്നുപേർക്കുമെതിരേ ശക്തമായ തെളിവുകളുണ്ടെന്നും, അവർക്കെതിരേ യുക്തമായ നടപടികളെടുക്കണമെന്നു കമ്മീഷൻ സർക്കാരിനോടു ശുപാർശ ചെയ്തിരുന്നു. എന്നാൽ ഇവർക്കെതിരേ യാതൊരു നടപടികളും ഉണ്ടായില്ല.


</doc>
<doc id="347516" url="https://ml.wikipedia.org/wiki?curid=347516" title="മൂൺവാക്ക് (ഡാൻസ്)">
മൂൺവാക്ക് (ഡാൻസ്)

നർത്തകൻ  മുമ്പോട്ടു നീക്കാൻ കാണിക്കുന്ന സമയത്ത് പുറകോട്ട്  പോകുന്ന ഒരു തരം  നൃത്ത നീക്കമാണ് <nowiki>മൂൺവാക്ക്</nowiki>.. "മോടൊൻ 25: അന്നും,ഇന്നും, എന്നും" എന്ന പരിപാടിക്കിടെ മാർച്ച് 25, 1983 നു മൈക്കൽ ജാക്സൺ ബില്ലി ജീൻ എന്ന ഗാനം അവതരിപ്പിക്കുന്നതിനിടെ ഇത് അവതരിപ്പിച്ചതോടെയാണിത് ലോകപ്രശസ്തമാകുന്നത് ഇത് പിന്നീട് ജാക്സന്റെ പ്രധാനപ്പെട്ട ഒരു നൃത്ത ശൈലിയയി മാറി


</doc>
<doc id="347517" url="https://ml.wikipedia.org/wiki?curid=347517" title="മൂൺവാക്ക് (ആത്മകഥ)">
മൂൺവാക്ക് (ആത്മകഥ)

അമേരിക്കൻ സംഗീതജ്ഞനായ മൈക്കൽ ജാക്സന്റെ ആത്മകഥയാണ് മൂൺവാക്ക്. 1988 ലാണ് ഇത് പുറത്തിറങ്ങിയത്. ജാക്സന്റെ പ്രശസ്തമായ നൃത്തമായ മൂൺവാക്ക് എന്നതിൽ നിന്നാണ് ഈ പേരു സ്വീകരിച്ചിട്ടുള്ളത്.ഈ പുസ്തകം ജാക്വിലീൻ കെന്നഡിയാണ് എഡിറ്റ് ചെയ്തത്.ഇത് ന്യൂയോർക്ക് ടൈംസിന്റെ ഏറ്റവും കൂടുതൽ വിറ്റഴിച്ച ബുക്കുകളുടെ പട്ടികയിൽ ഒന്നാം സ്ഥാനത്തെത്തിയിട്ടുണ്ട്.


</doc>
<doc id="347519" url="https://ml.wikipedia.org/wiki?curid=347519" title="അസ്റ്റേലിയേസീ">
അസ്റ്റേലിയേസീ

സപുഷ്പികളിൽപ്പെടുന്ന ഒരു സസ്യകുടുംബമാണ് അസ്റ്റേലിയേസീ (Asteliaceae). ഏകബീജപത്ര സസ്യങ്ങളിലെ അസ്പരാഗേൽസ് നിരയിലാണ് അസ്റ്റേലിയേസീ സസ്യകുടുംബത്തെ ഉൾപ്പെടുത്തിയിരിക്കുന്നത്.

മരങ്ങൾ, ഓഷധികൾ, കുറ്റിചെടികൾ എന്നിവ ഉൾപ്പെടുന്ന ഈ സസ്യകുടുംബത്തിലെ സ്പീഷിസുകളെ ഓസ്ട്രേലിയ, അന്റാർട്ടിക്ക, ദക്ഷിണ ഭൂഗോളത്തിൽ ദക്ഷിണാഫ്രിക്ക ഒഴികെയുള്ള പ്രദേശങ്ങളിൽ വ്യാപകമായും കാണപ്പെടുന്നവയാണ്. ഈ സസ്യകുടുംബത്തിൽ 3 ഓ 4 ഓ ജീനസ്സുകളിലായി 37 ഓളം സ്പീഷിസുകളാണുള്ളത്. 

പ്ലാന്റ് ലിസ്റ്റ് 2016 ലെ കണക്കുകളനുസരിച്ച് 4 ജീനസ്സുകളാണ് ഈ കുടുംബത്തിനുള്ളത്. 



</doc>
<doc id="347521" url="https://ml.wikipedia.org/wiki?curid=347521" title="സസ്യവൈറസ്">
സസ്യവൈറസ്

സസ്യങ്ങളെ ബാധിക്കുന്ന വൈറസുകളാണ് സസ്യവൈറസുകൾ. ഒരു ആതിഥേ‌യകോശത്തിന്റെ സഹായമില്ലാതെ വിഭജിക്കുന്നതിന് കഴിവില്ലാത്ത വൈറസുകളാണിവ. ജന്തുക്കളിൽ കണ്ടെത്തിയതുപോലെ വിപുലമായ തരത്തിൽ സസ്യവൈറസുകളെക്കുറിച്ച് പഠനം നടന്നിട്ടില്ല. എങ്കിലും വൈറസ് പഠനങ്ങളിൽ സവിശേഷ ശ്രദ്ധയാകർഷിച്ച സസ്യവൈറസാണ് ടൊബാക്കോ മൊസൈക് വൈറസ്. പ്രതിവർഷം ലോകമെമ്പാടും 60 ബില്യൺ യു.എസ്. ഡോളർ വിളവുനഷ്ടമുണ്ടാക്കുന്ന വൈറസുകളിൽ ഇവയും ഉൾപ്പെടുന്നു. 73 ജീനസുകളും 49 ഫാമിലികളുമായി സസ്യവൈറസുകളെ തരംതിരിച്ചിട്ടുണ്ട്. ഇവയിൽ മിക്കതും കാർഷികവൃത്തിയുമായി ബന്ധപ്പെട്ട സസ്യങ്ങളിലെ വൈറസുകളുടെ വിഭാഗങ്ങളാണ്. 

ഒരു സസ്യത്തിൽ നിന്നും മറ്റൊന്നിലേയ്ക്ക് വൈറസുകൾക്ക് സഞ്ചരിക്കണമെങ്കിൽ ചില പ്രത്യേകസംവിധാനങ്ങൾ വൈറസുകൾ അനുവർത്തിക്കണം. സസ്യങ്ങൾ ഒരിടത്തുനിന്നും മറ്റൊരിടത്തേയ്ക്ക് സഞ്ചരിക്കാത്തതിനാൽ ഷഢ്പദങ്ങൾ പോലുള്ള വാഹകർ അഥവാ വെക്ടറുകൾ സസ്യവൈറസുകൾക്കാവശ്യമാണ്. സസ്യകോശങ്ങൾക്കുപുറമേ കട്ടിയുള്ള കോശഭിത്തിയുള്ളതിനാൽ സസ്യകോശങ്ങളിൽ പ്രവേശിക്കുന്നതിന് കോശഭിത്തിയിലെ കോശദ്രവ്യചാനലുകളായ പ്ലാസ്മോഡെസ്മേറ്റ ഉപയോഗിക്കുന്നു. പ്ലാസ്മോഡെസ്മേറ്റകളിലൂടെ എം ആർ.എൻ.എ കളെ കോശത്തിനുള്ളിലേയ്ക്ക് പ്രവേശിപ്പിക്കുന്നതിന് ആർ.എൻ.എ വൈറസുകൾക്ക് പ്രത്യേക സംവിധാനമുണ്ട്. 
1879 ൽ അഡോൾഫ് മേയർ എന്ന ശാസ്ത്രജ്ഞനാണ് പുകയിലച്ചെടിയിൽ ഉണ്ടാകുന്ന മൊസൈക് രോഗത്തെക്കുറിച്ച് ആദ്യമായി പഠിച്ചത്. മറ്റ് രോഗകാരികളല്ലാത്ത സസ്യങ്ങളിലേയ്ക്ക് ആദ്യമായി മൊസൈക് വൈറസുകളെ പ്രവേശിപ്പിക്കാന് ഇദ്ദേഹത്തിന് കഴിഞ്ഞു. 1892 ൽ ദിമിത്രി ഇവാനോവ്സ്കി എന്ന ശാസ്ത്രജ്ഞൻ പോഴ്സ്ലൈൻ- ചേംബർലാൻഡ് ഫിൽട്ടർ ഉപയോഗിച്ച് വൈറസുകളെ അരിക്കുന്ന നിരവധി പരീക്ഷണങ്ങൾ ചെയ്തു. 1898 ൽ മാർട്ടിനസ് ബെയ്ജറിങ്ക് എന്ന ശാസ്ത്രകാരൻ ഇത്തരം പരീക്ഷണങ്ങൾ തുടരുകയും മൊസൈക് രോഗത്തിനുനിദാനം ബാക്ടീരിയ പോലുള്ള സൂക്ഷ്മജീവികളല്ല, മറിച്ച് ജീവദ്രവ്യരൂപത്തിൽ പകരുന്ന വസ്തുവാണ് രോഗകാരി എന്നഭിപ്രായപ്പെട്ടു (കണ്ടാജിയം വിവം ഫ്ലൂയിഡം). 
വൈറസുകൾ എന്ന ആശയം കണ്ടെത്തിയശേഷം രോഗവ്യപനത്തിനനുസരിച്ച് വൈറസുകളെ തരംതിരിക്കുന്നതിനുള്ള ശ്രമങ്ങൾ ആരംഭിച്ചു. 1939 ൽ ഹോംസ് എന്ന ശാസ്ത്രജ്ഞൻ 19 സസ്യവൈറസുകളെ തരംതിരിച്ച് പ്രസിദ്ധീകരിച്ചു. 1999 ൽ 977 സസ്യവൈറസ് സ്പീഷീസുകളെ ഔദ്യോഗികമായി അംഗീകരിച്ചു.
വെൻഡെൽ സ്റ്റാൻലി (Wendell Stanley)യാണ് ടൊബാക്കോ മൊസൈക് വൈറസുകളെ (TMV) ആദ്യമായി വേർതിരിച്ചെടുത്തത്. 1935 ൽ ഈ കണ്ടെത്തൽ അവതരിപ്പിച്ചെങ്കിലും വൈറസുകളിലെ ആർ.എൻ.എയാണ് രോഗകാരണമാകുന്നത് എന്ന നിഗമനത്തിലെത്താൻ അദ്ദേഹത്തിന് കഴിഞ്ഞില്ല. രസതന്ത്രത്തിൽ 1946 ൽ ഈ കണ്ടെത്തലിന് നോബൽ സമ്മാനം ലഭിച്ചു. 1950ൽ രണ്ട് ലാബുകളിൽ ടൊബാക്കോ മൊസൈക് വൈറസിന്റെ ആർ.എൻ.എ വർതിരിച്ചെടുത്തതുവഴി ആർ.എൻ.എ കൾ രോഗകാരണമാണെന്ന നിഗമനം ബലപ്പെട്ടു. പുതിയ രോഗകാരണമായ വസ്തുക്കളെ ഉത്പാദിപ്പിക്കുന്നതിന് വൈറസുകളിലെ ആർ.എൻ.എയ്ക്ക് കഴിവുണ്ട്.
ഇലക്ട്രോൺ മൈക്രോസ്കോപ്പിലൂടെ മാത്രം കാണാനാകുന്നവിധത്തിൽ അതിസൂക്ഷ്മമാണ് വൈറസുകൾ. വൈറൽ ജീനോമിനെ പൊതിയുന്ന ഒരു പ്രോട്ടീൻ കവചമാണ് ഇവയിലെ മുഖ്യഘടന. വൈറസ് ഭാഗങ്ങളുടെ കൂട്ടിച്ചേർക്കലുകൾ നിരന്തരം നടക്കുന്ന പ്രക്രിയയാണ്.
50 ശതമാനത്തിലധികം സസ്യവൈറസുകളും ദണ്ഡാകൃതിയിലുള്ള വൈറസുകളാണ്. മിക്കവയിലും ദണ്ഡാകൃതിയിലുള്ള എസ്.എസ്. ആർ.എൻ.എ യാണുള്ളത്. ബഹുരൂപമുള്ള (പ്ലിയോമോർഫിക്)വയും ബാസില്ലസ് രൂപത്തിലുള്ളവയും ബുള്ളറ്റ് രൂപത്തിലുള്ളവയും ഇക്കൂട്ടത്തിലുണ്ട്. 
വൈറസ് ഘടനയുടെ നീളം ഏകദേശം 300-500 വരെ നാനോമീറ്റർ വരും. ഒപ്പം അവയുടെ വ്യാസം ഏകദേശം 15-20 നാനോമീറ്ററാണ്. വൃത്താകൃതിയിലുള്ള ഒരു ഡിസ്ക് പ്രതലത്തിൽ പ്രോട്ടീൻ സബ് യൂണിറ്റുകൾ അടുക്കിയിരിക്കുന്നു. വൈറസ് ജീനോമിന്റെ സാന്നിദ്ധ്യത്തിൽ ഡിസ്കുകൾ ഒന്നിനുപുറമേ ഒന്നായി അടുക്കിയിട്ടുണ്ട്. ഇതിനുള്ളിലെ ഒരു ട്യൂബിനുള്ളിലാണ് ന്യൂക്ലിക് അമ്ലം സ്ഥിതിചെയ്യുന്നത്.
ഐസോമെട്രിക് ഘടനാരൂപമുള്ള വൈറസ് പാർട്ടിക്കിളുകളുമുണ്ട്. ഇവയ്ക്ക് 25-50 നാനോമീറ്റർ വ്യാസം വരാം. വളരെ ചെറിയ എണ്ണം വൈറസുകൾക്ക് പ്രോട്ടീൻ കവചത്തിനുപുറമേ ലിപ്പിഡിന്റെ ആവരണവും വരാം. സസ്യകോശസ്തരത്തിൽ നിന്നും രൂപപ്പെടുന്നവയാണിവ. 


</doc>
<doc id="347525" url="https://ml.wikipedia.org/wiki?curid=347525" title="ഹർദീപ് സിംഗ്">
ഹർദീപ് സിംഗ്

ഇന്ത്യയിലെ ഒരു ഗുസ്തി താരമാണ് ഹർദീപ് സിങ്. ഗ്രീകോ-റോമൻ ഗുസ്തി ഇനത്തിലാണ് ഇദ്ദേഹം പരിശീലനം നേടുന്നത്. ഈ ഇനത്തിൽ 2013ലെ കോമൺവെൽത്ത ചാംപ്യനാണ് ഇദ്ദേഹം. 206ലെ ഏഷ്യൻ ഗുസ്തി ചാംപ്യൻഷിപ്പിൽ ഇദ്ദേഹം റണ്ണറപ്പായിരുന്നു. ഗ്രീകോ-റോമൻ ഗുസ്തി ഇനത്തിൽ 2016ലെ റിയോ ഒളിമ്പിക്‌സിൽ മത്സരിക്കാൻ ഇദ്ദേഹം യോഗ്യത നേടി.

1990 ഡിസംബർ 20ന് ഹരിയാനയിലെ ജിന്ദ് ജില്ലയിൽ ഒരു കാർഷിക കുടുംബത്തിലാണ് ഹർദീപ് ജനിച്ചത്. സ്‌കൂൾ പഠന കാലത്ത് തന്നെ ഗുസ്തി പരിശീലനം ആരംഭിച്ചു. സ്‌പോർട്‌സ് അഥോറിറ്റി ഓഫ് ഇന്ത്യയുടെ പ്രാദേശിക കേന്ദ്രത്തിൽ മൂന്നു വർഷത്തെ പരിശീലനം നേടി. ഡൽഹിയിലെ ചിത്രശാല സ്റ്റേഡിയത്തിൽ നാലു വർഷത്തെ പരിശീലനം പൂർത്തിയാക്കി. ഈ സമയത്ത് ഇന്ത്യൻ റെയിൽവേയിൽ ജോലി ലഭിച്ചു. തുടക്കത്തിൽ ഫ്രീസ്റ്റൈൽ ഗുസ്തിയിലാണ് പരിശീലനം തുടങ്ങിയത്. 2009ലെ ദേശീയ ജൂനിയർ ഗുസ്തി ചാംപ്യൻഷിപ്പിന് ശേഷം ഗ്രീകോ-റോമൻ ഗുസ്തിയിലേക്ക്‌ ചുവട്മാറി.



</doc>
<doc id="347530" url="https://ml.wikipedia.org/wiki?curid=347530" title="വിനേഷ് ഫോഗാട്ട്">
വിനേഷ് ഫോഗാട്ട്

2014  ഗ്ലാസ്‌കോ കോമൺവെൽത്ത് ഗെയിംസിൽ 48 കിലോഗ്രാം ഫ്രീസ്‌റ്റൈൽ ഗുസ്തിയിൽ സ്വർണ മെഡൽ ജേതാവ് ആയ ഇന്ത്യൻ വനിതാ ഗുസ്തി താരമാണ് വിനേഷ് ഫോഗാട്. 2010ലെ കോമൺവെൽത്ത് ഗെയിംസിൽ 55 കിലോഗ്രാം ഫ്രീസ്‌റ്റൈൽ ഗുസ്തിയിൽ സ്വർണ മെഡൽ ജേതാവ് ആയ ഗീത ഫൊഗാഗാട്ടും അതേ മത്സരത്തിൽ 51 കിലോഗ്രാം ഫ്രീസ്‌റ്റൈൽ ഗുസ്തിയിൽ വെള്ളി മെഡൽ നേടിയ ബബിത കുമാരിയും ഇവരുടെ പിതൃസഹോദരനും മുതിർന്ന ഒളിമ്പിക് കോച്ചും ഗുസ്തി താരവുമായിരുന്ന മഹാവിർ സിങ് ഫോഗാട്ടിന്റെ മക്കളാണ്‌.

1994 ഓഗസ്റ്റ് 25ന് ഹരിയാനയിലെ ബലാലിയിൽ ഗുസ്തിതാരം മഹാവീർ സിംഗ് ഫോഗട്ടിന്റെ ഇളയ സഹോദരൻ രാജ്പാലിന്റെ മകളായി ജനിച്ചു.



</doc>
<doc id="347533" url="https://ml.wikipedia.org/wiki?curid=347533" title="രവിന്ദർ ഖത്രി">
രവിന്ദർ ഖത്രി

ഇന്ത്യയിലെ ഒരു ഗുസ്തി താരമാണ് രവിന്ദർ ഖത്രി. 85 കിലോഗ്രാം ഗ്രീകോ-റോമൻ ഗുസ്തി വിഭാഗത്തിലാണ് ഇദ്ദഹം മത്സരിക്കുന്നത്.

ഹരിയാനയിലെ ജജ്ജാർ ജില്ലയിലെ അഖറാസ് ഗ്രാമത്തിൽ ഒരു കർഷകന്റെ മകനായി 1992 മെയ് 15ന് ജനിച്ചു.

2016ൽ പൂനയിലെ ആർമി ഇൻസ്റ്റിറ്റിയൂട്ട് ഓഫ് സ്‌പോർട്‌സിൽ സെലക്ഷൻ ലഭിച്ചു. 2011 ജാട്ട് റെജിമെന്റിൽ ജൂനിയർ കമ്മീഷണർ ഓഫീസറായി.

2016 മാർച്ചിൽ നടന്ന ഏഷ്യൻ ഗുസ്തി ഒളിമ്പിക് യോഗ്യതാ ടൂർണമെന്റിൽ 85 കിലോഗ്രാം ഗ്രീകോ-റോമൻ വിഭാഗത്തിൽ വെങ്കല മെഡൽ നേടി. ഒന്നും രണ്ടും സ്ഥാനക്കാർക്കെ ഒളിമ്പിക്‌സിൽ പങ്കെടുക്കാൻ യോഗ്യത ലഭിച്ചൊള്ളു. 2016 റിയോ ഒളിമ്പിക്‌സിന് യോഗ്യത നേടാനായില്ല. എന്നാൽ, 
ടൂർണമെന്റിൽ വെള്ളിമെഡൽ നേടിയ കിർഗിസ്ഥാന്റെ ജനർബെക് കെൻജീവ് ഉത്തേജക മരുന്ന് പരിശോധനയിൽ പരാജയപ്പെട്ടതിനാൽ 2016മെയിൽ ഒളിമ്പിക്‌സിൽ പങ്കെടുക്കാൻ യോഗ്യനായി.
പുരുഷ വിഭാഗം ജിആർ(ഗ്രീക്കോ റോമൻ) 86 കിലോഗ്രാമിലാണ് രവിന്ദർ റിയോ ഒളിമ്പിക്‌സിൽ മത്സരിച്ചിത്. ഗുസ്തിയിൽ ഗ്രീക്കോ റോമൻ 85 കിലോഗ്രാം വിഭാഗത്തിൽ രവിന്ദർ ഖത്രിയെ ഹംഗറിയുടെ വിക്ടർ ലോറിൻസ് പരാജയപ്പെടുത്തി്. സ്‌കോർ 0-9


</doc>
<doc id="347537" url="https://ml.wikipedia.org/wiki?curid=347537" title="ശിവാനി കടാരിയ">
ശിവാനി കടാരിയ

ഇന്ത്യയിലെ ഒരു വനിതാ നീന്തൽ താരമാണ് ശിവാനി കടാരിയ.
റിയോ ഒളിമ്പിക്‌സ് നീന്തൽ മത്സരത്തിൽ വനിതകളുടെ ഫീറ്റ്‌സ് ഇനത്തിൽ പങ്കെടുക്കാൻ യോഗ്യത നേടി. വനിതകളുടെ ഫീറ്റ്‌സിൽ ശിവാനി കടാരിയ 41ആം സ്ഥാനത്തായി പുറത്തായി. രണ്ടു മിനിറ്റ് 09.30 സെക്കന്റിനാണ് കടാരിയ ഫീറ്റ്‌സ് പൂർത്തിയാക്കിയത്.

 റിയോയിൽ 200 മീറ്റർ ഫ്രീസ്‌റ്റൈൽ ഹീറ്റ്‌സിൽ മത്സരിച്ച ശിവാനി കടാരിയ 28ാം സ്ഥാനത്ത് ഫിനിഷ് ചെയ്ത് പ്രാഥമിക റൗണ്ടിൽതന്നെ പുറത്തായി.

ഹരിയാന സ്വദേശിയാണ്. ആറാം വയസ്സ് മുതൽ നീന്തൽ പരിശീലനം ആരംഭിച്ചു. വീടിന് സമീപത്തുള്ള ബാബ ഗംഗ് നാഥ് നീന്തൽ കേന്ദ്രത്തിലാണ് പരിശീലനം തുടങ്ങിയത്.പിതാവ് ഹർബീർ, മീന കടാരിയയാണ് മാതാവ്.


</doc>
<doc id="347541" url="https://ml.wikipedia.org/wiki?curid=347541" title="സായ്കോം മീരബായി ചാനു">
സായ്കോം മീരബായി ചാനു

ഇന്ത്യയിലെ ഒരു വനിതാ ഭാരോദ്വഹന താരമാണ് സായ്കോം മീരബായി ചാനു

മണിപ്പൂരിലെ ഈസ്റ്റ് ഇംഫാലിൽ 1994 ഓഗസ്റ്റ് എട്ടിന് ജനിച്ചു.



</doc>
<doc id="347544" url="https://ml.wikipedia.org/wiki?curid=347544" title="അനിർബൻ ലാഹിരി">
അനിർബൻ ലാഹിരി

ഇന്ത്യയിലെ ഒരു ഗോൾഫ് കളിക്കാരനാണ് അനിർബൻ ലാഹിരി. നിലവിൽ യൂറോപ്യൻ ടൂർ, ഏഷ്യൻ ടൂർ, പ്രഫഷണൽ ഗോൾഫേർസ് അസോസിയേഷൻ ഓഫ് അമേരിക്ക ടൂർ (പിജിഎ ടൂർ) എന്നിവയിൽ കളിക്കുന്നു.

1987 ജൂൺ 29ന് പൂനയിൽ ജനിച്ചു. എട്ടാം വയസ്സിൽ പിതാവായ ഡോക്ടർ തുഷാർ ലാഹിരിയിൽ നിന്ന് ഗോൾഫ് കളിയിൽ പരിശീലനം നേടാൻ ആരംഭിച്ചു.
ബാംഗ്ലൂരിൽ താമസിക്കുന്നു. ബംഗാളി, പഞ്ചാബ്, ഇംഗ്ലീഷ് ഭാഷകൾ സംസാരിക്കും. 2014 മെയിൽ ഇപ്‌സ ജംവാലിനെ വിവാഹം ചെയ്തു.


=== യൂറോപ്യൻ ടൂർ വിജങ്ങൾ
(2)===

Co-sanctioned with the Asian Tour

European Tour playoff record (1–0)

DNP = Did not play<br>
CUT = missed the half-way cut<br>
"T" indicates a tie for a place<br>
Yellow background for top-10



</doc>
<doc id="347545" url="https://ml.wikipedia.org/wiki?curid=347545" title="ശിവ് ചൗരസ്യ">
ശിവ് ചൗരസ്യ

ഇന്ത്യയിലെ ഒരു പ്രമുഖ ഗോൾഫ് കളിക്കാരനാണ് ശിവ് ചൗരസ്യ. ചിപ്പുറ്റ്‌സിയ , ചോ എന്നീ പേരുകളിൽ ഇദ്ദേഹം അറിയപ്പെടുന്നുണ്ട്. 1997മുതലാണ് പ്രഫഷണൽ ഗോൾഫ് കളിക്കാരനായി അറിയപ്പെടാൻ തുടങ്ങിയത്.
ഹീറോ ഇന്ത്യൻ ഓപ്പൺ എന്ന് അറിയപ്പെടുന്ന ഇന്ത്യൻ ഓപ്പൺ ഗോൾഫ് ടൂർണമെന്റിൽ രണ്ടു തവണ രണ്ടാമനായിട്ടുണ്ട്..
1978 മെയ് 15ന് കൊൽകത്തയിൽ ജനിച്ചു. കൊൽകത്തയിലെ റോയൽ കൽക്കത്ത ഗോൾഫ് ക്ലബ്ബിന്റെ പരിപാലകനായിരുന്നു ചൗരസ്യയുടെ പിതാവ്. ഈ ഗോൾഫ് ക്ലബ്ബിൽ നിന്നാണ് പത്താം വയസ്സിൽ ഇദ്ദേഹം പരിശീലനം ആരംഭിച്ചത്.








</doc>
<doc id="347555" url="https://ml.wikipedia.org/wiki?curid=347555" title="എല്യൂദ് കിപ്ചൊഗെ">
എല്യൂദ് കിപ്ചൊഗെ

കെനിയൻ ദീർഘദൂര ഓട്ടക്കാരനും 2016-റയോ ഒളിമ്പിക്സിലെ പുരുഷവിഭാഗം മാരത്തൺ സ്വർണം വിജയിയാണ് എല്യൂദ് കിപ്ചൊഗെ .(ജ:5 നവം: 1984) രണ്ട് മണിക്കൂർ എട്ട്മിനിറ്റ് നാല്പത്തിനാല് സെക്കൻഡ് കൊണ്ടാണ് എല്യൂദ് സ്വർണം നേടിയത്. 2003 ൽ IAAF സംഘടിപ്പിച്ച മത്സരത്തിൽ 5000 മീറ്റർ ഓട്ടത്തിൽ ലോക ജൂനിയർ ജേതാവ് ആയതോടെയാണ് കിപ്ചൊഗെയെ ലോകം ശ്രദ്ധിയ്ക്കുന്നത്.



</doc>
<doc id="347556" url="https://ml.wikipedia.org/wiki?curid=347556" title="കേരള ഗ്രന്ഥശാലാപ്രസ്ഥാനം">
കേരള ഗ്രന്ഥശാലാപ്രസ്ഥാനം

മലയാളികളുടെ സാംസ്കാരിക ജീവിതത്തിന്റെ പ്രതിഫലനമാണ് ഗ്രന്ഥശാലാപ്രസ്ഥാനം. ഒരു ജനതയുടെ സാമൂഹ്യസാംസ്കാരിക നവോത്ഥാനത്തിന്റെ ഭാഗമായി രൂപപ്പെട്ട കേരളഗ്രന്ഥശാലസംഘം ജനാധിപത്യ അടിത്തറയിൽ വളർന്നു വികസിച്ചതാണ്. കേരളത്തിലേതുപോലൊരു ഗ്രന്ഥശാലാപ്രസ്‌ഥാനം ഇന്ത്യയിൽ മറ്റൊരു.

</doc>
<doc id="347558" url="https://ml.wikipedia.org/wiki?curid=347558" title="ബ്ലാക്ക് ഓർ വൈറ്റ്">
ബ്ലാക്ക് ഓർ വൈറ്റ്

അമേരിക്കൻ സംഗീതജ്ഞൻ മൈക്കൽ ജാക്സൺ എഴുതി സംവിധാനം ചെയ്ത് അവതരിപ്പിച്ച ഒരു ഗാനമാണ് ബ്ലാക്ക് ഓർ വൈറ്റ്. ഇതിന്റെ സഹസംവിധാനം ബിൽ ബോട്ട്റെൽ ആണ് നിർവഹിച്ചിട്ടുള്ളത്. ജാക്സന്റെ എട്ടാമത്തെ സ്റ്റുഡിയോ ആൽബമായ ഡെയ്ഞ്ചൊറസിലെ ആദ്യത്തെ ഗാനമായി 1991 നവംബർ 11 നാണിത് പുറത്തിറങ്ങിയത്.

വളരെ വലിയ വിജയമായിരുന്ന ഈ ഗാനം 1991 ലെ ഏറ്റവും കൂടുതൽ വിറ്റഴിച്ച രണ്ടാമത്തെ ഗാനമായിരുന്നു. അമേരിക്കൻ ബിൽബോർട് ഹോട്ട് 100 ചാർട്ടിൽ ഏഴു വാരം ഒന്നാം സ്ഥാനത്തായി ഈ ഗാനം.

ഈ ഗാനത്തിന്റെ വീഡിയോ വളരെ വിവാദമായി മാറിയ ഒന്നായിരുന്നു. 27 രാജ്യങ്ങളിൽ ഒരേ സമയം പ്രദർശനം നടത്തിയ ഈ വീഡിയോ 50 കോടി ജനങ്ങളാണ് ടിവിയിൽ തത്സമയം വീക്ഷിച്ചത്. ലൈംഗികതയും അതുപോലെ ആക്രമണസ്വഭാവവുമടങ്ങിയ ഇത് 14 മിനിട്ടു ദൈർഘ്യമേറിയതായിരുന്നു. ഈ ഭാഗങ്ങൾ പിന്നീട് ഒഴിവാക്കുകയും ജാക്സൻ മാപ്പു പറയുകയും ചെയ്തു. ജാക്സണോടു കൂടി മാക്കുലൈ കുശക്കിൻ, പിഗി ലിപ്റ്റൻ, ജോർജ്ജ് വെൻഡറ്റ് എന്നിവർ ഈ വീഡിയോയിൽ അഭിനയിച്ചു. സംഗീത വീഡിയോകൾ മോർഫിങ്ങ് സാങ്കേതികവിദ്യ ഉപയോഗിക്കാൻ തുടങ്ങിയത് ഈ വീഡിയോ മുതലാണ്.


</doc>
<doc id="347560" url="https://ml.wikipedia.org/wiki?curid=347560" title="സ്ക്രീം">
സ്ക്രീം

അമേരിക്കൻ സംഗീതജ്ഞൻ മൈക്കൽ ജാക്സൺ ന്റെയും സഹോദരി ജാനറ്റ് ജാക്സൺന്റെയും പ്രശസ്തമായ ഒരു ഗാനമാണ് "സ്ക്രീം"/"ചൈൽഡ്ഹുഡ്". തന്റെ ഒമ്പതാമത്തെ സ്റ്റുഡിയോ ആൽബമായ ആദ്യ ഗാനമായിട്ടാണ് ഇത് പുറത്തിറങ്ങിയത്. ഈ ഗാനം മാധ്യമങ്ങളെ കടന്നാക്രമിക്കുന്നതായിരുന്നു. പ്രത്യേകിച്ച് 1993 ലൈംഗികാരോപണ സമയത്ത് തനിക്ക് മാധ്യമങ്ങളിൽ നിന്ന് നീതി ലഭിച്ചില്ലെന്ന് ജാക്സൺ അവകാശപ്പെടുന്നു. ബിൽബോർട് ഹോട്ട് 100 ചാർട്ടിൽ അഞ്ചാം സ്ഥാനത്തെത്തിയ ഈ ഗാനം ഏറ്റവും കൂടുതൽ പണം മുടക്കി നിർമ്മിച്ച ഗാനം എന്നയിനത്തിൽ ഗിന്നസ് പുസ്തകം ത്തിൽ ഇടം പിടിച്ചിട്ടുണ്ട്. ഇത് 1996ൽ മികച്ച സംഗീത വീഡിയോ എന്ന ഇനത്തിൽ ഗ്രാമി പുരസ്കാരത്തിനർഹമായി. ഇതിന്റെ മറുവശത്ത് ഈ ഗാനത്തിനോടുകൂടെ ജാക്സന്റെ ചൈൽഡ്ഹുഡ് എന്ന ഗാനവും അടങ്ങിയിട്ടുണ്ട്.


</doc>
<doc id="347564" url="https://ml.wikipedia.org/wiki?curid=347564" title="ബഹുകേന്ദ്രീകൃത ഭാഷ">
ബഹുകേന്ദ്രീകൃത ഭാഷ

നിരവധി മാനകഭാഷാരൂപങ്ങൾ ഉള്ള ഒരു ഭാഷയെ ആണ് ബഹുകേന്ദ്രീകൃത ഭാഷ (Pluricentric language) എന്നു വിളിക്കുന്നത്. ഇംഗ്ലീഷ്, ഫ്രഞ്ച്, പോർച്ചുഗീസ്, ജർമ്മൻ, പേർഷ്യൻ, കൊറിയൻ, സെർബോ-ക്രോയേഷ്യൻ, സ്വാഹിലി, സ്വീഡിഷ്, സ്പാനിഷ്, അറബി, അർമേനിയൻ, ബംഗാളി, ഹിന്ദുസ്ഥാനി, ഇന്തോനേഷ്യൻ/മലയ്, ചൈനീസ് എന്നിവ ബഹുകേന്ദ്രീകൃത ഭാഷകൾക്ക് ഉദാഹരണങ്ങളാണ്.

ഒരേയൊരു മാനകരൂപം മാത്രമുള്ള ഭാഷയെ ഏകകേന്ദ്രീകൃത ഭാഷ എന്നു വിളിക്കുന്നു. റഷ്യൻ, ജാപ്പനീസ്, ഐസ്‌ലാന്റിക് തുടങ്ങിയവ ഉദാഹരണങ്ങളാണ്.


</doc>
<doc id="347572" url="https://ml.wikipedia.org/wiki?curid=347572" title="അയാ കോഡ">
അയാ കോഡ

ഒരു ജാപ്പനീസ് എഴുത്തുകാരിയാണ് അയാ കോഡ (Aya Kōda). എഴുത്തുകാരനായ കോഡ റോഹന്റെ രണ്ടാമത്തെ പുത്രിയാണ്. 1904 സെപ്തംബർ 1 നു ജനിച്ചു. അയാ കോഡായുടെ പുത്രി തമ അവോകിയും പേരക്കുട്ടി നാവൊ അവോകിയും എഴുത്തുകാരാണ്. കോഡ ടോക്കിയോയിലാണ് ജനിച്ചത്. അയാ കോഡയ്ക്ക് അഞ്ചുവയസ്സായപ്പോൾ അമ്മയും, പിന്നീട് സഹോദരങ്ങളും മരിച്ചു. ടോക്കിയോ വിമെൻസ് സ്കൂളിലാണ് അയാ കോഡ പഠിച്ചത്. കുറോയ് സുസൊ എന്ന കൃതിയ്ക്ക് യോമിയുരി അവാർഡ് ലഭിച്ചു. നാഗരേരു എന്ന നോവൽ ചലച്ചിത്രം ആയിട്ടുണ്ട്. 


"Aya Koda: Feminist and dutiful daughter", by Donald Richie, The Japan Times, Tuesday, Jan. 18, 2000.


</doc>
<doc id="347573" url="https://ml.wikipedia.org/wiki?curid=347573" title="താക്കു മിക്കി">
താക്കു മിക്കി

താക്കു മിക്കി (Taku Miki) എന്ന തൂലികാനാമത്തിൽ എഴുതിയിരുന്ന തൊമിത മിക്കി (Tomita Miki) ഒരു ജാപ്പനീസ് കവിയും നോവലിസ്റ്റുമായിരുന്നു. താക്കു മിക്കി 1935 മെയ് 13 ന് ടോക്കിയോയിൽ ജനിച്ചു. മഞ്ചുക്കുവോ എന്ന സ്ഥലത്താണ് ജീവിച്ചത്. 1946 ൽ ജപ്പാനിലേക്കു തിരിച്ചുവന്നു. 1959ൽ വസേദ സർവകലാശാലയിൽ നിന്ന് റഷ്യൻ സാഹിത്യത്തിൽ ബിരുദം നേടി. കോളേജ് വിദ്യാഭ്യാസകാലത്തു ബങ്കാക്കു സോഷിക്കി എന്ന മാഗസിനിൽ നിരൂപണങ്ങളും കവിതകളും എഴുതിയിരുന്നു. 

ടോക്കിയോ ഗോസെൻ സഞ്ജി(3 AM in Tokyo - 1966), ഹോറോബിത കുനി നോ താബി(Travels in a Ruined country- 1969), ഹൊഗേകി നൊ അതൊ ദേ(After the Bombardment - 1973) എന്നിവയാണ് മിക്കിയുടെ പ്രമുഖകൃതികൾ



"Face à Google, la résistance s'organise partout". Courrier International (in French). 19 November 2009. Retrieved 31 December 2010.


</doc>
<doc id="347575" url="https://ml.wikipedia.org/wiki?curid=347575" title="ഗണപതി കൃഷ്ണൻ">
ഗണപതി കൃഷ്ണൻ

ഇന്ത്യക്കാരനായ ഒരു നടത്തമത്സരകാരൻ ആണ് ഗണപതി കൃഷ്ണൻ. 2016 റിയോ ഒളിംപിക്സിൽ ഇദ്ദേഹം ഇന്ത്യയെ പ്രധിനിധികരിച്ചു മത്സരിച്ചു.


</doc>
<doc id="347589" url="https://ml.wikipedia.org/wiki?curid=347589" title="കുമാരപുരം കൂട്ടക്കൊല">
കുമാരപുരം കൂട്ടക്കൊല

1996 ഫെബ്രുവരി 11 ന് 24 തമിഴ് അഭയാർത്ഥികളെ ശ്രീലങ്കൻ സുരക്ഷാ സേന വെടിവെച്ചു കൊന്നു. ഈ സംഭവം, കുമാരപുരം കൂട്ടക്കൊല, എന്നറിയപ്പെടുന്നു. 1996 ലെ ട്രിങ്കോമാലീ കൂട്ടക്കൊല അല്ലെങ്കിൽ 1996 ലെ കിള്ളിവെഡ്ഡി കൂട്ടക്കൊല എന്നും ഇവ അറിയപ്പെടുന്നു. 13 സ്ത്രീകളും, പത്തു വയസ്സിനു താഴെ പ്രായമുള്ള 9 കുട്ടികളും ഉൾപ്പെടെ, 24 പേരാണു ഈ ആക്രമണത്തിൽ കൊല്ലപ്പെട്ടത്. 28 ഓളം പേർക്കു ഗുരുതരമായി പരുക്കേൽക്കുകയും ചെയ്തു. സംഭവത്തിനുത്തരവാദികളായ സൈനികരേയും, സമാന്തര സൈന്യത്തിലെ അംഗങ്ങളേയും പിന്നീട് സർക്കാർ അറസ്റ്റു ചെയ്തു. 2004 ൽ ഈ കേസിലുള്ള വിചാരണ തുടങ്ങി.
ശ്രീലങ്ക ബ്രിട്ടന്റെ കോളനി ആയിരുന്ന കാലത്ത് 60ശതമാനത്തോളം, സർക്കാർ ജോലികളും, ന്യൂനപക്ഷമായ ശ്രീലങ്കൻ തമിഴ് അഭയാർത്ഥികൾക്കായിരുന്നു. ശ്രീലങ്കൻ ജനസംഖ്യയുടെ 15 ശതമാനത്തോളം മാത്രമേ ഈ സമൂഹം ഉണ്ടായിരുന്നുള്ളു. തമിഴർക്ക് ഏറെ പ്രാതിനിധ്യമുള്ള പ്രദേശമായ ജാഫ്നയിൽ ക്രിസ്ത്യൻ മിഷണറിമാരുടേയും, ഹൈന്ദവ നവോത്ഥാനപ്രസ്ഥാനത്തിന്റേയും ഒക്കെ കൊണ്ട് ലഭ്യമായ പാശ്ചാത്യ വിദ്യാഭ്യാസത്തിന്റെ സഹായം കൊണ്ടായിരുന്നു ഇത്. 1948 ൽ ശ്രീലങ്ക സ്വതന്ത്രമായതിനെത്തുടർന്ന്, ഈ തമിഴ് സമൂഹത്തിനു നേരെ കടന്നാക്രമണങ്ങളുണ്ടായി. ഇതു വിമത ഗ്രൂപ്പുകൾ സൃഷ്ടിക്കുന്നതിലേക്കും, തദ്വാരാ രൂക്ഷമായ ആഭ്യന്തര സംഘർഷങ്ങളിലേക്കു വഴിവെച്ചു.
1996 ഫെബ്രുവരി 11 ആം തീയതി ട്രിങ്കോമാലി ജില്ലയിലെ, കുമാരപുരത്താണു ഈ കൂട്ടക്കൊല നടന്നത്. ആംനസ്റ്റി ഇന്റർനാഷണലിന്റെ കണക്കു പ്രകാരം, 24 സാധാരണക്കാരായ ജനങ്ങളാണ് ഈ അക്രമത്തിൽ കൊല്ലപ്പെട്ടത്. ഇതിൽ 13 പേർ സ്ത്രീകളായിരുന്നു, 12 വയസ്സിനു താഴെയുള്ള ഏഴു കുട്ടികളുണ്ടായിരുന്നു. ദെഹിവാട്ടേ സൈനിക ക്യാംപിനു സമീപമായിരുന്നു സംഭവം നടന്നത്. ശ്രീലങ്കൻ സർക്കാരിന്റെ സമാന്തര സൈനിക സംഘടനയിലെ അംഗങ്ങളും ഈ കൂട്ടക്കൊലക്കു നേതൃത്വം കൊടുത്തവരിലുണ്ടായിരുന്നു. സംഭവം നടന്നതിനു ഏതാനും മണിക്കൂറുകൾക്കു മുമ്പ്, വിമതസംഘടനയായ തമിഴീഴ വിടുതലൈപ്പുലികൾ ശ്രീലങ്കൻ സൈന്യത്തിലെ രണ്ടു പട്ടാളക്കാരെ കൊലപ്പെടുത്തിയിരുന്നു, ഇതിനുള്ള പ്രതികാരമായിരുന്നു കുമാരപുരം കൂട്ടക്കൊല എന്നു സംശയിക്കപ്പെടുന്നു. ദൃക്സാക്ഷികളുടെ മൊഴികൾ പ്രകാരം, "തമിഴന്മാർക്കു മരണം" എന്നു ഉറക്കെ ആക്രോശിച്ചുകൊണ്ടാണു, സൈന്യം കുമാരപുരത്തേക്കു സംഘമായി എത്തിയത്. ഗ്രാമവാസകൾ വീടിനകത്തു കടന്നു വാതിലുകൾ അടച്ചെങ്കിലും, അവയെല്ലാ തല്ലിതകർത്തു സൈന്യം അകത്തു കടന്നു.

17 വയസ്സുള്ള ധർമ്മലക്ഷ്മി എന്ന പെൺകുട്ടിയെ, തൊട്ടടുത്തുള്ള കെട്ടിടത്തിലേക്കു വലിച്ചിഴച്ചുകൊണ്ടുപോയി ക്രൂരമായി ബലാൽസംഗം ചെയ്തതിനുശേഷം വെടിവെച്ചുകൊന്നു. ഇതു തടയാൻ ശ്രമിച്ച 14 വയസ്സുകാരനായ ആന്റൺ ജോസഫ് എന്ന കുട്ടിയെ സൈന്യം വെടിവെച്ചു കൊന്നു.

സംഭവത്തെക്കുറിച്ച് സർക്കാർ അന്വേഷണം ആരംഭിച്ചുവെങ്കിലും ആരും തന്നെ ശിക്ഷിക്കപ്പെട്ടില്ല. അക്രമത്തിനുപയോഗിച്ചുവെന്നു കരുതുന്ന ആയുധങ്ങളും, മറ്റു തെളിവുകളുമെല്ലാം അതു സൂക്ഷിച്ചിരുന്ന ഓഫീസിൽ വെച്ച് അഗ്നിക്കിരയായി നശിപ്പിക്കപ്പെട്ടു.


</doc>
<doc id="347598" url="https://ml.wikipedia.org/wiki?curid=347598" title="ജെമീമ സംഗോങ്">
ജെമീമ സംഗോങ്

റിയോ 2016 ഒളിമ്പിക്സ് മാരത്തണിൽ സ്വർണം നേടിയ കെനിയൻ താരമാണ് ജെമീമ സംഗോങ് (ജ: 21 ഡിസം: 1984) 2 മണിക്കൂർ, 24 മിനിറ്റ്, 4 സെക്കൻറ് സമയമെടുത്താണ് ജെമീമ ദൂരംതാണ്ടിയത്. ബഹ്റൈനു രണ്ടാം സ്ഥാനവും എത്യോപ്യ മൂന്നാം സ്ഥാനവും ലഭിച്ചു.ജെമീമയുടെ പ്രഥമ മത്സരം ലാസ് വെഗാസ് മാരത്തണിൽ ആയിരുന്നു. 2006 ലെ ഈ മത്സരത്തിൽ രണ്ടു മണിക്കൂറും മുപ്പത്തിയഞ്ചു മിനിട്ടുകളും ഇരുപത്തിരണ്ട് സെക്കൻഡും എടുത്ത് ഒന്നാമതെത്തി.


</doc>
<doc id="347608" url="https://ml.wikipedia.org/wiki?curid=347608" title="ബീച്ച് വോളീബോൾ">
ബീച്ച് വോളീബോൾ

മണൽ പരപ്പിൽ സംഘമായി കളിക്കുന്ന ഒരു കളിയാണ് ബീച്ച് വോളീബോൾ.
ഒരു വലയ്ക്ക് അപ്പുറവും ഇപ്പുറവുമായി രണ്ടു ടീമുകളിൽ നിന്നുള്ള രണ്ടുപേർ വീതമാണ് ഇത് കളിക്കുക.
1996 മുതൽ ബീച്ച് വോളിബോൾ ഒരു ഒളിമ്പിക്‌സ് മത്സര ഇനമാണ്.

ഹവായിലെ വൈകികി കടൽതീരത്ത് ഔട്രിഗർ കനോയി ക്ലബ്ബ് 1915ൽ ആണ് പൊതു കളിയായി ബീച്ച് വോളിബോൾ ആരംഭിച്ചത്.
അമേരിക്കയിലെ ഏറെ ജനപ്പെരുപ്പമുള്ള ഹവായി സംസ്ഥാനത്തിന്റെ തലസ്ഥാന നഗരിയായ ഹൊലുലുവിലെ ഒരു സംഘം ബിസിനസ്സുകാരും ഉദ്യോഗസ്ഥാരും 1908ൽ സ്ഥാപിച്ച ക്ലബ്ബാണ് ഔട്രിഗർ കാനോയി.

ഫെഡറേഷൻ ഇന്റർനാഷണൽ ഡി വോളിബോൾ എന്ന അന്താരാഷ്ട്ര സംഘടനയാണ് ബീച്ച് വോളിബോളിന്റെ ഭരണ സമിതി. കൂടാതെ താഴെ പറയുന്ന പ്രാദേശിക ഭരണസമിതികളുമുണ്ട്:- 


</doc>
<doc id="347609" url="https://ml.wikipedia.org/wiki?curid=347609" title="ഇലാഗ്നേസീ">
ഇലാഗ്നേസീ

സപുഷ്പികളിൽപ്പെടുന്ന ഒരു സസ്യകുടുംബമാണ് ഇലാഗ്നേസീ (Elaeagnaceae). റോസേൽസ് നിരയിൽ വരുന്ന ഈ സസ്യകുടുംബത്തിൽ മരങ്ങളും കുറ്റിച്ചെടികളും ഉൾപ്പെടുന്നു. ഉത്തരാർദ്ധഗോളത്തിലെ മിതശീതോഷ്ണമേഖലാപ്രദേശങ്ങളിലും ദക്ഷിണാർദ്ധഗോളത്തിലെ ഏഷ്യ, ആസ്ട്രേലിയ എന്നിവിടങ്ങളിലും ഇവയെ സാധാരണയായി കണ്ടു വരുന്നു. 3 ജീനസ്സുകളിലായി 60 സ്പീഷിസുകളാണ് ഈ സസ്യകുടുംബത്തിലുള്ളത്. 

ഈ കുടുംബത്തിലെ അംഗങ്ങൾ മുൾച്ചെടികളും ലഘുപത്രങ്ങളോടു കൂടിയവയും ആണ്. ഇവയുടെ ഇലകൾ ചെറിയ രോമങ്ങളാലോ ചെറിയ ചെതുമ്പലുകളാലോ പൊതിഞ്ഞവയുമാണ്. ഈ കുടുംബത്തിനെ മിക്ക സസ്യങ്ങളും മരുസസ്യങ്ങളായിരിക്കും ചില സസ്യങ്ങൾ ഉപ്പു വെള്ളത്തിൽ വളരുന്ന സസ്യങ്ങളുമാണ്.


</doc>
<doc id="347624" url="https://ml.wikipedia.org/wiki?curid=347624" title="ഇ. ഒ. വിൽസൺ">
ഇ. ഒ. വിൽസൺ

അമേരിക്കക്കാരനായ ഒരു ജീവശാസ്ത്രകാരനും, ഗവേഷകനും, ജൈവവൈവിധ്യമേഖലയിലെ വിദഗ്ദ്ധനും എഴുത്തുകാരനും ആണ് ഇ. ഒ. വിൽസൺ (Edward Osborne Wilson) (E. O. Wilson). (ജനനം ജൂൺ 10, 1929). ഉറുമ്പുകളെപ്പറ്റിയുള്ള പഠനശാഖയായ മൈർമിക്കോളജിയിൽ ലോകത്തെ പ്രധാനവിദഗ്ദ്ധനും വിൽസൺ ആണ്.

തന്റെ ശാസ്ത്രസംഭാവനകൾക്ക് നൽകിയ സംഭാവനകൾ കൊണ്ട് പ്രശസ്തനായ ഇദ്ദേഹം സാമൂഹികജീവശാസ്ത്രത്തിന്റെയും ജൈവവൈവിധ്യത്തിന്റെയും പിതാവായി അറിയപ്പെടുന്നു. പരിസ്ഥിതിപഠനത്തിൽ ദ്വീപുകളിലെ ജൈവ-ഭൂമിശാസ്ത്രകാര്യങ്ങളിലെ പഠനങ്ങളിലും അദ്ദേഹം പ്രസിദ്ധനാണ്. 

ഹാർവാഡ് സർവ്വകലാശാല, ഡ്യൂക്ക് സർവ്വകലാശാല എന്നിവിടങ്ങളിൽ അധ്യാപകനായ അദ്ദേഹത്തിന് രണ്ടു തവണ പുലിറ്റ്‌സർ സമ്മാനവും ലഭിക്കുകയുണ്ടായി. "The Social Conquest of Earth, Letters to a Young Scientist, The Meaning of Human Existence." എന്നിവ പ്രധാന പുസ്തകങ്ങളാണ്.

അലബാമയിലെ ബിർമിംഗ്‌ഹാമിൽ ജനിച്ച വിൽസൺ ആദ്യകാലങ്ങളിൽ വാഷിംഗ്‌ടൺ ഡി സിയിൽ ആണ് ജീവിച്ചതെന്ന് തന്റെ ആത്മകഥയായ നാചുറലിസ്റ്റ് എന്ന് ഗ്രന്ഥത്തിൽ പറയുന്നു. അദ്ദേഹത്തിനു ഏഴ് വയസ്സുള്ളപ്പോൾ വിവാഹമോചനം നേടിയ പിതാവിനോടും വളർത്തമ്മയോടും ഒപ്പം പലനാടുകളിൽ ജീവിതവും വിദ്യാഭ്യാസവുമായി കഴിഞ്ഞു. ചെറുപ്രായത്തിൽത്തന്നെ ജീവശാസ്ത്രചരിത്രത്തിൽ അദ്ദേഹത്തിനു താൽപ്പര്യമുണ്ടായിരുന്നു.

തന്റെ മാതാപിതാക്കൾ വിവാഹമോചനം നേടിയവർഷം തന്നെ മൽസ്യം പിടിക്കുന്ന സമയത്ത് സംഭവിച്ച ഒരു അപകടത്തിൽ വിൽസന്റെ ഒരു കണ്ണിനു പരിക്കേറ്റു. മണിക്കൂറുകൾ വേദനയിൽ പുളഞ്ഞുവെങ്കിലും മൽസ്യം പിടിക്കൽ അദ്ദേഹം തുടർന്നു. പുറത്തുവിടുന്നതു തടയപ്പെടുമോ എന്ന വേവലാതിയാൽ വിൽസൺ തന്റെ അപകടത്തെപ്പറ്റി വീട്ടിൽ പറഞ്ഞില്ലെന്നു മാത്രമല്ല മുറിവിനു ചികിൽസിക്കുകയുമുണ്ടായില്ല. മാസങ്ങൾക്കുശേഷം വലതുകണ്ണ് തിമിരത്താൽ മൂടി. ആശുപത്രിയിൽ പ്രവേശിക്കപ്പെട്ട വിൽസന്റെ കണ്ണിന്റെ ലെൻസ് നീക്കം ചെയ്തു. അക്കാലത്ത് ഭീകരമായിരുന്നു ആ ശസ്ത്രക്രിയ എന്ന് വിൽസൺ തന്റെ ആത്മകഥയിൽ കുറിക്കുന്നു. ഇടതുകണ്ണിന്റെ കാഴ്ച 20/10 എന്ന നിലയിൽ അസാമാന്യമായി ഉണ്ടായിരുന്ന വിൽസൺ ചെറിയകാര്യങ്ങളിൽ താത്‌പര്യമുണ്ടാവാൻ അതുതന്നെ സഹായിച്ചു എന്നു പിന്നീട് ഓർമ്മിക്കുന്നു. മറ്റു കുട്ടികളേക്കാൾ ഉപരിയായി പൂമ്പാറ്റകളെയും ചെറുജീവികളെയും ശ്രദ്ധിക്കാൻ ഇത് തന്നെ സഹായിച്ചെന്നും സ്വാഭാവികമായിത്തന്നെ തന്റെ ശ്രദ്ധ അങ്ങോട്ടുതിരിഞ്ഞുവെന്നും വിൽസൺ എഴുതി. ഒരു നഷ്ടമായതോടെ ത്രിമാന ആഴം മനസ്സിലാക്കാനുള്ള ശേഷി നഷ്ടമായെങ്കിലും ചെറുജീവികളുടെ ശരീരത്തിലെ രോമങ്ങൾ പോലും കാണാാൻ തക്ക ശേഷി അദ്ദേഹത്തിന് ഉണ്ടായിരുന്നു. മറ്റു വലിയജീവികളെ നിരീക്ഷിക്കുന്നതിനുപകരം അദ്ദേഹത്തിന്റെ ശ്രദ്ധ ചെറുകീടങ്ങളിലേക്ക് മാറി. ഒൻപതുവയസ്സുള്ളപ്പോൾ ആദ്യമായി അദ്ദേഹം റോക് ക്രീക് പാർക്കിലേക്കു സന്ദർശനം നടത്തുകയും ചെറുപ്രാണികളെ ശേഖരിക്കുകയും ചെയ്തു. പൂമ്പാറ്റകളോട് സവിശേഷമായ ഒരു താല്പര്യവും അദ്ദേഹത്തിൽ ഉടലെടുത്തു. വീട്ടിലെ ഉപകരണങ്ങൾ ഉപയോഗിച്ച് വിൽസൺ കൊച്ചുകീവികളെ വലയിലാക്കി. ഈ യാത്രകളിൽ ഉറുമ്പുകളിൽ അദ്ദേഹത്തിൻ താത്‌പര്യം ജനിച്ചു. ഒരു ഉണങ്ങിവീണ മരത്തിന്റെ തടി മാറ്റിയപ്പോൾ ഉറുമ്പുകളെ കണ്ടകാര്യം അദ്ദേഹം തന്റെ ആത്മകഥയിൽ എഴുതിയിട്ടുണ്ട്. അന്നു കണ്ട തടിച്ചു കുറിയ കടും മഞ്ഞനിറത്തിലുള്ള നാരങ്ങാമണാം പൊഴിക്കുന്ന ഉറുമ്പുകൾ തന്റെ ജീവിതകാഴ്ചകളെത്തന്നെ മാറ്റി മറിച്ചെന്നു വിൽസൺ പറയുകയുണ്ടായി. 


</doc>
<doc id="347633" url="https://ml.wikipedia.org/wiki?curid=347633" title="തായ്കൊണ്ടോ">
തായ്കൊണ്ടോ

കൊറിയയിലെ ഒരു ആയോധനകലയാണ് തായ്ക്വോന്ദൊ(태권도)
തല ഉയരത്തിൽ ഉള്ള തൊഴികളിലും കറങ്ങിയും ചാടിയുമുള്ള ദ്രുതഗതിയിലുള്ള തൊഴി വിദ്യകൾ എന്നിവയാണ് ഈ ആയോധന കലയുടെ പ്രധാന സ്വഭാവം.

വിവിധ ആയോധനകലാ കാരൻമാർ കരാതെ, ചീനി ആയോധന കലകൾ, പരമ്പരാഗത കൊറിയായ് ആയോധന കലകളായ തയ്ക്കിയോൺ, സുബക് ഗോൺബിയോപ്പ് ഘടകങ്ങളും ഉൾപ്പെടുത്തി 1940-50കളിൽ വികസിപ്പിച്ചെടുത്തതാണ് തായ്ക്വൊന്ദൊ.
തായ്‌കൊണ്ടോയുടെ ഏറ്റവും പഴയ ഭരണ സമിതി കൊാറിയ തായ്ക്വൊന്ദൊ അസോസിയേഷനാണ് (കെടിഎ). കൊറിയയിലെ ഒമ്പത് ആയോധന കലാ വിദ്യാലയങ്ങളിൽ ചേർന്ന് 1959ലാണ് കെടിഎ രൂപീകരിച്ചത്.
നിലവിൽ തായ്‌ക്വയുന്ദൊടെ അന്താരാഷ്ട്ര ഭരണ സമിതി ഇന്റർനാഷണൽ തായ്‌കൊണ്ടോ ഫെഡറേഷനാണ് (ഐടിഎഫ്). 1966ൽ ദക്ഷിണ കൊറിയയിലെ സൈനിക മേധാവിയായിരുന്ന ചോയി ഹോങ് ഹിയാണ് ഈ സംഘടന രൂപീകരിച്ചത്.
ദക്ഷിണ കൊറിയ സർക്കാരിന്റെ നിയന്ത്രണത്തിലുള്ള ലോക തായ്‌ക്വൊന്ദൊ അക്കാദവിയുടെ ആസ്ഥാനമായ കുക്കുവോൺ, ലോക തായ്ക്വൊന്ദൊ ഫെഡറേഷൻ എന്നിവയുടെ പങ്കാളത്തതോടെയാണ് ഐടിഎഫ് രൂപീകരിച്ചത്. 
1992 മുതൽ തായ്‌ക്വൊന്ദൊ ഒളിമ്പിക്‌സ് കളിയിൽ ഒരു മത്സര ഇനമാണ്.

കൊറിയയിൽ ജപ്പാൻ നടത്തിയ സാമ്രാജ്യത്വ ഭരണം അവസാനിച്ചതിന് ശേഷം 1945ന്റെ തുടക്കത്തിൽ സോളിൽ ക്വാൻസ് എന്ന പേരിൽ ആയോധനകലാ സ്‌കൂളുകൾ തുറന്നു.ജപ്പാൻ ഭരണ കാലത്ത് ജപ്പാനിൽ നിന്ന് പ്രാഥമികമായി ആയോധന കലകൾ പഠിച്ച കലാകാരൻമാരാണ് ഈ സ്‌കൂളുകൾ സ്ഥാപിച്ചത്. 


</doc>
<doc id="347653" url="https://ml.wikipedia.org/wiki?curid=347653" title="കിയോഷി കുറോസാവ">
കിയോഷി കുറോസാവ

ജാപ്പനീസ് ചലച്ചിത്രകാരനും, നിരൂപകനുമാണ് കിയോഷി കുറോസാവ (Kiyoshi Kurosawa)(ജ: ജൂലൈ 19, 1955). ടോക്യോ സർവ്വകലാശാലയിലെ കലാവിഭാഗം പ്രൊഫസറുമാണ് കിയോഷി. ഭയജന്യചിത്രങ്ങൾ സംവിധാനം ചെയ്തിട്ടുള്ള കിയോഷിയെ കുബ്രിക്കിന്റേയും .തർക്കോവ്സ്കിയുടേയും ചിത്രങ്ങൾ സ്വാധീനം ചെലുത്തിയിട്ടുണ്ട്.


</doc>
<doc id="347656" url="https://ml.wikipedia.org/wiki?curid=347656" title="കൊജി യാകുഷോ">
കൊജി യാകുഷോ

ജാപ്പനീസ് ചലച്ചിത്ര നടനാണ് കൊജി യാകുഷോ.(ജ: 1 ജാനുവരി 1956).നാടക നടനായി രംഗത്തെത്തിയ യാകുഷോ മാക്സിം ഗോർക്കിയുടെ ദ് ലവർ ഓഫ് ഡെപ്ത്സ് എന്ന നാടകരൂപാന്തരത്തിലാണ് അഭിനയിച്ചത്.


</doc>
<doc id="347657" url="https://ml.wikipedia.org/wiki?curid=347657" title="ലളിത് മാത്തൂർ">
ലളിത് മാത്തൂർ

ഒരു ഇന്ത്യൻ ഹ്രസ്വദൂര ഓട്ടക്കാരനാണ് ലളിത് മാത്തൂർ (ജനനം 18 ഡിസംബർ 1994). 2016 റിയോ ഒളിമ്പിക്സിലെ 4 × 400 റിലേക്കുള്ള ആറംഗ ടീമിൽ അംഗമായിരുന്നു.
ഫർഹാൻ അക്തർ അഭിനയിച്ച ബോളിവുഡ് ചിത്രമായ ഭാഗ് മിൽഖാ ഭാഗ് ൽ ഫർഹാൻ അക്തറിന്റെ അപരനായി അഭിനയിച്ചത് മാത്തൂർ ആയിരുന്നു.


</doc>
<doc id="347659" url="https://ml.wikipedia.org/wiki?curid=347659" title="അങ്കിത് ശർമ്മ (കായിക താരം)">
അങ്കിത് ശർമ്മ (കായിക താരം)

ഒരു ഇന്ത്യൻ കായിക താരമാണ് അങ്കിത് ശർമ്മ (ജനനം 20 ജൂലൈ 1992). ലോംങ്ങ് ജംപ് ഇനത്തിൽ മത്സരിക്കുന്ന ഇദ്ദേഹത്തിന്റെ പേരിലാണ് ദേശീയ റെക്കോർഡായ 8.19 മീറ്റർ.2016 റിയോ ഒളിമ്പിക്സിൽ പങ്കെടുത്തിട്ടുണ്ട്


</doc>
<doc id="347660" url="https://ml.wikipedia.org/wiki?curid=347660" title="ക്രിസ്തുമതഛേദനം">
ക്രിസ്തുമതഛേദനം

ക്ഷേത്രാരാധനയ്ക്ക് പോകുന്ന ഭക്തരായ ഹിന്ദുക്കളെ തടഞ്ഞു നിർത്തി ‘പിശാചിനെ തൊഴാൻ പോകരുതെന്നും സത്യദൈവമായ ദൈവത്തെ വിശ്വസിച്ചു തങ്ങളുടെ മതത്തിൽ ചേരണമെന്നും’ പാതിരിമാർ ധൈര്യമായി പൊതുനിരത്തിൽ പ്രസംഗിച്ചിരുന്ന കാലത്ത്, അതിനെ എതിർക്കാനോ മറുപടി പറയാനോ ആരുംതന്നെ ഇല്ലായിരുന്നു എന്നതുകണ്ട ശ്രീ ചട്ടമ്പിസ്വാമി, ഷണ്മുഖദാസൻ എന്ന പേരിൽ ക്രിസ്തുമതച്ഛേദനം എന്ന ഈ ഗ്രന്ഥം എഴുതി അച്ചടിച്ച്‌ പ്രസിദ്ധീകരിച്ചു.
ഏറ്റുമാനൂർ ഉത്സവത്തിന് കൂടുന്ന ഹിന്ദുക്കളെ സുവിശേഷപ്രസംഗം കേൾപ്പിക്കാൻ അന്ന് കോട്ടയത്ത് നിന്ന് ക്രിസ്ത്യൻ മിഷനറിമാർ ഏറ്റുമാനൂർ ക്ഷേത്രത്തിനുമുന്നിൽ വരിക പതിവായിരുന്നു. അങ്ങനെയുള്ള കാലഘട്ടത്തിൽ കാളികാവ് നീലകണ്ഠപ്പിള്ള അവർകളെ ക്രിസ്തുമതച്ഛേദനം എഴുതിക്കൊടുത്തു പഠിപ്പിച്ചു ഏറ്റുമാനൂർ ക്ഷേത്ര പരിസരത്തുവെച്ച് ആദ്യമായി പ്രസംഗിപ്പിച്ചു. തുടർന്ന് ശ്രീ ടി നീലകണ്ഠപിള്ളയും കരുവാ കൃഷ്ണനാശാനും കേരളമൊട്ടുക്ക് സഞ്ചരിച്ചു ആശയങ്ങൾ പ്രചരിപ്പിച്ച് പാതിരിപ്രസ്ഥാനത്തെ കുറെയെല്ല‍ാം സ്തംഭിപ്പിച്ചു.

<http://archive.org/download/sreyas-ebooks/kristhumathachedanam.pdf >


</doc>
<doc id="347664" url="https://ml.wikipedia.org/wiki?curid=347664" title="1980 സമ്മർ ഒളിംപിക്സിൽ ഇന്ത്യ">
1980 സമ്മർ ഒളിംപിക്സിൽ ഇന്ത്യ

സ്വർണ്ണം - വാസുദേവൻ ബാസ്കർ (നായകൻ) ഹോക്കി പുരുഷ വിഭാഗം ടീം (ജൂലൈ 20, 31, 1980)

പുരുഷന്മാരുടെ 200 മീറ്റർ

പുരുഷന്മാരുടെ 800മീറ്റർ

പുരുഷന്മാരുടെ 1500 മീറ്റർ

പുരുഷന്മാരുടെ 10,000 മീറ്റർ

പുരുഷന്മാരുടെ മാരത്തൺ


പുരുഷന്മാരുടെ ഷോർട് പുട്ട്

Men's 20 km Walk

വനിതകളുടെ 100 മീറ്റർ

വനിതകളുടെ 800 മീറ്റർ

വനിതകളുടെ 1500 മീറ്റർ


പുരുഷന്മാരുടെ 48 കിലോ ലൈറ്റ് ഫ്ലൈവെയ്റ്റ്

പുരുഷന്മാരുടെ 51 കിലോ ഫ്ലൈവെയ്റ്]]

പുരുഷന്മാരുടെ 54 കിലോ ബന്റം വെയ്റ്റ്




</doc>
<doc id="347666" url="https://ml.wikipedia.org/wiki?curid=347666" title="ബിസ്വമോയ് ബിസ്വാസ്">
ബിസ്വമോയ് ബിസ്വാസ്

ബിസ്വമോയ് ബിസ്വാസ് (Biswamoy Biswas)(June 2, 1923 – August 10, 1994) ഒരു ഇന്ത്യക്കാരനായ പക്ഷിനിരീക്ഷകനും പക്ഷിശാസ്ത്രജ്ഞനുമായിരുന്നു. ജിയോളജി പ്രൊഫസ്സറിന്റെ മകനായി, കൽക്കട്ടയിലാണ് അദ്ദേഹം ജനിച്ചത്. 1947ൽ ജന്തുശാസ്ത്രത്ത്തിൽ അദ്ദേഹത്തിനു സുവോളജിക്കൽ സർവ്വേ ഓഫ് ഇന്ത്യയുടെഫെലോഷിപ് ലഭിച്ചു. ഇതുപയോഗിച്ച് അദ്ദേഹം ബ്രിട്ടിഷ് മ്യൂസിയത്തിലും ബെർലിൻ ജന്തുശാസ്ത്ര മ്യൂസിയത്തിലും അമേരിക്കൻ മ്യൂസിയം ഓഫ് നാച്ചുറൽ ഹിസ്റ്ററിയിലും പഠിക്കാൻ കഴിഞ്ഞു.

1952 ൽ കൽക്കട്ട സർവ്വകലാശാലയിൽനിന്നും ഗവേഷണബിരുദം ലഭിച്ചു. 1954ൽ അദ്ദേഹം ഡെയ്‌ലിമെയിൽ പത്രം യതി എന്ന സാങ്കല്പിക ജീവിയുണ്ടോ എന്നു അന്വേഷിക്കാനായിഹിമാലയത്തിലെ എവറസ്റ്റു കൊടുമുടിക്കടുത്ത് അയച്ച സംഘത്തിലെ അംഗമായിരുന്നു. 1963ൽ അമേരിക്കൻ പക്ഷിപഠന ശാസ്ത്രജ്ഞരുടെ യൂണിയന്റെ ഫെലോ ആയി. പിന്നീട് അദ്ദേഹം സൂവോളജിക്കൽ സർവ്വേ ഓഫ് ഇന്ത്യയുടെ പക്ഷി, സസ്തനി വിഭാഗത്തിന്റെ അദ്ധ്യക്ഷ പദവി ഏറ്റെടുത്തു. 1965ലും 1966ലും 1970ലും ബ്രിട്ടിഷ് മ്യൂസിയത്തിൽ നടത്തിയ ഗവേഷണത്തിന് ചാപ്മാൻസ് ഗ്രാന്റ്സ് നേടി. പിന്നീട്, 1981ൽ വിരമിക്കുന്നതുവരെ സൂവോളജിക്കൽ സർവ്വേ ഓഫ് ഇന്ത്യയുടെ ജോയിന്റ് ഡയറക്ടർ ആയിരുന്നു. അതിനുശേഷം, 1986ൽ അവിടെ എമെറിറ്റസ് സയന്റിസ്റ്റ് ആയി. നേപ്പാളിലേയും ഭൂട്ടാനിലേയും പക്ഷികളെപ്പറ്റിയുള്ള അദ്ദേഹത്തിന്റെ പഠനം വളരെ വിലപ്പെട്ടതാണ്.

പറക്കുന്ന ഒരു അണ്ണാൻ സ്പീഷീസിനെ അദ്ദേഹത്തിന്റെ പേരിൽ Biswamoyopterus biswasi എന്ന് അറിയപ്പെടുന്നു. 


</doc>
<doc id="347668" url="https://ml.wikipedia.org/wiki?curid=347668" title="ലിസ് ബ്ലാക്ക്ബേൺ">
ലിസ് ബ്ലാക്ക്ബേൺ

ലിസ് ബ്ലാക്ക്ബേൺ എന്ന എലിസബെത്ത് ഹെലെൻ ബ്ലാക്ക്ബേൺ,AC, FRS, FAA, FRSN (ജനനം: 1948 നവംബർ 26) അസ്ട്രേലിയൻ-അമേരിക്കൻ പൗരത്വമുള്ള ആസ്ട്രേലിയക്കാരിയായ നോബൽ സമ്മാന ജേതാവായ ശാസ്ത്രജ്ഞയാണ്. ഇപ്പോൾ അവർ, സാൾക്ക് ഇൻസ്റ്റിട്യൂട്ട് ഓഫ് ബയോളജിക്കൽ സ്റ്റഡീസിന്റെ പ്രസിഡന്റ് ആകുന്നു. മുമ്പ്, അവർ, സാൻഫ്രാൻസിസ്കോയിലെ കാലിഫോർണിയ സർവ്വകലാശാലയിലെ ജീവശാസ്ത്രഗവേഷകയായിരുന്നു. ക്രോമസോമിനെ സംരക്ഷിക്കുന്നതും അതിന്റെ അറ്റത്തു കാണപ്പെടുന്നതുമായ ടിലോമിയറിനെപ്പറ്റിയാണ് ലിസ് ബ്ലാക്ക്ബേൺ ഗവേഷണം നടത്തിയിരുന്നത്. ബ്ലാക്ക്ബേൺ, ടിലോമിയറിനെ പുനഃസൃഷ്ടിക്കുന്ന എൻസൈമായ ടിലോമെറേസ് മറ്റുള്ളവരുമായിച്ചേർന്ന് കണ്ടെത്തി. ഈ കണ്ടുപിടിത്തത്തിന് അവർക്ക്, കാരൾ ഡബ്ലിയു ഗ്രൈഡർ, ജാക്ക് ഡബ്ലിയു സോസ്താക്ക് എന്നിവരുമായിച്ചേർന്ന് 2009ലെ വൈദ്യശാസ്ത്രത്തിനും ശരീരശാസ്ത്രത്തിനുമുള്ള [നോബൽ സമ്മാനം]] നേടി. ടാസ്മാനിയയിൽ ജനിച്ച ആദ്യ നോബൽ സമ്മാനജേതാവായി അവർ മാറി. വൈദ്യശാസ്ത്രനൈതിക കമ്മറ്റിയുടെ അദ്ധ്യക്ഷയായി. എന്നാൽ അവരുടെ നിലപാടുകൾ കാരണം പ്രസിഡന്റ് ബുഷ് അവരെ ആ കമ്മറ്റിയിൽനിന്നും ഒഴിവാക്കി. \


</doc>
<doc id="347671" url="https://ml.wikipedia.org/wiki?curid=347671" title="ജോൺ ബ്ലാക്ക്‌വാൾ">
ജോൺ ബ്ലാക്ക്‌വാൾ

ജോൺ ബ്ലാക്ക്‌വാൾ (20 January 1790 – May 1881) ബ്രിട്ടീഷുകാരനായ പ്രകൃതിശാസ്ത്രജ്ഞനാണ്. ചിലന്തികളെപ്പറ്റി പഠിക്കാനായിരുന്നു അദ്ദേഹത്തിനു പ്രത്യേക താത്പര്യം.
1790 ജനുവരി 20നു മാഞ്ചെസ്റ്ററിൽ ആയിരുന്നു ജനിച്ചത്. 1833ൽ മരണം വരെ ബ്ലാക്ക് വാൾ വെയിൽസിൽ ഹെൻഡ്രി ഹൗസിൽ ആണു താമസിച്ചത്. ചെറുപ്രായത്തിൽത്തന്നെ അദ്ദേഹത്തിനു പ്രകൃതിപഠനത്തിൽ താത്പര്യം തോന്നി. ആദ്യം പക്ഷികളിൽ താത്പര്യം തോന്നിയ അദ്ദേഹം പിന്നീട് തന്റെ പഠനം ചിലന്തികളിലേയ്ക്കുമാറി. ആ വിഷയത്തിൽ അദ്ദേഹം 1827ൽ ഒരു ലേഖനം ആദ്യമായി പ്രസിദ്ധീകരിച്ചു. 

ഗ്രേറ്റു ബ്രിട്ടനിലേയും അയർലന്റിലേയും ചിലന്തികളുടെ ഒരു ചരിത്രം (A History of the Spiders of Great Britain and Ireland (2 vols., 1861-1864, Ray Society)എന്ന പുസ്തകം രണ്ടു വാല്യങ്ങളായി 1861-1864 പ്രസിദ്ധം ചെയ്തു. അവിടത്തെ, ചിലന്തികളുടെ 304 സ്പീഷിസുകളെപ്പറ്റി അതിൽ പ്രതിപാദിച്ചിരുന്നു. 1881 മേയ് 11 അദ്ദേഹം മരിച്ചു. 
ചാൾസ് ഡാർവ്വിന് ബ്ലാക്‌വെൽ, ചിലന്തികളെപ്പറ്റി, 12 February 1868, 18 February 1868, 10 August 1869 and 8 September 1869 എന്നീ തീയതികളിൽ 3 കത്തുകൾ എഴുതിയിരുന്നു. കേംബ്രിജ് സർവ്വകലാശാലയിലെ ആർക്കൈവ്സിൽ ഇന്നും ഈ കത്തുകൾ സൂക്ഷിച്ചിട്ടുണ്ട്. ചിലന്തികളിലെ വ്യതിയാനത്തെപ്പറ്റിയാണു ഈ കത്തുകളിൽ ബ്ലാക്‌വെൽ പ്രതിപാദിക്കുന്നത്. 


</doc>
<doc id="347674" url="https://ml.wikipedia.org/wiki?curid=347674" title="ആൽബെർട് ഫ്രാൻസിസ് ബ്ലേ‌ക്‌സ്ലീ">
ആൽബെർട് ഫ്രാൻസിസ് ബ്ലേ‌ക്‌സ്ലീ

ആൽബെർട് ഫ്രാൻസിസ് ബ്ലേ‌ക്‌സ്ലീ (November 9, 1874 – November 16, 1954) അമേരിക്കക്കാരനായ സസ്യശാസ്ത്രജ്ഞനായിരുന്നു. വിഷമുള്ള ഉമ്മം എന്ന ചെടിയിലും ഫംഗസിലെ ലൈഗികത എന്ന വിഷയത്തിലും നടത്തിയ ഗവേഷണത്തിനാണ് അദ്ദേഹം പ്രശസ്തനായത്. 

ന്യൂയോർക്കിൽ ജനിച്ച അദ്ദേഹം വെസ്ലിയാൻ സർവ്വകലാശാലയിൽനിന്നും ബിരുദമെടുത്തു. 1900ൽ ഹാർവാർഡ് സർവ്വകലാശാലയിൽനിന്നും ബിരുദാനന്തരബിരുദം നേടിയ അദ്ദേഹത്തിനു 1904ൽ ഗവേഷണബിരുദം ലഭിച്ചു. ജർമ്മനിയിലെ ഹല്ലെ-വിറ്റെൻബർഗ് സർവ്വകലാശാലയിലും പഠിച്ചിട്ടുണ്ട്.


</doc>
<doc id="347676" url="https://ml.wikipedia.org/wiki?curid=347676" title="2016ലെ സമ്മർ ഒളിബിക്സിലെ അത് ലറ്റിക് മത്സരങ്ങൾ">
2016ലെ സമ്മർ ഒളിബിക്സിലെ അത് ലറ്റിക് മത്സരങ്ങൾ

2016 സമ്മർ ഒളിമ്പിക്സിൽ അത്ലറ്റിക്സ് ഗെയിമുകൾ അവസാന 10 ദിവസങ്ങളിലായാണ് നടന്നത്. പ്രധാനമായും മൂന്ന് സെറ്റ് ഇവൻറുകളാണ് ഉണ്ടായിരുന്നത്.ട്രാക്ക് ആൻറ് ഫീൽഡ്, ഓട്ടമത്സരങ്ങൾ,നടത്തം എന്നിവയായിരുന്നു അവ.
ട്രാക്ക് ആൻഡ് ഫീൽഡ് ഇവന്റുകൾ ജോആഓ ഹവാലെഞ്ച്  ഒളിമ്പിക് സ്റ്റേഡിയത്തിലാണ് നടന്നത്. നടത്തം,മാരത്തോൺ എന്നിവ യഥാക്രമം Recreio ഡോസ് Bandeirantes, Sambódromo എന്നിവിടങ്ങളിലാണ് നടന്നത്. അതെസമയം പത്തു ട്രാക്ക് ആൻഡ് ഫീൽഡ് ഇവന്റുകൾ 1988 നു ശേഷം ആദ്യമായി രാവിലെ സെഷനിൽ ഫൈനലിൽ നടത്തി. റിയോ 2016 സംഘാടക സമിതിയുടെ അഭ്യർഥന പ്രകാരമാണ് ഇപ്രകാരം നടപ്പിലാക്കിയത്.എല്ലാ വിധ സമയ മേഖലകളിലുള്ളവർക്കും മത്സരങ്ങൾ കാണുന്നതിന് ഇത് സഹായകമായി.


</doc>
<doc id="347678" url="https://ml.wikipedia.org/wiki?curid=347678" title="അനുരാധപുര കൂട്ടക്കൊല">
അനുരാധപുര കൂട്ടക്കൊല

1985 മേയ് പതിനാലിനു തമിഴീഴ വിടുതലൈപ്പുലികളുടെ നേതൃത്വത്തിലുള്ള സംഘം അനുരാധപുര എന്ന ഗ്രാമത്തിൽ സിംഹള പൗരന്മാരെ കൂട്ടത്തോടെ വധിക്കുകയുണ്ടായി. ഇത് അനുരാധപുര കൂട്ടക്കൊല എന്നറിയപ്പെടുന്നു
1985 മേയ് പതിനാലിനു തട്ടിയെടുത്ത ഒരു യാത്രാ ബസ്സുമായി തമിഴ് പുലികൾ അനുരാധപുര ഗ്രാമത്തിലേക്കു പ്രവേശിച്ചു. അവിടെ ബസ്സ് സ്റ്റേഷനിൽ നിന്നിരുന്ന ജനങ്ങളുടെ നേർക്ക് യന്ത്രത്തോക്കുകളുപയോഗിച്ച് തുരുതുരാ നിറയൊഴിച്ചു. അതിനുശേഷം, തൊട്ടടുത്ത ബുദ്ധാശ്രമത്തിലേക്കു പോയ തീവ്രവാദികൾ അവിടെ പ്രാർത്ഥനയിലായിരുന്ന ബുദ്ധഭിക്ഷുക്കളുടെ നേരെയും വെടിയുതിർത്തു. വിൽപാട്ടു ദേശീയോദ്യാനത്തിലേക്കു കടന്ന അക്രമികൾ, അവിടെയുണ്ടായിരുന്ന 18 സിംഹള പൗരന്മാരേയും വധിച്ചു. സ്ത്രീകളും, കുട്ടികളും, പുരുഷന്മാരും ഉൾപ്പെടെ 146 പേരെ തമിഴ് പുലികൾ അനുരാധപുര സംഭവത്തിൽ കൊലപ്പെടുത്തി.



</doc>
<doc id="347683" url="https://ml.wikipedia.org/wiki?curid=347683" title="തോമസ് ബ്ലാകിസ്റ്റൺ">
തോമസ് ബ്ലാകിസ്റ്റൺ

തോമസ് ബ്ലാകിസ്റ്റൺ (27 December 1832 – 15 October 1891) ഇംഗ്ലിഷുകാരനായ പ്രകൃതിശാസ്ത്രജ്ഞനും പര്യവേഷകനും ആയിരുന്നു. ഇംഗ്ലണ്ടിലെ ഹാംഷയറിലെ ലൈമിങ്ടണിൽ ജനിച്ചു. മേജർ ജോൺ ബ്ലാകിസ്റ്റണിന്റെ മകനായിരുന്നു. അമ്മ, ജെയിൻ. കാനഡ, ജപ്പാൻ, ചൈന എന്നിവിടങ്ങളിൽ പര്യവേക്ഷണം നടത്തി. 1885ൽ അമേരിക്കയിലേയ്ക്ക് താമസം മാറി. ന്യൂമോണിയ ബാധിച്ച് 1891ൽ 58ആം വയസ്സിൽ മരിച്ചു. 

ജപ്പാന്റെ ഉത്തര ദ്വീപായ ഹൊക്കൈഡോയിലെ ജന്തുജാലങ്ങൾ ഉത്തര ഏഷ്യൻ ജന്തുജാലങ്ങളുമായി ബന്ധമുള്ളവയാണെന്നും ജപ്പാന്റെ ദക്ഷിണ ദ്വീപായ ഹോൺഷുവിലെ ജന്തുജാലങ്ങൾ ദക്ഷിണേഷ്യയിലെ ജന്തുജാലങ്ങളുമായി ബന്ധപ്പെട്ടവയാണെന്ന് ആദ്യമായി കണ്ടെത്തിയത് ബ്ലാകിസ്റ്റൺ ആണ്. ഈ രണ്ടു ദ്വീപുകൾക്കിടയിലുള്ള സമുദ്ര ഇടനാഴിയായ സുഗാരു ജലപാതം ജന്തുഭൗമശാസ്ത്ര അതിർ ആണെന്നു കണക്കാക്കി. ബ്ലാകിസ്റ്റൺന്റെ രേഖ എന്നാണിത് അറിയപ്പെടുന്നത്. 

ബ്ലാകിസ്റ്റൺ 1883ൽ ജപ്പാനിലെ ഹൊക്കൊഡാറ്റെയിൽ നിന്ന് ഒരു മൂങ്ങയുടെ സ്പെസിമെൻ ശേഖരിക്കുകയുണ്ടായി. ഇതിനെ ഹെന്റി സീബോം ബ്ലാകിസ്റ്റൺന്റെ മീന്മൂങ്ങ എന്നു നാമകരണം ചെയ്തു. 

1885ൽ ആൻമേരിയെ ബ്ലാകിസ്റ്റൺ വിവാഹം കഴിച്ചു. അവർക്ക് ഒരു മകനും മകളുമുണ്ടായിരുന്നു. 


</doc>
<doc id="347687" url="https://ml.wikipedia.org/wiki?curid=347687" title="2016 ഒളിമ്പിക്സിലെ ബാഡ്മിന്റൺ മത്സരം">
2016 ഒളിമ്പിക്സിലെ ബാഡ്മിന്റൺ മത്സരം

ബ്രസീലിലെ റിയോ ഡി ജനിറോ യിൽ വെച്ച് നടന്ന 2016 ഒളിമ്പിക്സിലെ ബാഡ്മിന്റൺ മത്സരങ്ങൾ ആഗസ്റ്റ് 11 മുതൽ 20 വരെ നീണ്ടു നിന്നു.റിയൊസെന്റ്രോ എന്ന ലാറ്റിൻ അമേരിക്കയിലെ ഏറ്റവും വലിയ പ്രദർശന കേന്ദ്രത്തിൽ വെച്ചാണു മത്സരങ്ങൾ നടന്നത്.പുരുഷ വ്യക്തിഗതയിനം, വനിതാ വ്യക്തിഗതയിനം, പുരുഷ ദ്വയം, വനിതാ ദ്വയം ,മിക്സഡ് ദ്വയം എന്നിങ്ങനെ അഞ്ച് വിഭാഗങ്ങളിലായാണു മത്സരങ്ങൾ നടന്നത്.46 രാജ്യങ്ങളിൽ നിന്നായ് 172 കായികതാരങ്ങൾ പങ്കെടുത്തു.

2012 ഒളിമ്പിക്സിനു സമാനമായ് ഓരോ റൗണ്ട് കഴിയുമ്പൊഴും പോയിന്റിനനുസരിച്ച് കളിക്കാർ പുറത്താക്കപ്പെടുന്ന നോക്ക് ഔട്ട് രീതി തന്നെയാണു 2016 ഒളിമ്പിക്സിലും പിന്തുടർന്നത്.വാതുവെപ്പ് വിവാദങ്ങൾ ഉന്നയിക്കപ്പെട്ടതിന്റെ പശ്ചാത്തലത്തിൽ ലോക ബാഡ്മിന്റൺ ഫെഡറേഷന്റെ കർശന നിയന്ത്രണങ്ങൾക്കും നിയമ മാറ്റങ്ങൽക്കും ഈ ഒളിമ്പിക്സ് സാക്ഷ്യം വഹിച്ചു.8400 ഷട്ടിൽ കോക്കുകളാണു ഈ മൽസരങ്ങൾക്ക് വേണ്ടി ഉപയോഗിച്ചത്.

4 മെയ് 2015 മുതൽ 1 മെയ് 2016 വരെയുള്ള പ്രകടനങ്ങളെ വിലയിരുത്തി ലോക ബാഡ്മിന്റൺ ഫെഡറേഷൻ 5 മെയ് 2016 നു പുറത്തിറക്കിയ റാങ്ക് പട്ടികയെ അടിസ്ഥാനപ്പെടുത്തിയാണു ഒളിമ്പിക് യോഗ്യത നിർണയിക്കപ്പെട്ടത്.



</doc>
<doc id="347696" url="https://ml.wikipedia.org/wiki?curid=347696" title="നാളികേര മതം">
നാളികേര മതം

1963ൽ തെക്കൻ വിയറ്റ്‌നാമിൽ സ്ഥാപിതമായ ഒരു പരമ്പരാഗത മതമാണ് നാളികേര മതം.
ഈ മതത്തന്റെ സ്ഥാപകനായ ഗുയെൻ താൻഹ് നാമിന്റെ അധ്യാപനങ്ങളും ബുദ്ധ, ക്രൈസ്തവ മതങ്ങളിലെ ചില വിശ്വാസങ്ങളാണ് ഇതിന്റെ അടിസ്ഥാനം. 1975ൽ ഈ മതത്തെ വിയറ്റനാമീസ് അധികൃതർ നിരോധിച്ചു. നാളികേര മതം ഏറ്റവും സജീവമായിരുന്ന കാലത്ത് 4000 അനുയായികളാണ് ഇതിന് ഉണ്ടായിരുന്നത്.

നാളികേരം മാത്രം ഉപയോഗിക്കുകയും നാളികേരത്തിന്റെ പാൽ മാത്രം കുടിക്കുകയും ചെയ്യണമെന്നാണ് നാളികേര മതത്തിൻ ശാസന. നാളികേര മതത്തിലെ സന്യാസിമാർക്ക് ഒമ്പത് സ്ത്രീകളെ വരെ ഭാര്യമാരായി വിവാഹം ചെയ്യാൻ അനുമതിയുണ്ടായിരുന്നു.

വിയറ്റ്‌നാമീസ് പണ്ഡിതനായ ഗുയെൻ താൻഹ് നാമാണ് 1963ൽ നാളികേര മതം സ്ഥാപിച്ചത്. നാളികേര സന്യാസി, ഹിസ് കോക്കനട്ട്ഷിപ്പ്, കോൺകോഡിന്റെ പ്രവാചകൻ, അങ്കിൾ ഹായ് (19091990). അന്നീ അപരനാമങ്ങളിലും ഇദ്ദേഹം അറിയപ്പെടുന്നു.
ഒരു ഫ്രഞ്ച് സർവ്വകലാശാലയിൽ നിന്ന് പഠനം പൂർത്തിയാക്കിയ ഇദ്ദേഹം തെക്കൻ വിയറ്റ്‌നാമിലെ ബെൻ ട്രെ പ്രവിശ്യയിൽ വെള്ളത്തിൽ പൊങ്ങികിടക്കുന്ന തരത്തിൽ ഒരു ആരാധനാലയം സ്ഥാപിച്ചു.
മൂന്ന് വർഷം താൻ നാളികേരം മാത്രമാണ് ഉപയോഗിച്ചതെന്നും ആ കാലയളവിൽ കല്ലുകൊണ്ട് നിർമ്മിച്ച ചെറിയ തറയിൽ ധ്യാനത്തിൽ ഇരുന്നിട്ടുണ്ടെന്നും നാളികേര മതത്തിന്റെ പ്രവാചകൻ വാദിച്ചു..
1971ൽ തെക്കൻ വിയറ്റ്‌നാമിൽ നടന്ന പ്രസിഡന്റ് തെരഞ്ഞെടുപ്പിൽ മത്സരിച്ച് പരാജയപ്പെട്ടു. വിചിത്രമായ സ്വഭാവത്തിന് ഉടമയായിരുന്നെങ്കിലും ഇദ്ദേഹത്തെ തെക്കൻ വിയറ്റനാം സർക്കാർ 'മതത്തിന്റെ മനുഷ്യൻ'(Man of Religion) എന്ന് വിളിക്കുകയും ആദരിക്കുകയും ചെയ്തു.
പരമ്പരാഗത ബുദ്ധ വസ്ത്രമായിരുന്നു ഇദ്ദേഹം സാധാരണയായി ധരിച്ചിരുന്നത്. കഴുത്തിൽ കുരിശ് ധരിക്കുകയും ചെയ്തിരുന്നു.

നാളികേര മതത്തിന്റെ ഏറ്റവും സുവർണ്ണ കാലത്ത് ലോകവ്യാപകമായി ഇതിന് 4000 അനുയായികളാണ് ഉണ്ടായിരുന്നത്. ഈ മതത്തിന്റെ ഏറ്റവും പ്രസിദ്ധനായ അനുയായി പ്രമുഖ അമേരിക്കൻ നോവലിസ്റ്റ് ജോൺ സ്‌റ്റെയിൻബെക്കിന്റെ മകനായിരുന്നു.

നാളികേര മതം ഒരു കപടമതമാണെന്ന് കണക്കാക്കി 1975ൽ വിയറ്റ്‌നാം അധികൃതർ മതത്തെ നിരോധിച്ചു.


</doc>
<doc id="347697" url="https://ml.wikipedia.org/wiki?curid=347697" title="ജിംനാസ്റ്റിക്സ്">
ജിംനാസ്റ്റിക്സ്

ശക്തിയും ശരീരവടിവും ചലനനിയന്ത്രണവും വേഗതയും ആവോളം വേണ്ടുന്ന ഒരു കായിക ഇനമാണു ജിംനാസ്റ്റിക്സ്. കുതിരപ്പുറത്ത് കയറുന്നതും ഇറങ്ങുന്നതും സുഗമമാക്കാൻ പ്രാചീന ഗ്രീക്ക് ജനത പരിശീലിച്ചിരുന്ന ഒരു തരം വ്യായമത്തിൽ നിന്നാണു ജിംനാസ്റ്റിക്സ് എന്ന കായിക ഇനം രൂപം കൊള്ളുന്നത്. ആർട്ടിസ്റ്റിക് ജിംനാസ്റ്റിക്സ്, എയ്റോബിക് ജിംനാസ്റ്റിക്സ്, റിതമിക് ജിംനാസ്റ്റിക്സ് തുടങ്ങി വിവിധ വ്യത്യസ്ത ഇനങ്ങളുണ്ട്. ജിംനാസ്റ്റിക്സിനു വേണ്ടിയുള്ള ആഗോള സംഘടനയാണു ഇന്റർനാഷണൽ ഫെഡറേഷൻ ഓഫ് ജിംനാസ്റ്റിക്സ്.(FIG) ജിംനാസ്റ്റിക്സ് ഇനങ്ങളുടെ അംഗീകാരം അവയുടെ നിയന്ത്രണം തുടങ്ങിയ കാര്യങ്ങൾ നിർവ്വഹിക്കുന്നത് ഈ സംഘടനയാണു. ആഗോള തലത്തിലുള്ള ഈ സംഘടനയ്ക്ക് പുറമെ ഓരോ രാജ്യങ്ങൾക്കും അവരവരുടെ ദേശീയ നിയന്ത്രണ കമ്മിറ്റികൾ ഉണ്ട്.

ജിംനാസ്റ്റിക്സ് എന്ന പേരിന്റെ ഉത്ഭവം നഗ്നമായത് എന്നർഥം വരുന്ന γυμνός(ജിംനോസ്) എന്ന ഗ്രീക്ക് വാക്കിൽ നിന്നാണു. പ്രാചീന ഗ്രീക്കിൽ കായികതാരങ്ങൾ നഗ്നരായാണു ജിംനാസ്റ്റിക്സ് പരിശീലിച്ചിരുന്നതും മത്സരങ്ങളിൽ ഏർപ്പെട്ടതും എന്നതാണു ഇതിനു കാരണം.

പ്രാചീന ഗ്രീക്കിൽ കുതിരപ്പുറത്ത് കയറാനുള്ള പരിശീലനമായും സൈനിക പരിശീലനമായും നടത്തിയിരുന്ന വ്യായാമരീതികളിൽ നിന്നാണു ജിംനാസ്റ്റിക്സ് എന്ന കായിക ഇനം രൂപം കൊള്ളുന്നത്.

പതിനെട്ടാം നൂറ്റാണ്ടിന്റെ അവസാനത്തിലും പത്തൊൻപതാം നൂറ്റാണ്ടിന്റെ ആദ്യ ദശകങ്ങളിലുമായി ജർമനിയിലെ രണ്ട് കായിക പരിശീലകരാണു ജിംനാസ്റ്റിക്സിന്റെ ആധുനിക രൂപം വികസിപ്പിക്കുന്നത്. ഫ്രാൻസിലാണു ആദ്യമായി ജിംനാസ്റ്റിക്സ്, സർവ്വകലാശാല പാഠ്യപദ്ധതിയിൽ ഉൾപ്പെടുത്തുന്നത്.

ജിംനാസ്റ്റിക്സിന്റെ ആഗോള സംഘടനയായ ഇന്റർനാഷണൽ ഫെഡറേഷൻ ഓഫ് ജിംനാസ്റ്റിക്സ് രൂപം കൊള്ളുന്നത് 1881 ൽ ജർമനിയിലെ ലീഗ് എന്ന പട്ടണത്തിൽ വെച്ചാണു. തുടക്കത്തിൽ പുരുഷന്മാർ മാത്രമാണു മത്സരങ്ങളിൽ പങ്കെടുത്തിരുന്നത്. 1896 ലാണു ആദ്യമായി ജിംനാസ്റ്റിക്സ് ഒളിമ്പിക്സ് ഇനം ആവുന്നത്. 1920 മുതൽ സ്ത്രീകൾ ജിംനാസ്റ്റിക്സ് മത്സരങ്ങളിൽ പങ്കെടുത്തു തുടങ്ങി. 1928 ൽ ആംസ്റ്റർഡാമിൽ വെച്ച് നടന്ന ഒളിമ്പിക്സിലാണു നാമമാത്രമായെങ്കിലും സ്ത്രീകൾക്കുള്ള ജിംനാസ്റ്റിക്സ് മത്സരങ്ങൾ തുടങ്ങുന്നത്. 

1.ആർട്ടിസ്റ്റിക് ജിംനാസ്റ്റിക്സ്

2.റിഥമിക് ജിംനാസ്റ്റിക്സ്

3.എയ്റോബിക് ജിംനാസ്റ്റിക്സ്

4.അക്രോബാറ്റിക് ജിംനാസ്റ്റിക്സ്

Gymnastics | NBC Olympics

http://www.bbc.com/sport/gymnastics

http://www.fig-gymnastics.com/site/


</doc>
<doc id="347698" url="https://ml.wikipedia.org/wiki?curid=347698" title="2016 റിയോ ഒളിംപിക്സിലെ ഗുസ്തി മത്സരങ്ങൾ">
2016 റിയോ ഒളിംപിക്സിലെ ഗുസ്തി മത്സരങ്ങൾ

2016 റിയോ ഒളിംപിക്സിലെ ഗുസ്തി മത്സരങ്ങൾ റിയോ ഡി ജനീറോയിലെ ഒളിംമ്പിക് ട്രെയിനിംങ്ങ് സെന്ററിൽ ആഗസ്റ്റ് 14 മുതൽ 21 വരെ നടത്തപ്പെട്ടു. ഗുസ്തി മത്സരങ്ങൾ രണ്ടു വിഭാഗങ്ങളിലായി വിഭജിച്ച് ഫ്രീസ്റ്റൈൽ ഗ്രക്കൊ - റോമൻ എന്നീ വിഭാഗങ്ങളാക്കി.ഇത് പിന്നീട് ഭാരത്തിന്റെ അടിസ്ഥാനത്തിൽ വീണ്ടും വിഭജിച്ചു. ഇതിൽ പുരുഷന്മാർ എല്ലാ വിഭാഗത്തിലും മത്സരിച്ചപ്പോൾ വനിതകൾ ഫ്രീസ്റ്റൈൽ വിഭാഗത്തിൽ മാത്രം പങ്കെടുത്തു. എല്ലാ വിഭാഗങ്ങളിലുമായി ആകെ 18 സ്വർണ്ണമെഡലുകൾ വിതരണം ചെയ്യപ്പെട്ടു. 1900 ലെ പാരിസ് ഒളിംമ്പിക്സ് ഒഴികെ മറ്റ് എല്ലാ ഒളിംമ്പിക്സുകളിലും ഗുസ്തി ഒരു മത്സര ഇനമായിരുന്നു.

റിയോ ഒളിംപിക്സിൽ 18 വിഭാഗങ്ങളിലായി ഏകദേശം 344 ഗുസ്തിക്കാരാണ് പങ്കെടുത്തത്.


</doc>
<doc id="347700" url="https://ml.wikipedia.org/wiki?curid=347700" title="2016 റിയോ ഒളിംമ്പിക്സിലെ മെഡൽ പട്ടിക">
2016 റിയോ ഒളിംമ്പിക്സിലെ മെഡൽ പട്ടിക

താഴെ കൊടുത്തിട്ടുള്ള മെഡൽ പട്ടിക  ദേശീയ ഒളിമ്പിക് കമ്മറ്റിയിലെ (NOCs) അംഗങ്ങളും അല്ലാത്തവരുമായ രാജ്യങ്ങൾ, 2016ൽ റിയോ ഡി ജനീറോയിൽ നടന്ന ഒളിംപിക്സിൽ അവരുടെ കായിക താരങ്ങൾ വിജയിച്ച സ്വർണ മെഡലുകളുടെ എണ്ണങ്ങളുടെ അടിസ്ഥാനത്തിൽ തയ്യാറാക്കിയതാണ്.

<onlyinclude></onlyinclude>


</doc>
<doc id="347703" url="https://ml.wikipedia.org/wiki?curid=347703" title="മോഹൻ കുമാർ രാജ">
മോഹൻ കുമാർ രാജ

ഒരു ഇന്ത്യൻ ഹ്രസ്വദൂര ഓട്ടക്കാരനാണ് മോഹൻ കുമാർ രാജ (ജനനം 14 ഡിസംബർ 1996). 2016 റിയോ ഒളിമ്പിക്സിലെ 4 × 400 റിലേക്കുള്ള ആറംഗ ടീമിൽ അംഗമായിരുന്നു.


</doc>
<doc id="347712" url="https://ml.wikipedia.org/wiki?curid=347712" title="ബബിൾസ് (ചിമ്പാൻസി)">
ബബിൾസ് (ചിമ്പാൻസി)

ഒരു സാധാരണയിനം ചിമ്പാൻസിയാണ് ബബിൾസ് (ജനനം 1983). അമേരിക്കൻ സംഗീതജ്ഞൻ മൈക്കൽ ജാക്സന്റെ വളർത്തുമൃഗമായിരുന്നതു വഴി വളരെ പ്രശസ്തനായിരുന്നു.ടെക്സസിലെ ഒരു ഗവേഷണ കേന്ദ്രത്തിൽ നിന്നും 1980 ന്റ ആദ്യ പകുതിയിലാണ് ഇതിനെ വാങ്ങിയത്. ജാക്സന്റെ ലൈബീരിയൻ ഗേൾ എന്ന ഗാനത്തിന്റെ സംഗീത വീഡിയോയിൽ പ്രത്യക്ഷപ്പെട്ടിട്ടുള്ള ബബിൾസ് ജാക്സന്റെ യാത്രകളിൽ പലപ്പോഴും അനുഗമിച്ചിരുന്നു.ജാക്സന്റെ 1988ലെ സംഗീത പര്യടനമായ ബാഡ് വേൾഡ് ടൂറിന്റ ഭാഗമായി ജാക്സന്റെ കൂടെ ജപ്പാനിൽ എത്തിയ ബബിൾസ് അവിടെ ഒസാക്ക മേയറുടെ ചായ സൽക്കാരത്തിൽ പങ്കെടുക്കുകയും ചെയ്തിട്ടുണ്ട്.

ബബിൾസ് 1988 വരെ ജാക്സന്റെ കുടുംബ വീട്ടിലായിരുന്നു താമസം പിന്നീട പുതുതായി വാങ്ങിയ നെവർലാന്റ് റാഞ്ചിലേക്ക് ജാക്സന്റെ കൂടെ താമസം മാറി . അവിടെ ജാക്സന്റെ മുറിയിലെ ഒരു തൊട്ടിലിൽ ഉറങ്ങിയ ബബിൾസ് ഡയപ്പർ ധരിക്കുകയും ജാക്സന്റെ കൂടെ ഭക്ഷണം കഴിക്കുകയും ചെയ്തു പോന്നു. കൂടാതെ ജാക്സന്റ ശൗചാലയമാണ് ബബിൾസും ഉപയോഗിച്ചിരുന്നത് .


</doc>
<doc id="347714" url="https://ml.wikipedia.org/wiki?curid=347714" title="ബോൾട്സ്മാൻ സ്ഥിരാങ്കം">
ബോൾട്സ്മാൻ സ്ഥിരാങ്കം

ഭൗതികശാസ്ത്രത്തിലെ സ്ഥിരാങ്കങ്ങളിൽ ഒന്നാണു ബോൾട്സ്മാൻ സ്ഥിരാങ്കം (Boltzmann constant). (formula_1 or formula_2). പ്രമുഖ ഓസ്ട്രിയൻ ഭൗതികശാസ്ത്രജ്ഞൻ ആയ ലുഡ്വിഗ് ബോൾട്സ്മാന്റെ ബഹുമാനാർഥമാണു ഇത് നാമകരണം ചെയ്യപ്പെട്ടിട്ടുള്ളത്.ഒരു വ്യൂഹത്തിലെ(സിസ്റ്റം) കണികകളുടെ ഊർജ്ജവും വ്യൂഹത്തിന്റെ താപനിലയും തമ്മിൽ ബന്ധിപ്പിക്കുന്ന ഒരു സ്ഥിരാങ്കമാണു ബോൾട്സ്മാൻ സ്ഥിരാങ്കം. ഭൗതികശാസ്ത്രത്തിലെ പ്രത്യേകിച്ചും താപഗതികത്തിലെ മിക്കവാറും എല്ലാ സാംഖ്യിക രൂപവൽക്കരണത്തിലും(സ്റ്റാറ്റിസ്റ്റിക്കൽ ഡെറിവേഷൻ) വളരെ പ്രധാനപ്പെട്ട ഒന്നാണിത്. ഊർജ്ജത്തെ താപനില കൊണ്ട് ഹരിച്ചതിനു തുല്യമായ ഡയമൻഷൻ ആണു ബോൾട്സ്മാൻ സ്ഥിരാങ്കത്തിനു ഇത് ഉത്ക്രമത്തിന്റെ(entropy) ഡയമൻഷനു സമാനമാണു.

1877ൽ സംഖ്യിക ബലതന്ത്രവുമായ ബന്ധപ്പെട്ട് ഒരു വൂഹത്തിന്റെ ഉത്ക്രമവും വൂഹത്തിനു സാധ്യമായ മൈക്രോസ്റ്റെയ്റ്റുകളുടെ എണ്ണവും തമ്മിലുള്ള ബന്ധവും വിശദീകരിക്കുമ്പോഴാണു ആദ്യമായ് ഇത്തരമൊരു മൗലിക സ്ഥിരാങ്കത്തിന്റെ ആവിശ്യകത സംജാതമാകുന്നത് പക്ഷേ ബോൾസ്ട്മാൻ ആ സ്ഥിരാങ്കത്തെ നിർവ്വചിച്ചില്ല. 1901 ൽ മാക്സ് പ്ലാങ്ക് ആണു ആദ്യമായ് formula_1 എന്ന സ്ഥിരാങ്കത്തെ നിർവ്വചിക്കുകയും അതിന്റെ വില പ്രസ്താവിക്കുകയും ചെയ്തത്.

ഉദാത്ത ഭൗതികത്തിലെ ആദർശ വാതക നിയമമനുസരിച്ച് നിശ്ചിത അളവു വാതകത്തിന്റെ അവസ്ഥ മർദ്ദം താപനില വ്യാപ്തം എന്നിവയെ താഴെ പറയുന്ന സമവാക്യത്തിനനുസരിച്ച് ആശ്രയിച്ചിരിക്കുന്നു.

formula_4

formula_5-- വാതകത്തിന്റെ മർദ്ദം

formula_6--വാതകത്തിന്റെ വ്യാപ്തം

formula_7--വാതകത്തിലെ മോളുകളുടെ എണ്ണം

ഈ സമവാക്യത്തിലെ വാതക സ്ഥിരാങ്കം(formula_8) എന്നതിനെ അവഗാഡ്രോ സംഖ്യയുടെയും ബോൾട്സ്മാൻ സ്ഥിരാങ്കത്തിന്റെയും ഗുണനഫലം ആയ് എഴുതാം.

formula_9

ആയതിനാൽ formula_10

കൂടാതെ formula_11 എന്നത് വ്യൂഹത്തിലെ മൊത്തം കണങ്ങളുടെ എണ്ണം(formula_12) ആണു.

ആയതിനാൽ formula_13

അതായത് ആദർശ വാതക സമവാക്യത്തിൽ സ്ഥൂല രാശികളിലാണു വാതകത്തിന്റെ അവസ്ഥ വിശദീകരിച്ചതെങ്കിൽ ബോൾട്സ്മാൻ സ്ഥിരാങ്കം ഉപയോഗിച്ച് വാതകത്തിന്റെ അവസ്ഥ സൂക്ഷ രാശികളിൽ ( ഇവിടെ formula_14) വിശദീകരിക്കാനാവും. 

ബോൾട്സ്മാൻ സ്ഥിരാങ്കം സ്ഥൂല -സൂക്ഷ ഭൗതികത്തിനിടയിലെ ഒരു പാലം ആയ് വർത്തിക്കുന്നു.


</doc>
<doc id="347730" url="https://ml.wikipedia.org/wiki?curid=347730" title="ഇസ്മായിൽ ബേഗ്">
ഇസ്മായിൽ ബേഗ്

ഇന്ത്യയിലെ നീന്തൽ പരിശീലകൻ. 

1966 ഏപ്രിൽ 20-നാണ് ഇസ്മായിൽ ബേഗ് ജനിച്ചത്.

തുഴച്ചിൽ രംഗത്തെ ഇന്ത്യയുടെ ദേശീയപരിശീലകനായിരുന്നു ബേഗ്. മദ്രാസ് ബോട്ട് ക്ലബ്ബിന്റെ പരിശീലകൻ കൂടിയാണ്. 
2016 റിയോ ഒളിമ്പിക്സിൽ ഇന്ത്യയെ പ്രതിനിധീകരിച്ച് പങ്കെടുത്ത ദത്തു ബബൻ ഭോകനൽ ഇദ്ദേഹത്തിന്റെ ശിഷ്യനാണ്. 2014 മുതൽ ദത്തുവിനെ ഇദ്ദേഹമാണ് പരിശീലിപ്പിക്കുന്നത്.


</doc>
<doc id="347732" url="https://ml.wikipedia.org/wiki?curid=347732" title="ഇന്ത്യൻ നാഷണൽ കോൺഗ്രസ്സിന്റെ പ്രസിഡണ്ടുമാരുടെ പട്ടിക">
ഇന്ത്യൻ നാഷണൽ കോൺഗ്രസ്സിന്റെ പ്രസിഡണ്ടുമാരുടെ പട്ടിക

എ.ഐ.സി.സി.യുടെയും ഇന്ത്യൻ നാഷണൽ കോൺഗ്രസ്ന്റെയും തലവനാണ് പ്രസിഡണ്ട് . ഇവരെ ചുരുക്കി കോൺഗ്രസ് പ്രസിഡണ്ട് എന്നും വിളിക്കുന്നു.



</doc>
<doc id="347739" url="https://ml.wikipedia.org/wiki?curid=347739" title="എക്സ്പ് ഐയ്സ്">
എക്സ്പ് ഐയ്സ്

ശാസ്ത്ര പരീക്ഷണങ്ങളും ശാസ്ത്ര പ്രൊജക്ടുകളും ചെയ്യാൻ സഹായിക്കുന്ന സോഫ്റ്റ്‌വെയറും ഹാർഡ്‌വെയറും അടങ്ങിയ ഒരു ഫ്രെയിംവർക്ക് ആണു എക്സ്പ് ഐയ്സ് (ExpEYES, Experiments for Young Engineers and Scientists) .ഡൽഹി ആസ്ഥാനമായ് പ്രവർത്തിക്കുന്ന ഇന്റർ യൂണിവേഴ്സിറ്റി ആക്സിലെറേറ്റർ സെന്ററിന്റെ(IUAC) ഫീനിക്സ് എന്ന സംരംഭത്തിന്റെ ഭാഗമായാണു എക്സ്പ് ഐയ്സ് നിർമ്മിച്ചത്. വിദ്യാർഥികൾക്കും അധ്യാപകർക്കും വേണ്ടി കുറഞ്ഞ വിലയ്ക്ക് പരീക്ഷണശാല ഉപകരണങ്ങൾ വികസിപ്പിക്കുക എന്ന ഉദ്ദേശത്തോടെ 2005 ൽ തുടങ്ങിയ പദ്ധതി ആണു ഫീനിക്സ്(PHOENIX ,Physics with Home-made Equipment and Innovative Experiments). എക്സ്പ് ഐയ്സ് എന്ന ഉപകരണത്തെ കംമ്പ്യൂട്ടറുമായ് ഒരു യു.എസ്.ബി വഴി ബന്ധിപ്പിച്ചാണു ഉപയോഗിക്കേണ്ടത്. സിഗ്നൽ ജെനറേറ്ററും ഓസിലോസ്കോപ്പും എക്സ്പ് ഐയ്സിന്റെ മൂല ക്രമീകരണങ്ങളിൽ തന്നെ ഉൾപ്പെടുത്തിയിരിക്കുന്നു. ഇന്റർ യൂണിവേഴ്സിറ്റി ആക്സിലെറേറ്റർ സെന്ററിലെ ശാസ്ത്രജ്ഞരായ ബി.പി.അജിത് കുമാർ ,വി.വി.വി സത്യനാരായണ വിവര സാങ്കേതിക വിദഗ്ദ്ധനായ സി.ഇ.പ്രമോദ് ഫിസിക്സ് അധ്യാപകനായ ജോർജ് കസ്നാദർ തുടങ്ങിയവരാണു എക്സ്പ് ഐയ്സിന്റെ സൃഷ്ടിക്ക് പിറകിൽ.എക്സ്പ് ഐയ്സ് ജൂനിയർ എന്ന പേരിലാണു ഈ ഉപകരണം വിപണിയിൽ ലഭ്യമാവുന്നത്. 

സ്വതന്ത്ര ഹാർഡ്‌വെയർ നിയമങ്ങൾ അനുസരിക്കുന്ന ഉപകരണം ആണു എക്സ്പ് ഐയ്സ്.മൈക്രോകൺട്രോളർഅടിസ്ഥാനമാക്കി പ്രവർത്തിക്കുന്ന ഒരു ഇലക്ട്രോണിക് സർക്യൂട്ട് ആണു എക്സ്പ് ഐയ്സിന്റെ പ്രധാനഭാഗം. വോൾട്ടേജ് സമയം തുടങ്ങിയവ അളക്കുന്നതും ലഭിച്ച വിവരങ്ങൾ തിരിച് കംമ്പ്യൂട്ടറിലേക്ക് അയക്കുന്നതും മൈക്രോകൺട്രോളർ ആണു.ഇങ്ങനെ ലഭിച്ച വിവരങ്ങൾ പൈത്തൺ കോഡ് ഉപയോഗിച്ച് വിശകലനം ചെയ്യുകയും സ്ക്രീനിൽ തെളിയിക്കുകയും ചെയ്യുന്നു.ഒരു യു.എസ്.ബി ഉപയോഗിച്ചാണു എക്സ്പ് ഐയ്സ് കംമ്പ്യൂട്ടറുമായ് ബന്ധിപ്പിക്കുന്നത്.എക്സ്പ് ഐയ്സ് പ്രവർത്തിക്കനാവശ്യമായ വൈദ്യുതി ലഭ്യമാവുന്നത് ഈ യു.എസ്.ബി വഴിയാണു. ഈ ഉപകരണത്തിൽ വിവിധങ്ങളായ ഇൻപുട്ട് ടെർമിനലുകൾ ഉണ്ട്.ഈ ടെർമിനലുകളിലൂടെയുള്ള വോൾട്ടത നിരീക്ഷിക്കാനും നിയന്ത്രിക്കാനും ഈ ഉപകരണത്തിനു കഴിയും.താപനില ശബ്ദം തുടങ്ങിയ രാശികൾ അളക്കാൻ അവയെ ആദ്യം ഇലക്ട്രിക് സിഗ്നലുകൾ ആക്കേണ്ടതുണ്ട്.

സ്വതന്ത്ര ലൈസൻസ് ആയത് കൊണ്ട് തന്നെ ഹാർഡ്‌വെയറിൽ മാറ്റങ്ങൾ വരുത്തുന്നതിനും മാറ്റിയ പതിപ്പ് പ്രചരിപ്പിക്കുന്നതിനും നിയമതടസ്സങ്ങൾ ഒന്നുമില്ല.

എക്സ്പ് ഐയ്സിന്റെ സോഫ്‌റ്റ്‌വെയർ നിർമ്മിച്ചിരിക്കുന്നത് പൈത്തൺ കംമ്പ്യൂട്ടർ പ്രോഗ്രാമിംഗ് ഭാഷ ഉപയോഗിച്ചാണു.സ്വതന്ത്ര സോഫ്‌റ്റ്‌വെയർ നയങ്ങൾ അനുസരിക്കുന്നതിനാൽ ആർക്കു വേണമെങ്കിലും സോഫ്‌റ്റ്‌വെയറിന്റെ മൂലരൂപം പരിഷ്കരിക്കാവുന്നതാണു. പൈത്തൺ ഇന്റെർപ്രെട്ടറിന്റെ 2.7 മുതലുള്ള വെർഷനുകൾ ഇൻസ്റ്റാൾ ചെയ്തിട്ടുള്ള ഏത് കംമ്പ്യൂട്ടറിലും എക്സ്പ് ഐയ്സ് ഉപയോഗിക്കാവുന്നതാണ് .കൂടാതെ ഗ്നു/ലിനക്സ് പതിപ്പുകളായ ഡെബിയൻ ഉബുണ്ടു(വെർഷൻ 13.04 നു ശേഷം ഉള്ളത്.)എന്നിവയിൽ എക്സ്പ് ഐയ്സ് പ്രവർത്തിക്കാനാവിശ്യമായ സോഫ്‌റ്റ്‌വെയർ മൂല ക്രമീകരണങ്ങളിൽ തന്നെ ഉൾകൊള്ളിച്ചിരിക്കുന്നു.കംമ്പ്യൂട്ടറിൽ ഇൻസ്റ്റാൾ ചെയ്യാതെ ഒരു തത്സമയ സി.ഡി ഉപയോഗിച്ചും എക്സ്പ് ഐയ്സ് പ്രവർത്തിപ്പിക്കാവുന്നതാണു.

http://expeyes.in/

https://expeyes.wordpress.com/articles-about-expeyes-from-the-web/experimental-physics-with-phoenix-and-python/

http://www.iuac.res.in/~elab/expeyes/Documents/eyesj-a4.pdf

http://scipy.in/2012/static/slides/expeyes.pdf

http://www.raspberry-pi-geek.com/Archive/2014/07/Trying-out-the-ExpEYES-science-and-experimentation-kit

‌‌__സൂചിക__

__ഉള്ളടക്കംഇടുക__
‌‌__സൂചിക__


</doc>
<doc id="347748" url="https://ml.wikipedia.org/wiki?curid=347748" title="ഓപ്പറേഷൻ പവൻ">
ഓപ്പറേഷൻ പവൻ

എൽ.ടി.ടി.ഇ തീവ്രവാദികളിൽ നിന്നും ജാഫ്ന വീണ്ടെടുക്കുന്നതിനായി ഇന്ത്യൻ സമാധാന സംരക്ഷണ സേന നടത്തിയ സൈനിക നീക്കത്തിന്റെ രഹസ്യനാമമാണ് ഓപ്പറേഷൻ പവൻ. മൂന്നാഴ്ച നീണ്ടു നിന്ന കനത്ത യുദ്ധത്തിനുശേഷം, ജാഫ്ന പ്രവിശ്യ ഇന്ത്യൻ സൈന്യം എൽ.ടി.ടി.ഇ സേനയിൽ നിന്നും പിടിച്ചെടുത്തു.
ശ്രീലങ്കയുടെ വടക്കു പടിഞ്ഞാറു മേഖലയിൽ, തമിഴർക്കു പ്രാതിനിധ്യമുള്ള മേഖലയിൽ സ്വന്തമായി ഒരു തമിഴ് പ്രവിശ്യ സ്ഥാപിക്കുക എന്നതായിരുന്നു എൽ.ടി.ടി.ഇ എന്ന വിമത സേനയുടെ ലക്ഷ്യങ്ങളിലൊന്ന്. ശ്രീലങ്കയിൽ നിരവധി ആഭ്യന്തര യുദ്ധങ്ങൾക്ക് ഇതു വഴിവെച്ചു. 1980 കളിൽ ശ്രീലങ്കയിലെ തമിഴ് വംശജരുടെ സൈര്യജീവിതം ഉറപ്പുവരുത്താനായി ഈ പ്രശ്നത്തിൽ നയപരമായും, സൈനികപരമായും ഇടപെടാൻ ഇന്ത്യ തീരുമാനിച്ചു. 1987 ജൂലൈ 29 നു കൊളംബോയിൽ വച്ചു ഒരു ഇന്ത്യ-ശ്രീലങ്ക ഉടമ്പടി തയ്യാറാക്കുകയും, ഇരു രാജ്യങ്ങളും അതിൽ ഒപ്പു വെക്കുകയും ചെയ്തു. ശ്രീലങ്കയിൽ സമാധാനം ഉറപ്പുവരുത്താൻ, ശ്രീലങ്ക സൈന്യത്തെ യുദ്ധമേഖലയിൽ നിന്നും തിരിച്ചുവിളിക്കാനും, തമിഴ് പുലികളോട് ആയുധം വെച്ചു കീഴടങ്ങുവാനും ഉടമ്പടിയിൽ കരാറായി. ഇന്ത്യക്കുവേണ്ടി പ്രധാനമന്ത്രി രാജീവ് ഗാന്ധിയും, ശ്രീലങ്കൻ പ്രസിഡന്റ് ജെ.ആർ. ജയവർദ്ധനെയുമാണ് കരാറിൽ ഒപ്പു വെച്ചത്.

ഉടമ്പടിക്കു മുമ്പായി നടന്ന ചർച്ചകളിൽ യുദ്ധത്തിലേർപ്പെട്ടിരുന്ന തമിഴ് സംഘടനകളൊന്നും തന്നെ പങ്കെടുത്തിരുന്നില്ല. എന്നിരിക്കിലും, ചില സംഘടനകൾ കരാറിനെ മാനിച്ചുകൊണ്ട്, മനസ്സില്ലാ മനസ്സോടെ തങ്ങളുടെ ആയുധങ്ങൾ ഇന്ത്യൻ സമാധാന സംരക്ഷണ സേനക്കു മുമ്പിൽ അടിയറവെച്ചു യുദ്ധത്തിൽ നിന്നും പിൻമാറുന്നതായി പ്രഖ്യാപിച്ചു. എന്നാൽ തികച്ചും തീവ്രസ്വഭാവം വച്ചു പുലർത്തിയിരുന്ന എൽ.ടി.ടി.ഇ പോലുള്ള സംഘടനകൾ കരാറിനെ വകവെക്കാതെ തമിഴ് രാജ്യം എന്ന ലക്ഷ്യവുമായി മുന്നോട്ടു പോയി. ഇതു കരാറിന്റെ ലംഘനമായതിനാൽ ഒരു സൈനിക നടപടിക്കു ഇന്ത്യൻ സമാധാന സംരക്ഷണ സേന തയ്യാറായി.

ഒക്ടോബർ ഏഴിനു, ശ്രീലങ്കൻ സൈനിക നേതാക്കൾ ഓപ്പറേഷനിലൂടെ സാധ്യമാകേണ്ട ലക്ഷ്യങ്ങൾ ഇന്ത്യൻ സമാധാന സംരക്ഷണ സേനയുമായി പങ്കുവെച്ചു. പ്രധാന നിർദ്ദേശങ്ങൾ ഇതായിരുന്നു.
1987 ഒക്ടോബർ 9 നാണ് ഇന്ത്യൻ സൈന്യത്തിന്റെ ആദ്യത്തെ സൈനിക നടപടി തുടങ്ങിയത്. ജാഫ്നയിൽ സമാധാന അന്തരീക്ഷം പുനസ്ഥാപിക്കുക എന്നതായിരുന്നു ലക്ഷ്യം. എൽ.ടി.ടി.ഇ നേതാക്കളെ പിടികൂടി ജാഫ്നമേഖലയിൽ തീവ്രവാദസാന്നിദ്ധ്യം പൂർണ്ണമായും ഇല്ലാതാക്കുക എന്നതു കൂടി സൈനിക നടപടിയുടെ ഭാഗമായിരുന്നു. 9, 10 തീയതികളിലെ രാത്രി നടന്ന പോരാട്ടത്തിൽ എൽ.ടി.ടി.യുടെ താവടിയിലുള്ള റേഡിയോ നിലയവും, കൊക്കുവിൽ ഉള്ള ടെലിവിഷൻ നിലയവും ഇന്ത്യൻ സേന പിടിച്ചടുത്തു. 200 ഓളം തമിഴ് പുലികളെ ഇന്ത്യൻ സേന തടവിലാക്കി. തെള്ളിപ്പാളയത്തുള്ള ഇന്ത്യൻ സൈനിക പോസ്റ്റിലേക്കു ആക്രമണമഴിച്ചുവിട്ടാണ്, എൽ.ടി.ടി.ഇ ഈ സൈനിക നടപടിക്കെതിരേ മറുപടി പറഞ്ഞത്. അവരുട ആക്രമണത്തിൽ നാലു സി.ആർ.പി.എഫ് ജവാന്മാർ കൊല്ലപ്പെട്ടു.
മുതിർന്ന എൽ.ടി.ടി.ഇ നേതാക്കൾ ഒളിയിടമായി ഉപയോഗിച്ചിരുന്ന ജാഫ്ന സർവ്വകലാശാലയിലെ കെട്ടിടം കീഴടക്കി നേതാക്കളെ പിടികൂടുക എന്നതായിരുന്നു ഓപ്പറേഷൻ പവൻ സൈനിക നടപടിയുടെ ആദ്യ ദൗത്യം. എൽ.ടി.ടി.ഇ. യുടെ അനൗദ്യോഗിക തലസ്ഥാനം കൂടിയായിരുന്നു ഈ സർവ്വകലാശാല. എൽ.ടി.ടി.ഇ നേതാക്കൾ അന്നേ ദിവസം അവിടെ ഉണ്ടാകും എന്ന ഇന്റലിജൻസ് അറിയിപ്പു പ്രകാരം, ഇന്ത്യൻ സേന ഒക്ടോബർ 12 ആം തീയതി ഒരു രഹസ്യ നീക്കത്തിലൂടെ, സർവ്വകലാശാല കെട്ടിടത്തിൽ പ്രവേശിച്ചു. നേതാക്കളെ പിടികൂടുന്നതോടെ, യുദ്ധം അവസാനിപ്പിക്കാം എന്നതായിരുന്നു ഇന്ത്യൻ സേനയുടെ കണക്കുകൂട്ടൽ.

ഇന്ത്യൻസേനയുടെ രഹസ്യസന്ദേശങ്ങൾ ചോർത്തിയ എൽ.ടി.ടി.ഇ, ഈ നീക്കം മുൻപേ അറിയുകയും വേണ്ട മുൻകരുതൽ എടുക്കുകയും ചെയ്തിരുന്നു. എൽ.ടി.ടി.ഇ.യുടെ പ്രതിരോധം ഭേദിക്കാൻ ഇന്ത്യൻ സൈന്യത്തിനായില്ല. ഗോര സിങ് എന്ന ഇന്ത്യൻ സൈനികനെ എൽ.ടി.ടി.ഇ തടവിലാക്കുകയും ചെയ്തു, പിന്നീട് ഇദ്ദേഹത്തെ വിട്ടയച്ചു.

ജാഫ്ന പിടിച്ചെടുക്കുന്നതിനായുള്ള യുദ്ധത്തിൽ കനത്ത എതിർപ്പാണ് വിമതരിൽ നിന്നും ഇന്ത്യൻ സൈന്യത്തിനു നേരിടേണ്ടി വന്നത്. ജാഫ്നയിലേക്കുള്ള എല്ലാ റോഡുകളിലും, എൽ.ടി.ടി.ഇ മൈനുകൾ പാകിയിരുന്നു. ശ്രീലങ്കൻ സൈന്യത്തിരേ നടന്ന പോരാട്ടത്തിനിടയിൽ സ്വീകരിച്ചിരുന്ന ഈ മുൻകരുതൽ ഇന്ത്യൻ സേനക്കു ലക്ഷ്യത്തിലേക്കു മുന്നേറാൻ തടസ്സമായിതീർന്നു. ഒരു കിലോമീറ്ററിലധികം ദൂരത്തു നിന്നും സ്ഫോടനം നടത്താൻ കഴിവുള്ള ഉപകരണങ്ങൾ തമിഴ് പുലികളുടെ കൈവശം ഉണ്ടായിരുന്നു.

അത്യാധുനിക ടെലിസ്കോപിക് അധിഷ്ഠിത തോക്കുകൾ ഉപയോഗിച്ചാണ് എൽ.ടി.ടി.ഇ പുലികൾ ഇന്ത്യൻ സൈന്യത്തെ പ്രതിരോധിച്ചത്. വീടിനു മുകളിലും, മരങ്ങളുടെ ചില്ലയിൽ നിന്നും ഇത്തരം തോക്കുകൾ ഉപയോഗിച്ച് അവർ സൈനികരെ വധിച്ചു. ജാഫ്ന പിടിച്ചെടുക്കുവാൻ വേണമെങ്കിൽ കൂടുതൽ സൈന്യത്തെ ഉപയോഗിക്കാൻ കേന്ദ്ര സർക്കാരിൽ നിന്നും സൈനിക നേതാക്കൾക്കു അനുമതി ലഭിച്ചു. MI-25 പോലുള്ള ഹെലികോപ്ടറുകൾ ഉപയോഗിച്ച് ഇന്ത്യൻ സൈന്യം ആകാശമാർഗ്ഗവും ആക്രമണം അഴിച്ചുവിട്ടു.

മൂന്നാഴ്ചയോളം നീണ്ടു നിന്ന യുദ്ധത്തിനുശേഷം, ഇന്ത്യൻ സമാധാന സംരക്ഷണ സേന ജാഫ്ന തിരിച്ചു പിടിച്ചു. ഇരു ഭാഗത്തും കനത്ത നാശനഷ്ടങ്ങളുണ്ടായിരുന്നു. ഗറില്ല യുദ്ധമുറയായിരുന്നു തീവ്രവാദികൾ ഇന്ത്യൻ സൈന്യത്തിനെതിരേ പ്രയോഗിച്ചിരുന്നത്. ഇന്ത്യൻ സൈന്യം തീരെ പ്രതീക്ഷിക്കാത്ത രീതിയിൽ, ചെറിയ കുട്ടികളെ വരെ ചാവേറുകളായി എൽ.ടി.ടി.ഇ രംഗത്തിറക്കി. ജാഫ്ന നഷ്ടപ്പെട്ടതോടെ ഗറില്ലകൾ, വാവുനിയ കാടുകളിലേക്കു രക്ഷപ്പെട്ടു.ഇയുടെ ന്ത്യൻ സർക്കാരിന്റെ പരാജയങ്ങളിൽ ഒന്നായി ഇതു മാറി , ഈ സൈനിക നടപടി ഇന്ത്യയുടെ വിയറ്റ്നാം എന്ന പേരിൽ അറിയപ്പെടുന്നു , മരിച്ചവരും തടവിലാക്ക പ്പെട്ട വരുടെയും എണ്ണത്തിൽ ഇപ്പൊഴും അവ്യക്തത നിലനിൽക്കുന്നു . 


</doc>
<doc id="347759" url="https://ml.wikipedia.org/wiki?curid=347759" title="ജ്യോതി കൃഷ്ണ">
ജ്യോതി കൃഷ്ണ

തൃശൂർ ജില്ലയിൽ ജനിച്ച ജ്യോതി കൃഷ്ണ മലയാള ചലചിത്ര താരമാണ്. 2011 ഇൽ പുറത്തിറങ്ങിയ ബോംബെ മാർച്ച് 12 എന്ന ചിത്രത്തിലൂടെ ചലചിത്ര രംഗത്ത് അരങ്ങേറ്റം കുറിച്ച ജ്യോതി 2013 ഇൽ ഗോഡ് ഫോർ സെയിൽ, 2014 ഇൽ രഞ്ജിത്തിന്റെ ഞാൻ എനിവയിലും അഭിനയിച്ചിട്ടുണ്ട്. ജീത്തു ജോസഫിന്റെ ലൈഫ് ഓഫ് ജോസൂട്ടിയാണ് ഈയിടെ പുറത്തിറങ്ങിയ ചിത്രം.


</doc>
<doc id="347773" url="https://ml.wikipedia.org/wiki?curid=347773" title="സ്കോർപീൻ അന്തർവാഹിനി">
സ്കോർപീൻ അന്തർവാഹിനി

ഇന്ത്യൻ നാവികസേനയ്‌ക്കായി ഫ്രഞ്ച് കമ്പനിയായ ഡിസിഎൻഎസിന്റെ സാങ്കേതിക സഹായത്തോടെ നിർമ്മിക്കുന്ന അന്തർവാഹിനിയാണ് സ്കോർപീൻ.സ്പാനിഷ് കമ്പനിയായ അവാന്തിയയും ഇതിന്റെ നിർമ്മാണവുമായി സഹകരിയ്ക്കുന്നു.ഡീസൽ -വൈദ്യുത പ്രവർത്തന സംവിധാനങ്ങൾ ആണ് ഇതിൽ ഉൾപ്പെടുത്തിയിരിയ്ക്കുന്നത്.
സ്കോർപീൻ അന്തർവാഹിനികളുടെ നിർണായക വിവരങ്ങൾ ചോർന്ന വിഷയത്തിൽ ഇന്ത്യ, ഫ്രഞ്ച് ആയുധ കമ്പനിയുടെ വിശദീകരണം തേടുകയുണ്ടായി. ഇതു സംബന്ധിച്ച അന്വേഷണത്തിന് ഇന്ത്യ പ്രത്യേക സംഘത്തെ ഫ്രാൻസിലേക്ക് അയക്കുന്നതിനും അന്തർവാഹിനി നിർമിച്ച ഡിസിഎൻഎസ് കമ്പനിയിൽ പരിശോധന നടത്താനും ഇന്ത്യയുടെ ശ്രമം നടത്തുന്നു.


</doc>
<doc id="347774" url="https://ml.wikipedia.org/wiki?curid=347774" title="യുവ്‌രാജ്‌ വാൽമീകി">
യുവ്‌രാജ്‌ വാൽമീകി

ഒരു ഇന്ത്യൻ ഹോക്കി താരമാണ് യുവ്‌രാജ്‌ വാല്മീകി. ഇന്ത്യൻ ദേശീയ ഹോക്കി ടീമിലെ ഹാഫ് ബാക്ക് കളിക്കാരനാണ് ഇദ്ദേഹം.
മറ്റൊരു ഇന്ത്യൻ ഹോക്കി താരമായ ദേവീന്ദർ വാല്മീകി പിതൃസഹോദര പുത്രനാണ്. സഹോദരനായ യുവ്‌രാജ്‌ വാല്മീകിയാണ് തന്റെ റോൾമോഡൽ എന്ന് ദേവീന്ദർ പറഞ്ഞിട്ടുണ്ട്. താൻ ഹോക്കിയൽ എത്താൻ കാരണം യുവ്‌രാജാണെന്നും അദ്ദേഹം വ്യക്തമാക്കിയിട്ടുണ്ട്.



</doc>
<doc id="347775" url="https://ml.wikipedia.org/wiki?curid=347775" title="മാനുവൽ ബന്ദേര">
മാനുവൽ ബന്ദേര

മോഡേണിസ്മോ എന്ന ബ്രസീലിയൻ സാഹിത്യപ്രസ്ഥാനത്തിന്റെ നായകരിലൊരാളായ കവിയാണ് മാനുവെൽ ബന്ദേര (Manuel Bandeira) ( 19 ഏപ്രിൽ 1886 — 13 ഒക്ടോ: 1968)- . വിവർത്തകനും വിമർശകനും സാഹിത്യചരിത്രകാരനുമായിരുന്ന ബന്ദേര, ബ്രസീലിയൻ സാഹിത്യത്തെ അക്കാഡമിക് പാണ്ഡിത്യത്തിൽ നിന്നും യൂറോപ്യൻ സ്വാധീനത്തിൽ നിന്നും മോചിപ്പിക്കുക എന്ന സാഹിത്യദൗത്യത്തിലാണ് മുഴുകിയത്.പതിനേഴാമത്തെ വയസ്സിൽ ക്ഷയരോഗം ബാധിച്ചതിനെ തുടർന്ന് പഠനവും ഉപേക്ഷിക്കേണ്ടി വന്ന പിന്നീടുള്ള കുറേ വർഷങ്ങൾ ചികിത്സയിൽ കഴിഞ്ഞു. ആ കാലയളവിൽ ആണ് ബന്ദേര സാഹിത്യ രചനയിലും പഠനത്തിലും മുഴുകി. ബ്രസീലിയൻ ജീവിതത്തിലെ ദൈനംദിനാനുഭവങ്ങളുടെ പ്രതിപാദനമാണ്‌ അദ്ദേഹത്തിന്റെ കവിതകൾ.



</doc>
<doc id="347780" url="https://ml.wikipedia.org/wiki?curid=347780" title="രവിമേനോൻ">
രവിമേനോൻ

മലയാളത്തിലെ പ്രശസ്ത സംഗീത നിരൂപകനും പത്രപ്രവർത്തകനുമാണ് രവിമേനോൻ ടി. കെ. മാധവൻനായർ, നാരായണിക്കുട്ടി അമ്മ എന്നിവരാണ് മാതാപിതാക്കൾ. കേരളകൗമുദി, ന്യൂ ഇന്ത്യൻ എക്സ്പ്രസ്സ്, വർത്തമാനം തുടങ്ങിയ പത്രങ്ങളിൽ സ്പോർട്സ് ലേഖകനായി ജോലിനോക്കിയിരുന്നു. ഇപ്പോൾ ക്ലബ്ബ് എഫ്. എം 94.3യിൽ സംഗീതവിഭാഗം മേധാവി. മാതൃഭൂമി ആഴ്ചപ്പതിപ്പിൽ പാട്ടെഴുത്ത് എന്ന പംക്തി കൈകാര്യം ചെയ്യുന്നു.



</doc>
<doc id="347807" url="https://ml.wikipedia.org/wiki?curid=347807" title="ജാഫ്ന ആശുപത്രി കൂട്ടക്കൊല">
ജാഫ്ന ആശുപത്രി കൂട്ടക്കൊല

1987 ഒക്ടോബർ 21 നും 22 നും ഇന്ത്യൻ സമാധാന സംരക്ഷണ സേന, ജാഫ്നയിലെ ജാഫ്ന ടീച്ചിങ് ഹോസ്പിറ്റലിലേക്കു ഇരച്ചു കയറി, എഴുപതോളം രോഗികളേയും, ജീവനക്കാരേയും കൊന്നൊടുക്കി. ഇത് ജാഫ്ന ആശുപത്രി കൂട്ടക്കൊല അറിയപ്പെടുന്നു. എൽ.ടി.ടി.ഇ, യൂണിവേഴ്സിറ്റി ടീച്ചേഴ്സ് ഫോർ ഹ്യൂമൻ റൈറ്റ്സ് തുടങ്ങിയ സംഘടനകൾ ഈ സംഭവത്തെ സാധാരണപൗരന്മാരുടെ കൂട്ടക്കൊല എന്നാണു വിശേഷിപ്പിച്ചത്.

ശ്രീലങ്ക ബ്രിട്ടന്റെ കോളനി ആയിരുന്ന കാലത്ത് 60ശതമാനത്തോളം, സർക്കാർ ജോലികളും, ന്യൂനപക്ഷമായ ശ്രീലങ്കൻ തമിഴ് അഭയാർത്ഥികൾക്കായിരുന്നു. ശ്രീലങ്കൻ ജനസംഖ്യയുടെ 15 ശതമാനത്തോളം മാത്രമേ ഈ സമൂഹം ഉണ്ടായിരുന്നുള്ളു. തമിഴർക്ക് ഏറെ പ്രാതിനിധ്യമുള്ള പ്രദേശമായ ജാഫ്നയിൽ ക്രിസ്ത്യൻ മിഷണറിമാരുടേയും, ഹൈന്ദവ നവോത്ഥാനപ്രസ്ഥാനത്തിന്റേയും ഒക്കെ കൊണ്ട് ലഭ്യമായ പാശ്ചാത്യ വിദ്യാഭ്യാസത്തിന്റെ സഹായം കൊണ്ടായിരുന്നു ഇത്. 1948 ൽ ശ്രീലങ്ക സ്വതന്ത്രമായതിനെത്തുടർന്ന്, എല്ലാ മേഖലകളിലും സിംഹള സമൂഹത്തിനു പ്രാതിനിധ്യം വാഗ്ദാനം ചെയ്തുകൊണ്ട് രാഷ്ട്രീയ പാർട്ടികൾ അധികാരത്തിലെത്തി. ഇത് ന്യൂനപക്ഷമായ തമിഴ് സമൂഹത്തിനു നേരെ കടന്നാക്രമണങ്ങൾക്കിടയാക്കി. ഇതു വിമത ഗ്രൂപ്പുകൾ സൃഷ്ടിക്കുന്നതിലേക്കും, തദ്വാരാ രൂക്ഷമായ ആഭ്യന്തര സംഘർഷങ്ങളിലേക്കു വഴിവെച്ചു.

ശ്രീലങ്കയിലെ ആഭ്യന്തരയുദ്ധം നിറുത്തലാക്കി തമിഴർക്കും സമാധാനപൂർണ്ണമായ ജീവിതം വാഗ്ദാനം ചെയ്തുകൊണ്ടു നയപരമായും, സൈനികപരമായും പ്രശ്നത്തിൽ ഇടപെടാൻ ഇന്ത്യ തയ്യാറായി. ഇതിന്റെ ഫലമായി ശ്രീലങ്കൻ-ഇന്ത്യ ഉടമ്പടി രൂപപ്പെട്ടു. ഇന്ത്യക്കുവേണ്ടി പ്രധാനമന്ത്രി രാജീവ് ഗാന്ധിയും, ശ്രീലങ്കൻ പ്രസിഡന്റ് ജെ.ആർ. ജയവർദ്ധനെയുമാണ് കരാറിൽ ഒപ്പു വെച്ചത്.

ശ്രീലങ്കയുടെ വടക്കുഭാഗത്ത്, ജാഫ്ന പ്രവിശ്യയിലെ ഒരു തിരക്കുള്ള ആശുപത്രിയായിരുന്നു ജാഫ്ന ആശുപത്രി. ജാഫ്ന ടീച്ചിങ് കോളേജ്, ജാഫ്ന ജനറൽ ആശുപത്രി എന്നും അത് അറിയപ്പെട്ടിരുന്നു. ശ്രീലങ്കൻ തമിഴർക്കു പ്രാതിനിധ്യമുള്ള ഒരു പ്രദേശമായിരുന്നു ഇത്. യുദ്ധബാധിത പ്രദേശമായിരുന്നതിനാൽ മുഴുവൻ സമയവും പ്രവർത്തിക്കുന്ന ഒരു ആതുരാലയം ആയിരുന്നു ഇത്. ജാഫ്ന പിടിച്ചെടുക്കാൻ ഇന്ത്യൻ സമാധാന സേന ഏതു നേരത്തും ജാഫ്ന ആക്രമിച്ചേക്കാം എന്ന മുന്നറിയിപ്പുണ്ടായിരുന്നതുകൊണ്ട് ആശുപത്രിയിലെ കുറേയെറെ ജീവനക്കാർ അവധിയിലായിരുന്നു. ഒരു ആക്രമണം ഏതുനേരം ഉണ്ടായേക്കാമെന്ന മുന്നറിയിപ്പ് കൊളംബോയിലെ ഇന്ത്യൻ സ്ഥാനപതി കാര്യാലയത്തിൽ നിന്നുണ്ടായിട്ടുപോലും, ഇന്ത്യൻ സേനെ വിശ്വസിച്ചു കുറേയധികം ജീവനക്കാർ ജോലിക്കു ഹാജരായിരുന്നു. തമിഴ് വംശജരായ തങ്ങളോടു, ഇന്ത്യൻ സൈന്യം ദാക്ഷിണ്യമില്ലാതെ പെരുമാറില്ല എന്ന വിശ്വാസമായിരുന്നു അവർക്കുണ്ടായിരുന്നത്. എന്നാൽ വിശ്വാസങ്ങൾക്കു വിരുദ്ധമായി 1987 ഒക്ടോബർ 21 ആം തീയതി ഒരു ദീപാവലി ദിവസം കനത്ത ആക്രമണമായിരുന്നു ആശുപത്രിക്കു നേരെ ഉണ്ടായത്.
നിരാംലബരായ രോഗികളെ കൊലപ്പെടുത്തിയത് തികച്ചും നിഷ്ഠൂരമായ നടപടിയായിരുന്നുവെന്ന് ശ്രീലങ്കൻ സർക്കാരുൾപ്പട്ടെ പ്രസ്താവിച്ചു. ആശുപത്രിയുടെ ഉള്ളിൽ നിന്നും വെടിവെപ്പുണ്ടായതുകൊണ്ടാണ് തങ്ങൾ തിരികെ വെടിവെച്ചതെന്നായിരുന്നു ഇന്ത്യൻ സൈന്യത്തിന്റെ വിശദീകരണം. ശ്രീലങ്കയിലെ മനുഷ്യാവകാശ സംഘടനയായ യൂണിവേഴ്സിറ്റി ടീച്ചേഴ്സ് ഫോർ ഹ്യൂമൻ റൈറ്റ്സ്, പാശ്ചാത്യ നിരീക്ഷകമായ ജോൺ റിച്ചാർഡ്സൺ തുടങ്ങിയവർ ഈ നടപടിയെ അങ്ങേയറ്റം അപലപിക്കുകയുണ്ടായി.


</doc>
<doc id="347813" url="https://ml.wikipedia.org/wiki?curid=347813" title="കിളനീലി">
കിളനീലി

ജെസ്നറിയേസീ സസ്യകുടുംബത്തിൽപ്പെട്ട വാർഷിക ഓഷധിയായ ഒരു കുറ്റിച്ചെടിയാണ് കിളനീലി. . നനവാർന്ന തണലിൽ വളരുന്ന ഈ ചെടികൾ കേരളത്തിൽ എല്ലായിടത്തും കാണാറുണ്ട്. നീരുനിറഞ്ഞ തണ്ടുകളും നിറയെ നേരിയ രോമങ്ങളും നീലപ്പൂവുകളും ഉണ്ടാവുന്ന ഇത് പശ്ചിമഘട്ടത്തിലും ശ്രീലങ്കയിലുമുള്ള നിത്യഹരിത വനങ്ങളിലും അർദ്ധനിത്യഹരിതവനങ്ങളിലുമാണ് കാണപ്പെടുന്നത്. ഇലകൾ ആരംഭത്തിൽ ഹൃദയാകൃതിയിലും അഗ്രം കൂർത്തവയുമാണ്. ഇലകളുടെ ഇരുപാതികൾ അസമമാണ്. 


</doc>
<doc id="347827" url="https://ml.wikipedia.org/wiki?curid=347827" title="വെങ്ങല്ലൂർ">
വെങ്ങല്ലൂർ

ഇടുക്കിജില്ലയിലെ തൊടുപുഴക്കടുത്ത് സ്ഥിതിചെയ്യുന്ന ഒരു ചെറിയ ഗ്രാമമാണ് വെങ്ങല്ലൂർ. മൂവാറ്റുപുഴയിൽനിന്നും തൊടുപുഴയിലേക്കുള്ള വഴിയിൽ തൊടുപുഴ നഗരത്തിലേക്കുള്ള പ്രവേശനകവാടമാണ് ഇവിടം. തൊടുപുഴ നഗരത്തിനെ ചുറ്റിയുള്ള ബൈപാസ് റോഡുകൾ ഇവിടെ ആരംഭിക്കുന്നു. ഉടുമ്പന്നൂർ - വെങ്ങല്ലൂർ ബൈപാസ്, വെങ്ങല്ലൂർ - കോലാനി ബൈപാസ് എന്നീ ബൈപാസുകൾ ഇതുവഴി കടന്നുപോകുന്നു.


</doc>
<doc id="347830" url="https://ml.wikipedia.org/wiki?curid=347830" title="അത്‌ലറ്റിക്‌സ് ഫെഡറേഷൻ ഓഫ് ഇന്ത്യ">
അത്‌ലറ്റിക്‌സ് ഫെഡറേഷൻ ഓഫ് ഇന്ത്യ

ഇന്ത്യൻ കായിക രംഗത്തെ പരമോന്നത സമിതിയാണ് അത്‌ലറ്റിക്‌സ് ഫെഡറേഷൻ ഓഫ് ഇന്ത്യ- (Athletics Federation of India (AFI)).
രാജ്യത്ത് കായിക മത്സരങ്ങൾ സംഘടിപ്പിക്കുന്നതിന്റെ ഉത്തരവാദിത്തം ഈ സമിതിക്കാണ്.
അമേച്ച്വർ അത്‌ലറ്റിക് ഫെഡറേഷൻ ഓഫ് ഇന്ത്യ (എഎഎഫ്‌ഐ) എന്നായിരുന്നു ഇത് നേരത്തെ അറിയപ്പെട്ടത്. ഏഷ്യൻ അത്‌ലറ്റിക്‌സ് അസോസിയേഷൻ (എഎഎ), ഇന്റർനാഷണൽ അസോസിയേഷൻ ഓഫ് അത്‌ലറ്റിക്‌സ് ഫെഡറേഷൻ (ഐഎഎഎഫ്) എന്നീ സംഘടനകളുമായി ബന്ധപ്പെട്ടാണ് ഇത് പ്രവർത്തിക്കുന്നത്.

അമേച്ച്വർ അത്‌ലറ്റിക്‌സ് ഫെഡറേഷൻ ഓഫ് ഇന്ത്യ, പിന്നീട് അത്‌ലറ്റിക്‌സ് ഫെഡറേഷൻ ഓഫ് ഇന്ത്യ എന്നറിയപ്പെട്ട ഈ സമിതി രൂപീകരിച്ചത് 1946ലാണ്. പ്രഫസർ ജി.ഡി സൊന്ധി എന്ന ഗുരു ദത്ത് സൊന്ധി, മഹാരാജ യാദവിന്ദ്ര എന്നിവർ മുൻകൈയെടുത്താണ് ഇതിന് തുടക്കം കുറിച്ചത്. പ്രഫസർ ജി.ഡി സൊന്ദിയായിരുന്നു കുറച്ച് സമയത്തേക്ക് സമിതിയുടെ പ്രഥമ പ്രസിഡന്റ്. 1950 ഏപ്രിൽ 13ന് ഇദ്ദേഹം സ്ഥാനം രാജിവെച്ചു. 

മൂന്ന് കാറ്റഗറിയായിട്ടാണ് അത്‌ലറ്റിക് ഫെഡറേഷൻ ഓഫ് ഇന്ത്യ മത്സരങ്ങൾ സംഘടിപ്പിക്കുന്നത്. 
ഒന്നാമത്തെ കാറ്റഗറി, അത്‌ലറ്റിക് ഫെഡറേഷൻ സ്വന്തം ചിലവിൽ നടത്തുന്നതാണ്. 
രണ്ടാമത്തേത് , അത്‌ലറ്റിക് ഫെഡറേഷൻ ഓഫ് ഇന്ത്യയിൽ അഫിലിയേറ്റ് ചെയ്ത യൂണിറ്റുകൾ, ക്ലബ്ബുകൾ, സംഘടനകൾ എന്നിവ ഫെഡറേഷന്റെ അനുമതിയോട് കൂടെ നടത്തുന്നതാണ്. 
മൂന്നാമത്തെ കാറ്റഗറി, അത്‌ലറ്റിക് ഫെഡറേഷൻ ഓഫ് ഇന്ത്യ തന്നെ നടത്തുന്നതാണ്, എന്നാൽ ഇത് പതിവായി നടത്താറില്ല.



</doc>
<doc id="347832" url="https://ml.wikipedia.org/wiki?curid=347832" title="വെയ്മർ റിപ്പബ്ലിക്">
വെയ്മർ റിപ്പബ്ലിക്

1919-1933 കാലഘട്ടത്തിൽ ജർമ്മനിയിൽ താത്കാലികമായി നിലനിന്നിരുന്ന ഭരണ കൂടത്തെയാണ് വെയ്മർ റിപ്പബ്ലിക് എന്നറിയപ്പെടുന്നത്.(German: "Weimarer Republik" [ˈvaɪmaʁɐ ʁepuˈbliːk]) .ഒന്നാം ലോക യുദ്ധത്തിൽ ജർമ്മനിക്കേറ്റ പരാജയത്തെ തുടർന്ന് സേച്ഛാധിപതിയായ ഭരണാധികാരി അധികാരത്തിൽ നിന്ന് ഒഴിയുകയും ജനങ്ങളുടെ നേതൃത്വത്തിലുള്ള ഭരണകൂടമാണ് അധികാരത്തിലെത്തുകയും ചെയ്തത് വെയ്മർ എന്ന സ്ഥലത്ത് വെച്ചാണ് ഈ ഭരണകൂടത്തിൻറെ ആദ്യത്തെ ഭരണനിർമ്മാണ് അസംബ്ലി നടന്നത്.അതിനാലാണ് ഇത് വെയ്മർ റിപ്പബ്ലിക് എന്നറിയപ്പെടുന്നത്. ജർമൻ റീഹ് എന്നായിരുന്നു ഔദ്യോഗീഗ പേര്.1918ന് മുമ്പുണ്ടായിരുന്ന ഭരണ കൂടത്തിൻറെ പേരിൻറെ തുടർച്ചയാണത്രെ ഇത്.("Deutsches Reich")

1918-19 കാലത്ത് നടന്ന ജർമ്മൻ വിപ്ലവത്തിന് ശേഷം അധികാരത്തിൽ വന്ന ഈ റിപ്പബ്ലിക്കൻ ഭരണത്തിൽ സെമി-പ്രസിഡൻഷ്യൻ പ്രാതിനിധ്യ ജനാധിപത്യ രീതിയായിരുന്നു അവലംബിച്ചത്. വെയ്മർ എന്ന സ്ഥലത്ത് ദേശീയ അസംബ്ലി ചേരുകയും ജർമ്മൻ റീച്ച് (German Reich) ന് വേണ്ടി പുതിയ ഭരണഘടന എഴുതപ്പെടുകയുകയുമായിരുന്നു.1919 ആഗസ്റ്റ് 11നാണ് അത് നടന്നത്.14 വർഷം ഭരണം തുടര്ന്ന വെയ്മർ റിപ്പബ്ലിക്കിന് നിരവധി പ്രശ്നങ്ങളാണ് നേരിടേണ്ടിവന്നത്.
ഇക്കാലത്ത് ജർമ്മനി നേരിട്ട പ്രധാന പ്രശ്നങ്ങൾ താഴെപ്പറയുന്നവയാണ്.

വിവിധങ്ങളായ കാരണങ്ങളാൽ അന്നത്തെ ജർമ്മൻ ജനത വെയ്മർ റിപ്പബ്ലിക്കിനെ കുറ്റപ്പെടുത്തി.വെയ്മർ സർക്കാറിൻറെ നേതൃത്വത്തിലുള്ളവരായിരുന്നു ലോകയുദ്ധത്തിന് കാരണക്കാരായതെന്നും വേഴ്സായ് ഉടമ്പടിയിലെ വ്യവസ്ഥകളിൽ ജർമ്മനിക്ക് തിരിച്ചടി നേരിട്ടതുമൊക്കെ ജനങ്ങൾ ഭരണകൂടത്തെ കുറ്റപ്പെടുത്താൻ കാരണമായി.അങ്ങനെയൊക്കെയാണെങ്കിലും വെയ്മർ റിപ്പബ്ലിക് നാണയ പരിഷ്ക്കാരം,ഏകീകൃത നികുതി സബ്രദായം, റെയിൽവെ എന്നീ മേഖലകളിൽ കൊണ്ടുവന്ന മാറ്റംഅനുകൂലകരമായി വിലയിരുത്തപ്പെട്ടു. വേഴ്സായ് ഉടമ്പടിയിലെ മിക്ക കാര്യങ്ങളും വെയ്മർ റിപ്പബ്ലിക് ഒഴിവാക്കിയെങ്കിലും നിരായുധീകരണം പോലുള്ള കാര്യങ്ങൾ പൂർണ്ണമായും ഒഴിവാക്കാനായില്ല.ക്രമേണ യുദ്ധകുറ്റപ്പിഴ ചെറുതായി അടച്ച്പോരുകയും ചെയ്തു.(by twice restructuring its debt through the Dawes Plan and the Young Plan). ലൊകാർനോ ഉടമ്പടി പ്രകാരം പടിഞ്ഞാറെ അതിർഥികൾ അംഗീകരിച്ചെങ്കിലും കിഴക്കെ അതിർഥിയെ ചൊല്ലിയുള്ള തർക്കങ്ങൾ തുടരുകയും ചെയ്തു.

1930 മുതൽ പ്രസിഡൻറ് ഹിൻഡ്ബുക് തൻറെ  ചാൻസ് ലർമാരായിരുന്ന ഹെൻനിച്ച് ബ്യൂനിംഗ് , , Kurt von Schleicher എന്നിവരെ അധികാരത്തിൽ തിരികെ കൊണ്ടുവരുന്നതിൻറെ ഭാഗമായി അടിയന്തരാവസ്ഥ നടപ്പിലാക്കി. ലോക സാമ്പത്തിക മാന്ദ്യവും ബ്യൂനിംഗിൻറെ പദ്ധതികൾ തകർത്തതോടെ രാജ്യത്ത് തൊഴിലില്ലായ്മ വർദ്ദിച്ചു. 1933ൽ നാസി പാർട്ടിയുടെ നേതാവായ അഡോൾഫ് ഹിറ്റലറെ തൻറെ കൂട്ടുകക്ഷി സർക്കാറിലേക്ക് ചാൻസ്ലറായി നിയമിച്ചു.ആകെയുള്ള സീറ്റിൽ രണ്ട് നാസി പാർട്ടിക്ക് സീറ്റ് കിട്ടി.

വെയ്മർ റിപ്പബ്ലികിന് പിന്തുണച്ചിരുന്ന സോഷ്യലിസ്റ്റുകൾ രാജ്യത്ത് ജനാധിപത്യ രീതിയിലുള്ള സർക്കാറിനെ സ്ഥാപിക്കാനാണ് ശ്രമിച്ചത്. റഷ്യയിൽ സോഷ്യലിസ്റ്റ് ഭരണം വന്നത് ഇവരെ പ്രചോദിപ്പിച്ചിരുന്നു.ഇക്കാലത്തിനിടെ ജർമ്മനിയിലെ സോഷ്യലിസ്റ്റുകളുടെ നേതൃത്വത്തിൽ ജർമ്മൻ കമ്മ്യൂണിസ്റ്റ് പാർട്ടി സ്ഥാപിച്ചു.1923ലെ സാമ്പത്തിക മാന്ദ്യത്തെ തുടർന്ന് ഭരണകൂടം ഒന്നാംലോക യുദ്ധത്തിൽ പങ്കെടുത്തതിന് നൽകി വന്നിരുന്ന നഷ്ടപരിഹാരം തിരിച്ചടിക്കുന്നതിൽ പരാജയപ്പെട്ടു.ഇതിനിടെ ജർമ്മനിയുടെ ഉടമസ്ഥതയിലുണ്ടായിരുന്ന വ്യവസായിക പ്രദേശം ഫ്രാൻസ് പിടിച്ചെടുത്തതും സ്ഥിതി വഷളാക്കി.


</doc>
<doc id="347846" url="https://ml.wikipedia.org/wiki?curid=347846" title="സംരക്ഷണം ആവശ്യമുള്ള ജീവിവർഗ്ഗങ്ങൾ">
സംരക്ഷണം ആവശ്യമുള്ള ജീവിവർഗ്ഗങ്ങൾ

ഐ യു സി എന്നിന്റെ പട്ടികപ്രകാരം സംരകക്ഷണനില സമീപഭാവിയിൽ ഭീതിജനകമായ നിലയിലുള്ള സ്പീഷിസിനെയാണ് എന്നതിനെയാണ് സംരക്ഷണം ആവശ്യമുള്ള ജീവിവർഗ്ഗങ്ങൾ (Near Threatened) (NT) എന്നു പറയുന്നത്. ഈ നിലയിലുള്ള ജീവിവർഗ്ഗങ്ങളുടെ എണ്ണം ഇടയ്ക്കിടയ്ക്ക് പരിശോധിക്കേണ്ടതാണെന്നു ഐ യു സി എൻ അഭിപ്രായപ്പെടുന്നു.




</doc>
<doc id="347847" url="https://ml.wikipedia.org/wiki?curid=347847" title="ലീല മജുംദാർ">
ലീല മജുംദാർ

ബംഗാളിലെ ഒരു എഴുത്തുകാരിയായിരുന്നു ലീല മജുംദാർ (Bengali: লীলা মজুমদার Lila Mojumdar), (26 February 1908[1] – 5 April 2007).സുരമാദേവി, പ്രമദ രഞ്ജൻ റോയ് എന്നിവരായിരുന്നു മാതാപിതാക്കൾ. ഷില്ലോങ്ങിലായിരുന്നു ബാല്യകാലം. അവിടെ ലൊറേറ്റോ കോൺ‌വെന്റിലായിരുന്നു സ്കൂൾ വിദ്യാഭ്യാസം. 1919ൽ പിതാവിന്റെ സ്ഥലം മാറ്റം കാരണം കൽക്കത്തയിലെത്തുകയും അവിടെനിന്ന് മെട്രിക്കുലേഷൻ പൂർത്തിയാക്കുകയും ചെയ്തു. തുടർന്ന് ഇംഗ്ലീഷ് സാഹിത്യത്തിൽ ബിരുദവും ബിരുദാനന്തരബിരുദവുമെടുത്തു. അതിൽ രണ്ടിലും കൽക്കട്ട സർവകലാശാലയിൽ ഒന്നാമതെത്തി. പിന്നീട്, 1931ൽ, ഡാർജിലിങ്ങിലെ മഹാറാണി ഗേൾസ് സ്കൂളിൽ അദ്ധ്യാപികയായി. രവീന്ദ്രനാഥ ടാഗോർ ആവശ്യപ്പെട്ടതനുസരിച്ച് ശാന്തിനികേതനിൽ ചേർന്നു. പക്ഷെ അവിടെ ഒരു കൊല്ലത്തോളമേ നിന്നുള്ളൂ. പിന്നീട് കൽക്കട്ടയിലെ അശുതോഷ് കോളേജിൽ ചേർന്നെങ്കിലും അവിടെയും അധികകാലം തുടർന്നില്ല. എഴുത്തിൽ ശ്രദ്ധ കേന്ദ്രീകരിച്ചു. എഴുത്തുകാരിയായതിനുശേഷം ആകാശവാണിയിൽ പ്രൊഡ്യൂസറായിട്ട് ചേർന്നു. അവിടെ ഏഴെട്ടു വർഷം ജോലി ചെയ്തു. സംസ്ഥാനസർക്കാരിൽനിന്ന് കുട്ടികളുടെ സാഹിത്യത്തിനുള്ള പുരസ്കാരം ലഭിച്ചു. സംഗീത നാടക അക്കാദമി അവാർഡ്, രബീന്ദ്ര സമ്മാനം എന്നിവ ലഭിച്ചു. സുരേഷ് സ്മൃതി സമ്മാനവും വിദ്യാസാഗർ പുരസ്കാരവും, ലൈഫ് ടൈം അച്ചീവ്മെന്റിനു നൽകുന്ന ഭുബനേശ്വരി മെഡലും ലഭിച്ചു. ആനന്ദ പുരസ്കാരവും ലഭിച്ചു.



</doc>
<doc id="347851" url="https://ml.wikipedia.org/wiki?curid=347851" title="നിലനിൽപ്പിനു ഭീഷണിയുള്ള ജീവിവർഗ്ഗങ്ങൾ">
നിലനിൽപ്പിനു ഭീഷണിയുള്ള ജീവിവർഗ്ഗങ്ങൾ

ഐ യു സി എൻ പട്ടിക പ്രകാരം സരക്ഷണത്തെ ആശ്രയിച്ചു നിലനിൽക്കുന്ന ജീവി സ്പീഷിസുകളെയാണ് നിലനിൽപ്പിനു ഭീഷണിയുള്ള ജീവിവർഗ്ഗങ്ങൾ (Conservation Dependent) ("LR/cd") എന്നു വിളിക്കുന്നത്. നിലനിൽപ്പിനു ഭീഷണി ഇല്ലാതാവാനും വംശനാശം സംഭവിക്കാതിരിക്കാനും ഈ പട്ടികയിൽ ഉള്ള ജീവികൾക്ക് സംരക്ഷണം ആവശ്യമാണ്. 


</doc>
<doc id="347854" url="https://ml.wikipedia.org/wiki?curid=347854" title="ഓസ്ട്രിയൻ എയർലൈൻസ്">
ഓസ്ട്രിയൻ എയർലൈൻസ്

ലുഫ്താൻസ ഗ്രൂപ്പിൻറെ സഹോദര സ്ഥാപനവും ഓസ്ട്രിയയുടെ പതാക വാഹക എയർലൈനുമാണ് ഓസ്ട്രിയൻ എന്നും അറിയപ്പെടുന്ന ഓസ്ട്രിയൻ എയർലൈൻസ് എജി. വിയന്ന ഇന്റർനാഷണൽ എയർപോർട്ടിലാണ് എയർലൈനിൻറെ ആസ്ഥാനം, അവിടെത്തന്നെയാണ് ഹബ്ബും. ജൂലൈ 2016-ലെ കണക്കനുസരിച്ചു 6 ആഭ്യന്തര ലക്ഷ്യസ്ഥാനങ്ങളിലേക്കും 55 രാജ്യങ്ങളിലെ 120 അന്താരാഷ്‌ട്ര ലക്ഷ്യസ്ഥാനങ്ങളിലേക്കും വർഷം മുഴുവൻ സർവീസ് നടത്തുന്നു. ഓസ്ട്രിയൻ എയർലൈൻസ് സ്റ്റാർ അലയൻസ് അംഗമാണ്. 

1923 മെയ് 3-ന് വാൾട്ടർ ബര്ദ്ദ-ബര്ദ്ദനുവിനു ഒരു എയർലൈൻ സ്ഥാപിക്കാൻ ഓസ്ട്രിയൻ സർക്കാറിൻറെ അനുമതി ലഭിച്ചു. പുതുതായി രൂപീകരിച്ച ഓസ്ട്രിയൻ എയർലൈൻസിൽ ഒരു ശതമാനം ഓഹരി പങ്കാളിത്തത്തോടെ അദ്ദേഹം പുതിയ എയർലൈനിൻറെ ഭാഗമായി, 50 ശതമാനം ഓഹരി ഓസ്ട്രിയൻ റെയിൽവേ ട്രാൻസ്പോർട്ടേഷൻ ഇൻസ്റ്റിറ്റ്യൂഷൻറെ കൈയ്യിലും 49 ശതമാനം ജങ്കർസ്-വെർക്കെയുടെ കൈവശവുമായിരുന്നു.

1938-ൽ ഓസ്ട്രിയൻ എയർലൈൻസ്‌ റോം, പാരിസ്, ലണ്ടൻ എന്നീ റൂട്ടുകളിലേക്കുള്ള സർവീസുകളുടെ ആസൂത്രണം തുടങ്ങി. 1938 മാർച്ചിൽ ജർമ്മനി ഓസ്ട്രിയ പിടിച്ചടക്കിയതിനു പിന്നാലെ ഈ പദ്ധതി ഉപേക്ഷിക്കപ്പെട്ടു. എയർലൈൻ പൂർണ്ണമായി ലുഫ്താൻസയുടെ നിയന്ത്രണത്തിൽ ആയിരുന്നു, 1939 ജനുവരി 1 വരെ ഇങ്ങനെ തുടർന്നു. ജൂൺ 1939-ൽ കമ്പനി വാണിജ്യ രജിസ്റ്ററിൽ നിന്ന് ഇല്ലാതാക്കി.
രണ്ടാം ലോകമഹായുദ്ധത്തിനു ശേഷം ആസ്ട്രിയ വീണ്ടും ജർമനിയിൽനിന്നും പിരിഞ്ഞു. തത്ഫലമായി, ആസ്ട്രിയക്ക് ഒരു ദേശീയ എയർലൈൻ ഇല്ലാതെ ശേഷിച്ചു. എയർ ഓസ്ട്രിയയും ഓസ്ട്രിയൻ എയർലൈൻസും യോജിച്ചു ഓസ്ട്രിയയുടെ ദേശീയ എയർലൈൻസ് സ്ഥാപിച്ചു.

2000-ൽ ഓസ്ട്രിയൻ എയർലൈൻസ്‌ സ്റ്റാർ അലയൻസ് അംഗമായി, മാത്രമല്ല ലോഡ എയർ ഏറ്റെടുക്കുകയും ചെയ്തു. 2001 ഫെബ്രുവരി 15-നു ഓസ്ട്രിയൻ എയർലൈൻസ്‌ റെയിൻറ്റൽഫ്ലഗിനെ ഏറ്റെടുത്തു. എയർലൈനിൻറെ ഭാഗമായ മൂന്ന് കാരിയറുകളെ പുനർനാമം ചെയ്തപ്പോൾ പേര് ചുരുക്കി ഓസ്ട്രിയൻ എന്നാക്കിമാറ്റി. 

2006 ഒക്ടോബർ മാസത്തിൽ ഓസ്ട്രിയൻ കർശനമായ കുറഞ്ഞ-സേവിങ് പോളിസി ദത്തെടുക്കാൻ നിർബന്ധിതരായി, അങ്ങനെ 2007-ൽ 500 ജതസ്തികകൾ ഒഴിവാക്കപ്പെട്ടു.

2008 ജൂണിൽ മെറിൽ ലിഞ്ച് ഇൻവെസ്റ്റ്‌മെൻറ് ബാങ്കിംഗ് കമ്പനി എയുഎ-യെ ഒരു വിദേശ കമ്പനിക്ക് വിൽക്കാൻ ഓസ്ട്രിയൻ സർക്കാരിനെ ഉപദേശിച്ചു. ലുഫ്താൻസ, എയർ ഫ്രാൻസ്-കെഎൽഎം, റോയൽ ജോർദാനിയൻ, എയർ ചൈന, ടർകിഷ് എയർലൈൻസ്‌, എയറോഫ്ലോട്ട്, എസ്7 എയർലൈൻസ്‌, സിംഗപ്പൂർ എയർലൈൻസ്‌ എന്നീ കമ്പനികൾ താൽപര്യം പ്രകടിപ്പിച്ചു. അവയിൽ, ലുഫ്താൻസ, എയർ ഫ്രാൻസ്-കെഎൽഎം, എസ്7 എന്നിവ മുന്നിട്ടുനിന്നു. 

2008 നവംബർ 13-നു ലുഫ്താൻസയെ തിരഞ്ഞെടുത്തതായി പ്രഖ്യാപിച്ചു. 41.6 ശതമാനം ഓഹരിയുമായി ഈ ജർമൻ കമ്പനി ഓസ്ട്രിയൻ തലസ്ഥാനത്തേക്ക് വരുന്നു, ഇതിനായി 366,268.75 യൂറോ നൽകണം. ഏറ്റെടുക്കൽ നടപടികൾ പൂർത്തിയായശേഷം മാത്രമേ തങ്ങളുടെ 500 മില്യൺ യൂറോ കടങ്ങളും ലുഫ്താൻസ ഏറ്റെടുക്കണം എന്ന് എയുഎ സിഇഒ ആൽഫ്രഡ്‌ ഓഷും ഒഐഎജി ചെയർമാൻ പീറ്റർ മൈക്കലിസും അറിയിച്ചൊള്ളൂ. പുതിയ നടപടികക്രമങ്ങളിലേക്ക് പോവാൻ മൈക്കലിസ് വിസ്സമ്മതിച്ചു, അദ്ദേഹത്തിൻറെ ഓഹാരിയുടമസ്ഥാവകാശം നീക്കപ്പെട്ടു 2013 ജനുവരി 29-ന് ഓഷും രാജിവെച്ചു. 

ഫെബ്രുവരി 2015-ലെ കണക്കനുസരിച്ചു ഓസ്ട്രിയൻ എയർലൈൻസുമായി (സ്റ്റാർ അലയൻസ് ഗ്രൂപ്പ് അംഗങ്ങൾക്ക് പുറമേ) കോഡ്ഷെയർ ധാരണകളുള്ള എയർലൈനുകൾ ഇവയാണ്: എയർ അസ്താന, എയർ ബാൾട്ടിക്, എയർ ഫ്രാൻസ്, എയർ മാൾട്ട, അറ്റ്‌ലാന്റ്റിസ് യൂറോപ്പിയൻ എയർവേസ്, അസർബെയ്ജാൻ എയർലൈൻസ്, ബെലാവിയ, യൂറോവിംഗ്സ്, ജർമൻവിംഗ്സ്, ജോർജിയൻ എയർവേസ്, ഇറാൻ എയർ, ലക്സ്എയർ, മോണ്ടിനീഗ്രോ എയർലൈൻസ്, ടരോം, തായ്‌ എയർവേസ്, ഉക്രൈൻ ഇന്റർനാഷണൽ എയർലൈൻസ്. 



</doc>
<doc id="347858" url="https://ml.wikipedia.org/wiki?curid=347858" title="ബൾഗേറിയ എയർ">
ബൾഗേറിയ എയർ

സോഫിയയിലെ സോഫിയ എയർപോർട്ട് ആസ്ഥാനമായി പ്രവർത്തിക്കുന്ന ബൾഗേറിയയുടെ പതാകവാഹക എയർലൈനാണ് ബൾഗേറിയ എയർ. ചിമിംപോർട്ട്‌ ഐഎൻസി കമ്പനിയുടെ ഉടമസ്ഥതയിലുള്ള എയർലൈനാണ് മാർക്കറ്റ്‌ വിഹിതത്തിൻറെ കാര്യത്തിൽ ആഭ്യന്തര മാർക്കറ്റിലെ ഒന്നാമൻ. യൂറോപ്പ്, ആഫ്രിക്ക, മിഡിൽ ഈസ്റ്റ്, റഷ്യ എന്നിവടങ്ങളിലേക്ക് സർവീസ് നടത്തുന്നു. 2008-ലെ വാർഷിക റിപ്പോർട്ട്‌ പ്രകാരം ബൾഗേറിയ എയർ 1,185,430 യാത്രക്കാരെ വഹിച്ചു.

പാപ്പരായിപ്പോയ ബാൽകൻ ബൾഗേറിയൻ എയർലൈൻസിൻറെ പിന്മുറക്കാരനായി 2002-ൽ സ്ഥാപിക്കപ്പെട്ട എയർലൈനാണ് ബൾഗേറിയ എയർ, അതേ വർഷം ഡിസംബർ 4-നു എയർലൈനിൻറെ പ്രവർത്തനങ്ങളും ആരംഭിച്ചു. ട്രാൻസ്പോർട്ട് ആൻഡ്‌ കമ്മ്യൂണിക്കേഷൻ മന്ത്രിയുടെ ഉത്തരവ് പ്രകാരം ഈ എയർലൈനിനെ പതാക വാഹക എയർലൈനായി 2002 നവംബറിൽ പ്രഖ്യാപിച്ചു. ‘ബാൽകൻ എയർ ടൂർ’ എന്ന പേരിലാണ് ബൾഗേറിയ എയർ പ്രവർത്തനങ്ങൾ ആരംഭിച്ചത്.വളരെ ചുരുങ്ങിയ കാലം മാത്രമേ എയർലൈൻ ആ പേരിൽ അറിയപ്പെട്ടുള്ളൂ. ബൾഗേറിയ എയർ എന്ന പേരും ആദ്യത്തെ ലോഗോയും പൊതു മത്സരത്തിലൂടെയാണ് കണ്ടെത്തിയത്. 2006-ൽ ബൾഗേറിയ എയറിനെ സ്വകാര്യവത്കരിച്ചു. ബൾഗേറിയൻ സർക്കാരിനു എയർലൈൻ വിദേശ കമ്പനിക്ക് വിൽക്കണം എന്നാണു താൽപര്യം എന്ന കിംവദന്തികൾ പരന്നെങ്കിലും, ഹീമസ് എയറിൻറെ നേതൃതത്തിൽ ആഭ്യന്തര കമ്പനികളുടെ ഒരു ഗ്രൂപ്പാണ് എയർലൈൻ വാങ്ങിയത്, എയർ വൺ മാത്രമായിരുന്നു അവരുടെ എതിരാളി. 6.6 മില്യൺ യൂറോ നൽകിയ ഹീമസ് എയർ, അടുത്ത 5 വർഷത്തിൽ 86 മില്യൺ യൂറോ നിക്ഷേപിക്കും എന്നും ഉറപ്പുനൽകി.

2008 നവംബറിൽ ബൾഗേറിയ എയർ ഇന്റർനാഷണൽ എയർ ട്രാൻസ്പോർട്ട് അസോസിയേഷൻറെ (ഐഎടിഎ) പൂർണ അംഗമായി. 2011 മധ്യത്തിൽ തങ്ങളുടെ ലക്ഷ്യസ്ഥാനങ്ങളെ കുറിച്ചുള്ള ആഴത്തിലുള്ള പഠനത്തിനു ശേഷം 7 പുതിയ എംബ്രയർ ഇ-190 വിമാനങ്ങൾ വാങ്ങാൻ തീരുമാനിച്ച കാര്യം പ്രഖ്യാപിച്ചു. 2012 തുടക്കത്തിൽ ആദ്യ വിമാനത്തിൻറെ കൈമാറലും, 2013-ൽ മറ്റു വിമാനങ്ങളുടെ കൈമാറലും നടന്നു. 2016 മുതൽ എയർബസ്‌ എ321എസ് വിമാനങ്ങൾ ലീസിനെടുക്കാൻ കമ്പനി പദ്ധതിയിട്ടിട്ടുണ്ട്. 

ബൾഗേറിയ എയറുമായി കോഡ്ഷെയർ ധാരണകളുള്ള എയർലൈനുകൾ ഇവയാണ്: 

എയറോഫ്ലോട്ട്, എയർ ബെർലിൻ, എയർ ഫ്രാൻസ്, എയർ സെർബിയ, അലിറ്റാലിയ, ചെക്ക് എയർലൈൻസ്‌, ഐബീരിയ, കെഎൽഎം, ലോട്ട് പോളിഷ് എയർലൈൻസ്‌, ടരോം. 

ബൾഗേറിയ എയറുമായി ഇന്റർലൈൻ ധാരണകളുള്ള എയർലൈനുകൾ ഇവയാണ്:
അമേരിക്കൻ എയർലൈൻസ്‌, ബ്രസ്സൽസ് എയർലൈൻസ്‌, എമിരേറ്റ്സ്, ഫിൻ എയർ, ജെറ്റ് എയർവേസ്, ലറ്റം ബ്രസിൽ, വിർജിൻ അറ്റ്‌ലാന്റിക്.



</doc>
<doc id="347860" url="https://ml.wikipedia.org/wiki?curid=347860" title="ഗരിമ ചൗധരി">
ഗരിമ ചൗധരി

ഒരു ഇന്ത്യൻ ജൂഡോ താരമാണ് ഗരിമ ചൗധരി.2012-ലെ ലണ്ടൻ ഒളീമിംപിക്സിൽ വനിതകളുടെ 63 കിലോ ജൂഡോ വിഭാഗത്തിൽ ഇന്ത്യയെ ഗരിമ ഛൗധരി പ്രതിനിധീകരിച്ചിട്ടുണ്ട്
2011ൽ പാരിസിൽ വച്ചുനടന്ന ലോക ജൂഡോ ചാമ്പ്യൻഷിപ്പിൽ ഗരിമ ചൗധരി പങ്കെടുക്കുകയും ഒളിംപിക്സ് യോഗ്യത നേടുകയും ചെയ്തു.2012-ൽ താഷ്കന്റിൽ വച്ചു നടന്ന ഏഷ്യൻ ജൂഡോ ചാമ്പ്യൻഷിപ്പിൽ ഗരിമ ചൗധരി 63 കിലോ വിഭാഗത്തിൽ ഏഴാം സ്ഥാനം നേടി.അതിന്റെ ഫലമായി ഗരിമ ചൗധരി നേടിയ 34 പോയിന്റ് ഗരിമ ചൗധരിയെ 2012 ലണ്ടൻ ഒളിംപിക്സിൽ ജൂഡോയിൽ ഇന്ത്യയെ പ്രതിനിധീകരിക്കുന്ന ഏക കായികതാരമാക്കി.
ഒളിംപിക് മത്സരങ്ങളുടെ ഭാഗഗമായി ഗരിമ ചൗധരി ഫ്രാൻസിലും ജർമനിയിലും പരിശീലിച്ചുവെങ്കിലും എലിമിനേഷൻ റൗണ്ടിൽ ജപ്പാന്റെ മുൻ ലോകചാമ്പ്യൻ യോഷി യ്വേനോയാണ് ഏകപക്ഷീയമായ മത്സരത്തിൽ ഗരിമയെ പരാജയപ്പെടുത്തി.. സ്‌കോർ: 100-0. ഒരൊറ്റ ഇപ്പോൺ കൊണ്ടുതന്നെ യോഷി ജയം സ്വന്തമാക്കി. എതിരാളിയെ വശങ്ങളിലൂടെ ആക്രമിച്ച് അരക്കെട്ടി പിടിമുറുക്കി പൂട്ടിമറിച്ചിടുന്ന കുസുരെ-കേമ-ഗറ്റാമെ ടെക്‌നിക്ക് ഉപയോഗിച്ച് യോഷി അനായാസമായി 121 മിനിറ്റുകൊണ്ടാണ് ഗരിമയെ മലർത്തിയടിച്ചത്.


</doc>
<doc id="347864" url="https://ml.wikipedia.org/wiki?curid=347864" title="വസ്തുതകൾ അപര്യാപ്തമായ സ്പീഷിസുകൾ">
വസ്തുതകൾ അപര്യാപ്തമായ സ്പീഷിസുകൾ

ഐ യു സി എന്നിന്റെ വിവരശേഖരണപ്രകാരം ഒരു സ്പീഷിസിന്റെ എണ്ണത്തെപ്പറ്റിയും നിലനിൽപ്പിനെപ്പറ്റിയും വേണ്ടത്ര വസ്തുതതകൾ ലഭ്യമല്ലാത്തതിനു നൽകുന്ന നിലയാണ് വസ്തുതകൾ അപര്യാപ്തമായ സ്പീഷിസുകൾ (Data deficient) DD എന്നത്. ആ സ്പീഷിസിനെപ്പറ്റി വേണ്ടത്ര പഠനങ്ങൾ നടന്നു എന്ന് ഇതിന് അർത്ഥമില്ല. കാര്യമായ വിവരങ്ങൾ ലഭ്യമല്ല എന്നേ അർത്ഥമാക്കേണ്ടതുള്ളൂ.



</doc>
<doc id="347872" url="https://ml.wikipedia.org/wiki?curid=347872" title="വേണ്ടത്ര പഠനം നടക്കാത്ത ജീവിവർഗ്ഗങ്ങൾ">
വേണ്ടത്ര പഠനം നടക്കാത്ത ജീവിവർഗ്ഗങ്ങൾ

ഐ യു സി എന്നിന്റെ കണക്കു പ്രകാരം പരിപാലനസ്ഥിതിയെപ്പറ്റി വേണ്ടത്ര പഠനം നടക്കാത്ത ജീവിവർഗ്ഗങ്ങളെ തിരിച്ചിരിക്കുന്ന വിഭാഗമാണ് വേണ്ടത്ര പഠനം നടക്കാത്ത ജീവിവർഗ്ഗങ്ങൾ (Not evaluated) NE, എന്നതു കൊണ്ട് വിവക്ഷിക്കുന്നത്.


</doc>
<doc id="347873" url="https://ml.wikipedia.org/wiki?curid=347873" title="റാന്നി ഫിലിം ആന്റ് ഫൈൻ ആർട്സ് സൊസൈറ്റി">
റാന്നി ഫിലിം ആന്റ് ഫൈൻ ആർട്സ് സൊസൈറ്റി

റാന്നി ഫിലിം ആന്റ് ഫൈൻ ആർട്സ് സൊസൈറ്റി എന്ന റാന്നി ഫാസ് 2011 ഫെബ്രുവരി ആറാം തീയതി പത്തനംതിട്ടയിലെ റാന്നിയിൽ തുടങ്ങിയ സാംസ്കാരിക സംഘടനയാണ്. ഇരുപതു വർഷം മുമ്പ് പിജെടി ഫൈൻ ആർട്സ് സൊസൈറ്റി പ്രവർത്തിച്ചിരുന്നു. അതിന്റെ തുടർച്ചയായി ആണീ സംഘടന തുടങ്ങിയത്. തൊണ്ണൂറുകളുടെ തുടക്കത്തിൽ ദൃശ്യമാധ്യമങ്ങളുടെ വരവോടെ ഇത്തരം കലാപരിപാടികളോടുള്ള ജനങ്ങളുടെ താൽപര്യം കുറയുകയും കലാസ്വാദനത്തിനായി വീടുകളിൽനിന്ന് പുറത്തിറങ്ങുന്ന ശീലം മലയാളിക്ക് അന്യമാവുകയും ചെയ്തതോടെ പിജെടി ഫൈൻ ആർട്സ് സൊസൈറ്റി വിസ്മൃതിയിലായി. തുടർന്നാണ് 2011ൽ റാന്നി ഫിലിം ആന്റ് ഫൈൻ ആർട്സ് സൊസൈറ്റി സ്ഥാപിച്ചത്. "കലാദർശൻ-വിഷ്വൽ തീയേറ്റർ" റാന്നി ഫിലിം ആന്റ് ഫൈൻ ആർട്സ് സൊസൈറ്റിയുടെ ഒരു വിഭാഗമാണ്. പ്രമുഖ കലാപരിപാടികളുടെ പ്രദർശന സംഘാടനം കലാദർശൻ-വിഷ്വൽ തീയേറ്റർ വഴിയാണ് നടക്കുന്നത്.
കേരള ചലച്ചിത്ര അക്കാദമിയിൽ അഫിലിയേറ്റു ചെയ്ത സംഘടനയാണിത്.

കലാമൂല്യമുള്ള ചലച്ചിത്രങ്ങൾ പ്രദർശിപ്പിക്കുക, അന്യം നിന്നുപോകാനിടയുള്ള നാടൻ കലകളെ പ്രോത്സാഹിപ്പിച്ച് ജനകീയമാക്കുക, നാടകങ്ങൾ, കഥകളി, ഓട്ടന്തുള്ളൽ തുടങ്ങിയ കലാരൂപങ്ങൾക്ക് ജനകീയത വർദ്ധിപ്പിക്കുക, ജനകീയപ്രശ്നങ്ങളെ മുൻനിർത്തി ഡോക്യുമെന്ററികൾ സിനിമകൾ തുടങ്ങിയവ നിർമ്മിക്കുക, പ്രദർശിപ്പിക്കുക, കലാകാരന്മാരെയും സാംസ്കാരികപ്രവർത്തകരേയും ജനങ്ങൾക്കു പരിചയപ്പെടുത്തുകയും അവരെ ആദരിക്കുകയും ചെയ്യുക തുടങ്ങിയവയാണ് ലക്ഷ്യങ്ങൾ.
എല്ലാ വർഷവും കുട്ടികൾക്കായും മുതിർന്നവർക്കായും പ്രത്യേകം ചലച്ചിത്രോത്സവങ്ങൾ സംഘടിപ്പിച്ചുവരുന്നു. 2014ൽ ഷേക്സ്പിയറിന്റെ മാക്‌ബെത്ത് നാടകം അവതരിപ്പിച്ചു. നാലു പെണ്ണുങ്ങൾ, പന്തിഭോജനം, സൈറ, ദി കിഡ്, ഗ്ലാസ്സ്, സൂ, റെഡ് ബലൂൺ, മിസ്റ്റർ ആന്റ് മിസസ്സ് അയ്യർ എന്നിവയും പ്രദർശിപ്പിച്ചു.
2015 ജനുവരി 7-8 തീയതികളിൽ നടന്ന ചലച്ചിത്ര പ്രദർശനത്തിൽ കളേഴ്‌സ് ഓഫ് മൗണ്ടൻ,സത്യജിത്‌ റെയുടെ ചാരുലത, ദി റോക്കറ്റ്, സോബി ഇറ്റ്, ദി ഗ്രേറ്റ് ബ്യൂട്ടി, ദി ഒമർ, ഒരിടത്ത്, ദി റീഡർ എന്നിവയാണു പ്രദർശിപ്പിച്ചത്.


</doc>
<doc id="347900" url="https://ml.wikipedia.org/wiki?curid=347900" title="ഗുന്തെർ ബ്ലോബെൽ">
ഗുന്തെർ ബ്ലോബെൽ

ഒരു ജർമ്മൻ ജീവശാസ്ത്രജ്ഞനാണ് ഗുന്തെർ ബ്ലോബെൽ (ജ: 1936 മേയ് 21). ശരീരശാസ്ത്രത്തിൽ 1999ലെ നോബൽ സമ്മാനം നേടി. ഒരു കോശത്തിനകത്ത് മാംസ്യങ്ങൾക്ക് നൈസർഗ്ഗികമായ അവയുടെ ഗതാഗതവും പ്രാദേശികത്വവും നിയന്ത്രിക്കുന്ന സിഗ്നലുകൾ ഉണ്ട് എന്ന കണ്ടുപിടുത്തത്തിനായിരുന്നു സമ്മാനം. 
ഗുന്തർ ബ്ലോബെൽ പ്രഷ്യയിലുള്ള സിലേസിയായിൽ വാൾടേർസ്ഡോർഫ് എന്ന സ്ഥലത്തു ജനിച്ചു. 1945ൽ അവിടെനിന്നും സാക്സൺ എന്ന സ്ഥലത്തേയ്ക്കു മാറി. 1960ൽ ട്യൂബിങ്ങൻ സർവ്വകലാശാലയിൽ നിന്നും ബിരുദം നേടി. 1967ൽ വിസ്കോൺസിൻ-മാഡിസൺ സർവ്വകലാശാലയിൽനിന്നും ഗവേഷണബിരുദം നേടി. 1986ൽ ഹോവാർഡ് ഹൂഗെസ് മെഡിക്കൽ ഇൻസ്റ്റിട്യൂട്ടിൽ ജോലിക്കുചേർന്നു.

1999ൽ ശരീരശാസ്ത്രത്തിൽ നോബൽ സമ്മാനം ലഭിച്ചു. സിഗ്നൽ പെപ്റ്റൈഡുകളുടെ കണ്ടുപിടിത്തത്തിനാണ് നോബൽ സമ്മാനം ലഭിച്ചത്. പുതുതായി നിർമ്മിക്കപ്പെട്ട പ്രോട്ടീൻ തന്മാത്രകൾ ഒരു അഡ്രസ്സ് ടാഗ് കൊണ്ട് ഒരു തന്മാത്രയുടെ ഉള്ളിൽ അവയുടെ ശരിയായ സ്ഥാനത്ത് ചേർക്കാൻ വേണ്ട മെക്കാനിസം കണ്ടുപിച്ചു. 


</doc>
<doc id="347901" url="https://ml.wikipedia.org/wiki?curid=347901" title="കേരളത്തിലെ ഉഭയജീവികളുടെ പട്ടിക">
കേരളത്തിലെ ഉഭയജീവികളുടെ പട്ടിക

കേരളത്തിൽ കാണപ്പെടുന്ന 151 സ്പീഷിസ് ഉഭയജീവികളിൽ 136 എണ്ണം പശ്ചിമഘട്ടത്തിലെ തദ്ദേശീയമാണ്. ഇവയിൽത്തന്നെ 50എണ്ണം പലതരത്തിലുള്ള വംശനാശഭീഷണികൾ നേരിടുന്നവയാണ്. രണ്ട് നിരകളിലായി 11 കുടുംബങ്ങളിൽ 151 സ്പീഷിസുകൾ ഉഭയജീവികളെയാണ് ഇതുവരെ കേരളത്തിൽ കണ്ടെത്തിയിരിക്കുന്നത്. ഇതിൽ 136 ഇനം തവളകളും 15 ഇനം കുരുടിപ്പാമ്പുകളുമാണ്.


</doc>
<doc id="347902" url="https://ml.wikipedia.org/wiki?curid=347902" title="കാൾ ലുഡ്‌വിഗ് ബ്ല്യൂം">
കാൾ ലുഡ്‌വിഗ് ബ്ല്യൂം

ഒരു ജർമ്മൻ-ഡച്ച് സസ്യശാസ്ത്രജ്ഞൻ ആണ് കാൾ ലുഡ്‌വിഗ് ബ്ല്യൂം (9 June 1796, Braunschweig – 3 February 1862, Leiden). ജർമ്മനിയിലെ ബ്രാവുൺഷ്വീഗിൽ ജനിച്ചു. ഡച്ച് ഈസ്റ്റ് ഇൻഡീസിലും നെതർലാന്റിലും ജോലിചെയ്തു. ലെയ്ഡനിലെ സ്റ്റേറ്റ് ഹെർബേറിയത്തിലെ ഡയറക്ടർ ആയിരുന്നു. 

അന്നത്തെ ഡച്ച് കോളനിയായിരുന്ന തെക്കനേഷ്യയിലെ ജാവയിലെ സസ്യങ്ങളെപ്പറ്റി പഠിച്ചു. 1823 മുതൽ 1826 വരെ ബോഗോറിലെ ബോട്ടാണിക് ബ്ഗാർഡന്റെ ഡപ്പ്യൂട്ടി ഡയറക്റ്റർ ആയിരുന്നു. 1855ൽ റോയൽ സ്വീഡിഷ് അക്കാഡമിയുടെ വിദേശ അംഗത്വം ലഭിച്ചു. 


</doc>
<doc id="347907" url="https://ml.wikipedia.org/wiki?curid=347907" title="ജൊഹാൻ ഫ്രീഡ്രിഷ് ബ്ല്യൂമെൻബാഷ്">
ജൊഹാൻ ഫ്രീഡ്രിഷ് ബ്ല്യൂമെൻബാഷ്

ജൊഹാൻ ഫ്രീഡ്രിഷ് ബ്ല്യൂമെൻബാഷ് (11 May 1752 – 22 January 1840) ഒരു ജർമ്മൻകാരനായ ശരീരശാസ്ത്രജ്ഞനും പ്രകൃതിശാസ്ത്രജ്ഞനും നരവംശശാസ്ത്രജ്ഞനും ആയിരുന്നു. പ്രകൃതിചരിത്രവുമായച്ചേർത്ത് മനുഷ്യനെപ്പറ്റി പഠിച്ച ആദ്യ ശാസ്ത്രജ്ഞന്മാരിൽ ഒരാളായിരുന്നു. മനുഷ്യകുലത്തെ താരതമ്യപഠനം നടത്തിയ അദ്ദേഹം അതിനെ അഞ്ചായി തരം തിരിച്ചു. 
ഗോതാ എന്ന സ്ഥലത്താണ് ബ്ല്യൂമെൻബാഷ് ജനിച്ചത്. അദ്ദേഹത്തിന്റെ പിതാവ്, ഹെയിൻറീഷ് ബ്ല്യൂമെൻബാഷ് ഒരു പ്രാദേശിക അദ്ധ്യാപകൻ ആയിരുന്നു. മാതാവ്, ചാർലോത്തെ എലിയോനോർ ഹെഡ്വിഗ്ഗ് ബുദ്ദിയൂസ് ആയിരുന്നു. അക്കാഡമിക്കുകളുടെ കുടുംബത്തിലാണു ജനനം.

ജേനായിൽ അദ്ദേഹം വൈദ്യശാസ്ത്രം പഠിച്ചു.1775ൽ പ്രസിദ്ധീകരിച്ച De generis humani varietate nativa (On the Natural Variety of Mankind, University of Göttingen എന്ന പുസ്തകം (ഗവേഷണ പ്രബന്ധം)പ്രസിദ്ധമാണ്. മനുഷ്യവർഗ്ഗങ്ങളെപ്പറ്റിയാണീ പ്രബന്ധം. തലയോടിനെപ്പറ്റിയുള്ള ഗവേഷണങ്ങൾക്ക് ഇതു തുടക്കംകുറിച്ചു.


</doc>
<doc id="347983" url="https://ml.wikipedia.org/wiki?curid=347983" title="സാറാ ബ്രൻഹാം മാത്യൂസ്">
സാറാ ബ്രൻഹാം മാത്യൂസ്

സാറാ ബ്രൻഹാം മാത്യൂസ് (1888–1962)(Sara Branham) അമേരിക്കക്കാരിയായ സൂക്ഷ്മജീവിശാസ്ത്രജ്ഞയും ശരീരശാസ്ത്രജ്ഞയും ആയിരുന്നു. ഒരുതരം മെനിഞ്ചൈറ്റിസിനുള്ള ചികിത്സ കണ്ടെത്തി. Neisseria meningitidis എന്ന മെനിഞ്ചസിനു കാരണമായ ജീവിയെ അവർ പഠിച്ചു.


</doc>
<doc id="347996" url="https://ml.wikipedia.org/wiki?curid=347996" title="ഭാരോദ്വഹനം">
ഭാരോദ്വഹനം

ഭാരോദ്വഹനം ആധുനിക ഒളിമ്പിക്സിലെ ഒരു ഇനമാണ്. ഈ ഇനത്തിൽ ഒരു മത്സരാർഥി ഭാരമുള്ള തകിടുകളോടു കൂടിയ ഒരു ബാർബെൽ പരമാവധി ഉയർത്തണം. 
ഭാരോദ്വഹനത്തിൽ രണ്ടു തരത്തിലുള്ള ഉയർത്തലാണ് ഉള്ളത്. അതിൽ ഒന്ന് സ്നാച്ച് (ഭാരോദ്വഹനത്തിലുള്ള ആദ്യത്തെ രണ്ടു ഉയർത്തൽ) പിന്നെ ക്ലീൻ ആന്റ് ജെർക്ക്(ഭാരോദ്വഹനത്തിൽ ബാർബെൽ ഉപയോഗിച്ചു നടത്തുന്ന രണ്ടു ചലനങ്ങൾ). ഓരോ ഭാരോദ്വാഹകർക്കും മൂന്ന് ശ്രമങ്ങൾ നടത്താം. വിജയകരമായ രണ്ട് ഉയർന്ന സ്കോറുകളുടെ ആകെത്തുകയാണ് അന്തിമ വിജയിയെ തീരുമാനിക്കുന്നത്. ഭാരോദ്വഹന മത്സരം സ്ത്രീകൾക്കും പുരുഷന്മാർക്കും രണ്ടു വിഭാഗത്തിലാണ് വിജയകരമായ ഒരു സ്നാച്ചും ഒരു ക്ലീൻ ആന്റ് ജർക്കും പൂർത്തിയാക്കാത്ത മത്സരാർഥിയെ  അപൂർണ്ണനായി കണക്കാക്കും.

ഭാരോദ്വഹന മത്സരം നിയന്ത്രിക്കുന്നത് അന്താരാഷ്ട്ര ഭാരോദ്വഹന ഫെഡറേഷനാണ്(ഐ ഡബ്ല്യു എഫ്). അതിന്റെ ആസ്ഥാനം ഹംഗേറിയൻ തലസ്ഥാനമായ ബുഡാപെസ്റ്റ് ആണ്. 1905 ലാണ് അത് നിലവിൽ വന്നത്.

 ഒരു മത്സരാർഥിയുടെ ശരീര ഭാരമാണ് അവർ മത്സരിക്കുന്ന വിഭാഗം നിർണ്ണയിക്കുന്നത്. 1998 മുതൽ പുരുഷവിഭാഗത്തിൽ എട്ടും സ്ത്രീ വിഭാഗത്തിൽ ഏഴ് മത്സരങ്ങളുമാണ് ഉള്ളത്.

പുരുഷ വിഭാഗം:
സ്ത്രീ വിഭാഗം


</doc>
<doc id="347998" url="https://ml.wikipedia.org/wiki?curid=347998" title="ഇന്ത്യൻ ഒളിമ്പിക് അസോസിയേഷൻ">
ഇന്ത്യൻ ഒളിമ്പിക് അസോസിയേഷൻ

ഇന്ത്യൻ ഒളിമ്പിക് അസോസിയേഷൻ (Hindi: भारतीय ओलम्पिक संघ).ഒളിമ്പിക്സ്, ഏഷ്യൻ ഗെയിംസ്, തുടങ്ങി മറ്റു അന്താരാഷ്ട്ര കായിക മേളകളിൽ രാജ്യത്തെ പ്രതിനിധീകരിക്കുന്ന കായിക താരങ്ങളെ തിരഞ്ഞെടുക്കാൻ ചുമതലപ്പെട്ട സ്ഥാപനമാണിത്. കോമൺവെൽത്ത് ഗെയിംസിൽ പങ്കെടുക്കുന്ന കായിക താരങ്ങളെ തിരഞ്ഞെടുക്കുന്ന ഇന്ത്യൻ കോമൺവെൽത്ത് ഗെയിംസ് അസോസിയേഷൻ ആയിട്ടും ഇത് പ്രവർത്തിക്കുന്നണ്ട്.



</doc>
<doc id="348002" url="https://ml.wikipedia.org/wiki?curid=348002" title="ദേശീയ ഉത്തേജക വിരുദ്ധ ഏജൻസി">
ദേശീയ ഉത്തേജക വിരുദ്ധ ഏജൻസി

ദേശീയ ഉത്തേജക വിരുദ്ധ ഏജൻസി അല്ലെങ്കിൽ  നാഡ.ഉത്തേജക മരുന്ന് ഉപയോഗം  നിരീക്ഷിക്കാനും നിയന്ത്രിക്കാനും ഉത്തരവാദിത്തപ്പെട്ട ഒരു ദേശീയ സംഘടനയാണിത്.ലോക ഉത്തേജക വിരുദ്ധ ഏജൻസിയുമായി ചേർന്ന് ഇന്ത്യയിലെ കായിക താരങ്ങളിലെ ഉത്തേജക മരുന്നുപയോഗം കണ്ടെത്താനും ഈ സംഘടന സഹായിക്കുന്നുണ്ട്. ലോകത്തിലെ മറ്റു ഉത്തേജക വിരുദ്ധ ഏജൻസികളുമായി സഹകരിച്ച്, ഉത്തേജക വിരുദ്ധ പഠനങ്ങളും മറ്റും നടത്തുന്നുണ്ട്..


</doc>
<doc id="348014" url="https://ml.wikipedia.org/wiki?curid=348014" title="2016 റിയോ ഒളിമ്പിക്സിലെ ഷൂട്ടിംഗ് മൽസരം">
2016 റിയോ ഒളിമ്പിക്സിലെ ഷൂട്ടിംഗ് മൽസരം

റിയോയിൽ നടന്ന 2016 സമ്മർ ഒളിമ്പിക്സിൽ ഓഗസ്റ്റ് 6 മുതൽ 14 വരെയാണ് ഷൂട്ടിംഗ് മത്സരം ഡിയോഡോറൊയിലെ ദേശീയ  ഷൂട്ടിംഗ് കേന്ദ്രത്തിൽ നടന്നത്. പതിനഞ്ചോളം വിഭാഗങ്ങളിലായി ഏതാണ്ട് 390 മത്സരാർഥികളാണ് മത്സരിക്കാൻ ഉണ്ടായിരുന്നത്. മത്സരത്തിന്റെ രൂപഘടന 2012 ലേത് പോലെ തന്നെ ആയിരുന്നെങ്കിലും അതിന്റെ നിയമങ്ങളിലും മാർഗ്ഗ നിർദ്ദേശരേഖകളിലും സാരമായ മാറ്റം ഉണ്ടായിരുന്നു

2012 നവംബർ 23 നു അന്താരാഷ്ട്ര ഷൂട്ടിംഗ് സ്പോർട്സ് ഫെഡറേഷൻ ഷൂട്ടിംഗ് മത്സരത്തിന്റെ ഘടനയ്ക്ക് പുതിയ മാതൃക കൊണ്ടുവന്നിട്ടുണ്ടായിരുന്നു. യുവ തലമുറയെ സ്പോർട്സിലേക്ക് ആകർഷിക്കാനുള്ള ഒരു ഉപായമായിരുന്നു അത്. അതുപോലെ തന്നെ മത്സരങ്ങൾ പ്രേക്ഷകർക്ക് വ്യക്തമായി കാണാനുള്ള വഴിയും ഒരുക്കിയിരുന്നു.


</doc>
<doc id="348016" url="https://ml.wikipedia.org/wiki?curid=348016" title="ഗുരു ദത്ത് സൊന്ധി">
ഗുരു ദത്ത് സൊന്ധി

ഇന്ത്യയിലെ ഒരു കായിക മത്സര നടത്തിപ്പുകാരനായിരുന്നു ഗുരു ദത്ത് സൊന്ധി. ജി.ഡി. സൊന്ധി എന്ന പേരിലും ഇദ്ദേഹം അറിയപ്പെട്ടിരുന്നു.
മൂന്നു തവണ ഇന്ത്യൻ ഒളിമ്പിക് ടീമിന്റെ മാനേജറായിരുന്നു. കൂടാതെ ഏഷ്യൻ ഗെയിംസ് ഫെഡറേഷന്റെ സ്ഥാപകനുമായിരുന്നു ഇദ്ദേഹം.

കായിക രംഗത്ത് ഗുരു ദത്ത് സൊന്ധി നിരവധി സ്ഥാനങ്ങൾ വഹിച്ചു.


1949 ഫെബ്രുവരി 12-13 തിയ്യതികളിൽ ഡൽഹിയിലെ പാട്യാല ഹൗസിൽ ഗുരു ദത്ത് സൊന്ധി വിളിച്ച ചേർത്ത അഞ്ച് ഏഷ്യൻ രാജ്യങ്ങളിലെ പ്രതിനിധികൾ ചേർന്നാണ് ഏഷ്യൻ ഗെയിംസ് ഫെഡറേഷൻ രൂപീകരിച്ചത്. അഫ്ഗാനിസ്താൻ, ബർമ്മ, ഇന്ത്യ, പാകിസ്താൻ, ഫിലിപ്പിൻസ് എന്നീ രാജ്യങ്ങളായിരുന്നു ഇതിലെ അംഗങ്ങൾ.


</doc>
<doc id="348019" url="https://ml.wikipedia.org/wiki?curid=348019" title="ഇന്ദിര സന്ത്">
ഇന്ദിര സന്ത്

ഒരു മറാത്തി കവയിത്രിയാണ് ഇന്ദിര സന്ത് (Indira Sant). 1914 ജനുവരി 4 നു കർണ്ണാടകയിലെ ബെൽഗാമിലെ താവണ്ടിയിൽ ജനിച്ചു. അവർ കോലാപ്പൂരിലെ രാജാറാം കോളേജിലും പൂനെയിലെ ഫെർഗൂസൻ കോളേജിലുമാണ് പഠിച്ചത്. പൂനയിൽ വെച്ചാണ് നാരായൺ സന്തിനെ കണ്ടുമുട്ടുന്നത്. 1940ൽ, അവരുടെ വിവാഹത്തിന്റെ നാലു വർഷങ്ങൾക്കു ശേഷം രണ്ടാളുടേയും കവിതകളുടെ ഒരു സമാഹാരം, സഹവാസ് എന്ന പേരിലുള്ളത്, അവർ പ്രസിദ്ധീകരിച്ചു. ഇന്ദിരയുടെ ഭർത്താവ് 1946ൽ അന്തരിച്ചു. അതിന്റെ വിഷമവും വേദനയും അവരുടെ ചില കൃതികളിൽ കാണാം. സ്നേഹവും ആഗ്രഹവും ആയിരുന്നു അവരുടെ കവിതകളുടെ പ്രധാന ആശയം. 

ഇന്തിര സന്ത് ഇരുപത്തഞ്ചോളം പുസ്തകങ്ങൾ എഴുതിയിട്ടുണ്ട്. അവർ ബെൽഗാമിലെ ഒരു ടീച്ചേഴ്സ് ട്രെയിനിംഗ് കോളേജിൽ ആദ്യം പ്രൊഫസറായും, പിന്നീട് പ്രിൻസിപ്പാളായും ജോലി ചെയ്തു. 

സന്ത് ദമ്പതികൾക്ക് മൂന്നു കുട്ടികളാണ്. അവരുടെ പുത്രൻ പ്രകാശ് നാലു പുസ്തകങ്ങൾ എഴുതിയിട്ടുണ്ട്. വനവാസ്, പംഖാ, ഝുംബാർ, ശാരദാ സംഗീത് എന്നിവ.


ഫുൽ‌വേൽ എന്ന പുസ്തകം അവരുടെ ലേഖനങ്ങളുടെ സമാഹാരമാണ്. ആത്മകഥാപരമായ കുറിപ്പുകൾ, മൃദുഗന്ധ എന്നപേരിൽ 1986ൽ പ്രസിദ്ധീകരിച്ചിട്ടുണ്ട്. അവരുടെ തെരഞ്ഞെടുത്ത കവിതകൾ മൃണ്മയി എന്ന പേരിൽ 1982ൽ രമേഷ് തെണ്ടുൽക്കർ പ്രസിദ്ധീകരിച്ചു. സ്നേക് സ്കിൻ ആൻഡ് അദർ പോയംസ് എന്ന പേരിൽ അവരുടെ കവിതകളുടെ ഇംഗ്ലീഷ് തർജ്ജമയും ഇറങ്ങിയിട്ടുണ്ട്. 

ഗർഭരേശമി എന്ന കാവ്യസമാഹാരത്തിനു 1984ൽ സാഹിത്യ അക്കാദമി പുരസ്കാരം ലഭിച്ചു. അവരുടെ കവിതകൾക്ക് അനന്ത് ഖാണ്ഡേക്കർ അവാർഡ്, സാഹിത്യ കലാ അക്കാദമി അവാർഡ്, മഹാരാഷ്ട്ര സർക്കാർ അവാർഡ്, ജനസ്ഥാൻ അവാർഡ് എന്നിവയും ലഭിച്ചു. 

Rajaram College: Department of Marathi


</doc>
<doc id="348024" url="https://ml.wikipedia.org/wiki?curid=348024" title="2016ലെ ഇന്ത്യൻ കായികരംഗം">
2016ലെ ഇന്ത്യൻ കായികരംഗം

ഇന്ത്യൻ കായികരംഗത്തെ സംബന്ധിച്ചടുത്തോളം പ്രാധാന്യമുള്ള ഒരു വർഷമാണ് 2016


</doc>
<doc id="348031" url="https://ml.wikipedia.org/wiki?curid=348031" title="ഒന്നാം എലിഫന്റ് പാസ്സ് യുദ്ധം">
ഒന്നാം എലിഫന്റ് പാസ്സ് യുദ്ധം

ശ്രീലങ്കൻ സൈനിക താവളമായിരുന്ന എലിഫന്റ് പാസ്സ് പിടിച്ചെടുക്കാൻ എൽ.ടി.ടി.ഇ തീവ്രവാദികൾ നടത്തിയ ആദ്യ ശ്രമമായിരുന്നു ഒന്നാം എലിഫന്റ് പാസ്സ് യുദ്ധം എന്നറിയപ്പെടുന്നത്. ശ്രീലങ്കയുടെ വടക്കൻ പ്രദേശത്തെ ജാഫ്നയുമായി ബന്ധിപ്പിക്കുന്ന തന്ത്രപ്രധാനമായ ഒരു സ്ഥലമായിരുന്നു എലിഫന്റ് പാസ്സ്. ഒരു മാസം നീണ്ടു നിന്ന യുദ്ധത്തിനൊടുവിൽ ശ്രീലങ്കൻ സൈന്യത്തിനായിരുന്നു വിജയം.

1991 ജൂലൈ പത്തിന് എലിഫന്റ് പാസ്സ് ലക്ഷ്യമാക്കി എൽ.ടി.ടി.ഇ വിമത സേന ശക്തമായ ആക്രമണം തുടങ്ങി. ശ്രീലങ്കൻ സേനയും, എൽ.ടി.ടി.ഇയും തമ്മിൽ അന്നേവരെ നടന്നതിൽ ഏറ്റവും രൂക്ഷമായ യുദ്ധമായിരുന്നു അത്. സൈനിക താവളത്തിലേക്കുള്ള എല്ലാ മാർഗ്ഗങ്ങളും അടച്ച ശേഷമായിരുന്നു എൽ.ടി.ടി.ഇ ആക്രമണം തുടങ്ങിയത്. ശ്രീലങ്കൻ സൈനികരെ സഹായിക്കാൻ പുറമേ നിന്നും ആരും എത്താതിരിക്കാനുള്ള ഒരു മുൻകരുതലായിരുന്നു അത്. ഇതു കൂടാതെ, ആകാശമാർഗ്ഗേയുള്ള സഹായവും ഇല്ലാതാക്കാൻ, എൽ.ടി.ടി.ഇ വിമാനവേധ തോക്കുകളും ഉപയോഗിച്ചിരുന്നു. ശ്രീലങ്കൻ സേനയിലെ ആറാം ബറ്റാലിയനെ സേനാംഗങ്ങൾ എലിഫന്റ് പാസ്സിൽ അകപ്പെട്ടു. ദക്ഷിണ ഭാഗത്തു നിന്നും ആക്രമണം ആരംഭിച്ച എൽ.ടി.ടി.ഇ വൈകാതെ ശ്രീലങ്കൻ സേനയുടെ അധീനതയിലായിരുന്നു ചില സൈനിക കേന്ദ്രങ്ങൾ പിടിച്ചെടുത്തു. രണ്ടാം ദിവസം, ആറാം ബറ്റാലിയനിലെ മുതിർന്ന ഒരു ഉദ്യോഗസ്ഥൻ കൊല്ലപ്പെട്ടു.

എൽ.ടി.ടി.ഇ വളഞ്ഞ എലിഫന്റ് പാസ്സിലെ സൈനികരെ രക്ഷിക്കാൻ പുറമേ നിന്നും സൈന്യത്തെ എത്തിക്കുക എന്നത് ദുഷ്കരമായ പ്രവർത്തിയായിരുന്നു. ആധുനികരീതിയിലുള്ള വിമാനവേധ തോക്കുകൾ എൽ.ടി.ടി.ഇയുടെ കൈവശം ഉണ്ടായിരുന്നു. നാലാം ദിവസം, സൈനിക താവളത്തിനു കിഴക്കുള്ള വെറ്റിലക്കേണി എന്ന സ്ഥലത്തു നിന്നും പതിനായിരം പേരടങ്ങുന്ന ശ്രീലങ്കൻ സൈന്യം താവളം ലക്ഷ്യമാക്കി മുന്നേറി. പുലികളിൽ നിന്നുമുള്ള കനത്ത ആക്രമണം കാരണം, ഏതാണ്ട് പതിനെട്ടു ദിവസത്തിനു ശേഷം മാത്രമാണ്, സേനക്കു എലിഫന്റ് പാസ്സിനരികത്തു എത്താൻ കഴിഞ്ഞത്.

കനത്ത നാശനഷ്ടങ്ങളുണ്ടായിട്ടും, ഓഗസ്റ്റ് മൂന്നാം തീയതിയോടെ, സൈന്യം താവളത്തിനടുത്തെത്തി. ഓഗസ്റ്റ് ഒമ്പതാം തീയതി വരെ യുദ്ധം നീണ്ടു നിന്നു. പരാജയം മുന്നിൽ കണ്ട എൽ.ടി.ടി.ഇ തന്ത്രപരമായി പിൻവാങ്ങാൻ തീരുമാനിക്കുകയായിരുന്നു. എൽ.ടി.ടി.ഇയുടെ കണക്കുകൾ പ്രകാരം, 573 പുലികൾ യുദ്ധത്തിൽ കൊല്ലപ്പെട്ടു എന്നു പറയുമ്പോൾ, ശ്രീലങ്കൻ സേനയുടെ കണക്കുകൾ പ്രകാരം ഇത് ഏതാണ്ട് ആയിരത്തിനടുത്താണ്. എല്ലാ യുദ്ധങ്ങളുടേയും മാതാവ് എന്നാണ് ഒന്നാം എലിഫന്റ് പാസ്സ് യുദ്ധത്തെ പ്രസിഡന്റ് പിന്നീടു വിശേഷിപ്പിച്ചത്.


</doc>
<doc id="348035" url="https://ml.wikipedia.org/wiki?curid=348035" title="കേരളത്തിലെ ഉഭയജീവികൾ">
കേരളത്തിലെ ഉഭയജീവികൾ

കേരളത്തിലെ ഉഭയജീവികളുടെ ശാസ്ത്രീയ വർഗ്ഗീകരണം ആധാരമാക്കിയുള്ള പട്ടിക.




</doc>
<doc id="348045" url="https://ml.wikipedia.org/wiki?curid=348045" title="മിൽട്ടൺ ഒബോട്ടെ">
മിൽട്ടൺ ഒബോട്ടെ

ഉഗാണ്ടയെ ബ്രിട്ടീഷ് അധീനതയിൽ നിന്നും മോചിപ്പിക്കാൻ നടത്തിയ സമരപോരാട്ടങ്ങളെ നയിച്ച രാഷ്ട്രീയപ്രവർത്തകനായിരുന്നു അപോളോ മിൽട്ടൺ ഒബോട്ടെ എന്ന മിൽട്ടൺ ഒബോട്ടെ.(1928 ഡിസം: 1925 – 10 ഒക്ടോ: 2005) 1962 ലാണ് ഉഗാണ്ട സ്വാതന്ത്ര്യം പ്രഖ്യാപിച്ചത്.1962 മുതൽ 1966 പ്രധാനമന്ത്രിയും 1966 മുതൽ 1971 വരെ പ്രസിഡന്റുമായിരുന്നു അദ്ദേഹം.1971 ലെ ഇദി അമീൻ നേതൃത്വം നൽകിയ പട്ടാള അട്ടിമറിയിൽ അധികാരത്തിൽ നിന്നു സ്ഥാനഭൃഷ്ടനാക്കപ്പെട്ടു.പിന്നീട് അധികാരത്തിൽ തിരിച്ചെത്തിയെങ്കിലും രക്തരൂക്ഷിതമായ ഉഗാണ്ടൻ ബുഷ് യുദ്ധം എന്നറിയപ്പെട്ട ആഭ്യന്തരയുദ്ധത്തിനു സാക്ഷിയാകേണ്ടിവന്നു.


</doc>
<doc id="348046" url="https://ml.wikipedia.org/wiki?curid=348046" title="തെക്കൻ ചൊറിത്തവള">
തെക്കൻ ചൊറിത്തവള

പശ്ചിമഘട്ടതദ്ദേശവാസിയായ ഒരു തവളയാണ് തെക്കൻ ചൊറിത്തവള അഥവാ Beddome’s Toad (Travancore Toad). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ ഭീഷണി നേരിടുന്ന ജീവികൾ എന്നാണ്. കേരളത്തിലെയും തമിഴ്‌നാട്ടിലെയും asl ഉയരമുള്ള പ്രദേശങ്ങളിൽ കാണപ്പെടുന്നു.



</doc>
<doc id="348048" url="https://ml.wikipedia.org/wiki?curid=348048" title="ഉഗാണ്ടൻ ബുഷ് യുദ്ധം">
ഉഗാണ്ടൻ ബുഷ് യുദ്ധം

"ഉഗാണ്ടൻ ബുഷ് യുദ്ധം" അഥവാ "ലുവേറോ യുദ്ധം" എന്ന് വിശേഷിപ്പിയ്ക്കപ്പെടുന്നത് ഉഗാണ്ടയിലെ മിൽട്ടൺ ഒബോട്ടെയുടെ ഭരണകൂടവും യോവേരി മുസേവനി നേതൃത്വം കൊടുത്ത നാഷനൽ റെസിസ്റ്റൻസ് ആർമി എന്ന ഒളിപ്പോരാളികളും തമ്മിൽ നടന്ന 1981 മുതൽ 1986 വരെ ആഭ്യന്തരയുദ്ധമാണ്.


</doc>
<doc id="348051" url="https://ml.wikipedia.org/wiki?curid=348051" title="എമ്മി റോസം">
എമ്മി റോസം

ഒരു അമേരിക്കൻ നടിയും, ഗായികയും ഗാനരചയിതാവുമാണ് എമ്മി റോസം. ന്യൂയോർക്ക് നഗരത്തിലെ മാൻഹാട്ടനിൽ 1986 സെപ്തംബർ 12 -ന് അവർ ജനിച്ചു. ഷെയിംലെസ് എന്ന ടെലിവിഷന് സീരിയലിലെ ഫിയോണ ഗാല്ലഘർ‌ എന്ന കഥാപാത്രത്തിലൂടെ അവർ പ്രേക്ഷകർക്കു ഏറെ സുപരിചിതയാണ്. സോങ്ങ്കാച്ചർ (2000), ആൻ അമേരിക്കൻ റാപ്സോഡി, (2001), Passionada (2002), മിസ്റ്റിക് റിവർ (2003) എന്നിങ്ങനെ ഏതാനും സിനിമകളിൽ അവർ ഒരു നടിയായും തന്റെ സാന്നിദ്ധ്യം അറിയിച്ചിട്ടുണ്ട്. Mystic River (2003) എന്ന സിനിമയിലെ അഭിനയം അവരുടെ ഉള്ളിൽ ഒരു കഴിവുള്ള നടി ഒളിഞ്ഞിരിപ്പുണ്ടെന്നു ലോകത്തോടു വിളിച്ചുപറഞ്ഞു. ഒരു സയൻസ് ഫിക്ഷൻ സിനിമയായ ദ ഡേ ആഫ്റ്റർ ടുമോറോ (2004) എന്ന ചിത്രത്തിലെ നായിക അവരുടെ പ്രതിഭയുടെ ആഴം പ്രേക്ഷകർക്കു മുമ്പില് തുറന്നു കാട്ടി. അതുപോലെ തന്നെ എടുത്തു പറയേണ്ടതാണ്. ദ ഫാൻറം ഓഫ് ദ ഓപ്പറയിലെ Christine Daaé എന്ന കഥാപാത്രവും. Poseidon (2006), Dragonball: Evolution (2009), Dare (2009), Beautiful Creatures (2013), Before I Disappear (2014), You're Not You (2014), Comet (2014) എന്നിങ്ങനെ അവരുടെ പ്രതിഭ വെളിപ്പെടുത്തുന്ന ഏതാനും ചിത്രങ്ങൾകൂടിയുണ്ട്. 2007 ൽ റോസം അവരുടെ ആദ്യ സംഗീത ആൽബം "ഇൻസൈഡ് ഔട്ട്" എന്ന പേരിൽ പുറത്തിറക്കി. അതേ വർഷം തന്നെ "കരോൾ ഓഫ് ദ ബെൽസ്" എന്ന പേരിൽ മറ്റൊരു ആൽബവും പുറത്തിറക്കി. അതിനു പിന്നാലെ സെൻറിമെൻൽ ജേർണി എന്ന പേരിൽ മറ്റൊന്നു കൂടി പുറത്തിറക്കിയിരുന്നു. 

ഒരു ഫോട്ടോഗ്രാഫറായ ചെറി റോസം എന്ന അമ്മയുടെ ഏക മകൾ. എമ്മിയുടെ മാതാവ് റഷ്യൻ പിന്തുടർച്ചയുള്ള ഒരു ജൂത കുടുംബത്തിൽ നിന്നായിരുന്നു. പിതാവ് ഇമ്മാനുവൽ ഒരു ഇംഗ്ലീഷ്-ഡച്ച് പിന്തുടർച്ചയുള്ള പ്രൊട്ടസ്റ്റന്റ് വിഭാഗത്തിൽ നിന്ന്. എമ്മിയെ ഗർഭം ധരിച്ചിരുന്ന വേളയിൽ മാതാപിതാക്കൾ വേർപിരിഞ്ഞു. 2007 കാലഘട്ടത്തിൽ ഏകദേശം രണ്ടു പ്രാവശ്യം മാത്രമേ അവൾ പിതാവിനെ കണ്ടുമുട്ടിയിട്ടുള്ളൂ. 

ഏകദേശം 7 വയസ്സു മുതൽ എമ്മി സംഗീതത്തിന്റെ മാസ്മരിക ലോകത്തേയ്ക്കു കാലെടുത്തു വച്ചു തുടങ്ങി. കുട്ടിക്കാലത്തെ 5 വർഷത്തെ സംഗീത പഠനം അവളുടെ ഉള്ളിലെ സംഗീത പ്രതിഭ വെളിവാക്കപ്പെട്ടു. Plácido Domingo, Luciano Pavarotti തുടങ്ങിയ ഏതാനും പ്രശസ്തരായ ഗായകരോടൊപ്പം പിന്നണി പാടുവാനുള്ള അവസരങ്ങളും സംജാതമായി. ഒരു അഭിമുഖത്തിൽ തന്റെ സംഗീതാഭിരുചി തന്റെ അമ്മയിൽ നിന്നു പകർന്നു കിട്ടിയതാണെന്ന് അവർ പറഞ്ഞു. ഗർഭകാലത്തു് അവളുടെ അമ്മ എല്ലായ്പ്പോഴും ക്ലാസിക്കൽ മ്യൂസിക് തുടങ്ങിയവ ശ്രവിക്കുമായിരുന്നുവത്രേ.

12 വയസ്സായപ്പോഴേയ്ക്കും സംഗീതത്തോടോപ്പം അഭിനയത്തിലും അവർക്ക് അഭിരുചി തോന്നിത്തുടങ്ങി. ഇതോടെ ന്യൂയോർക്കിലെ ദ ന്യൂ ആക്ടേർസ് വർക്ക്ഷോപ്പിൽ അഭിനയം പരിശീലിക്കുവാൻ ചേർന്നു. 

മാൻഹാട്ടനിലെ സ്പെൻസ് സ്കൂളിൽ പഠനം നടത്തുന്നുണ്ടായിരുന്നുവെങ്കിലും സംഗീതവും അഭിനയവുമായി സമയം ചിലവഴിച്ചതിനാൽ സ്കൂളിലെ പഠനം ഇടയ്ക്കുവച്ചു മുടങ്ങി. പിന്നീട്15 വയസ്സിൽ ഓൺലൈൻ വഴി ഹൈസ്ക്കൂൾ പഠനം എമ്മി റോസം പൂർത്തിയാക്കി. പിന്നീട് കൊളമ്പിയ യൂണിവേഴ്സിറ്റിയിൽ തുടർപഠനത്തിനു ചേർന്നു.

ആദ്യകാലത്ത് (1997) ഏതാനും ടെലിവിഷൻ പരമ്പരകളിൽ അഭിനയിച്ചുകൊണ്ടാണു സിനിമയുടെ വെള്ളിവെളിച്ചത്തിലേയ്ക്കു പ്രവേശിക്കുന്നത്. 14 വയസ്സിൽ Songcatcher എന്ന സിനിമയിൽ അഭിനയിക്കുവാൻ അവസരം ലഭിച്ചു (year 2000) Sundance Film Festival ലിൽ ഇതിലെ തകർത്ത അഭിനയത്തിനു സ്പെഷ്യൽ ജൂറി പുരസ്കാരം ലഭിച്ചു. അതോടൊപ്പം ഇൻഡിപെൻഡൻസ് സ്പിരിറ്റ് അവർഡിനു നോമിനേറ്റ് ചെയ്യപ്പെട്ടു. സോങ്ങ്ക്യച്ചറിൻറെ ന്റെ സൌണ്ട് ട്രാക്കില് Dolly Parton എന്ന ഗായകനോടൊപ്പം ഒരു ഡ്യൂവറ്റ് പാടാൻ ലഭിച്ചത് എടുത്തു പറയേണ്ടതുണ്ട്. 

നോള (2003) എന്ന സിനിമയിൽ റോസം ടൈറ്റിൽ റോളിൽ പ്രത്യക്ഷപ്പെട്ടു. അതിനു ശേഷം ക്ലിന്റ് ഈസ്റ്റ് വുഡിന്റെ Mystic River എന്ന സിനിമയിലെ Katie Markum എന്ന കഥാപാത്രമായുള്ള അഭിനയം അവിസ്മരണീയമായി. 
പാരിസ്ഥിതിക സംതുലനം തകർന്ന് ഒരു വൻദുരന്തത്തിലേയ്ക്ക് എത്തിപ്പെടുന്ന കഥ പറയുന്ന The Day After Tomorrow ഒരു വൻ വിജയമായിരുന്നു. The Phantom of the Opera യിലെ Christine Daaé എന്ന കഥാപാത്രത്തിനു നല്ല നടിയ്ക്കുള്ള ഗോൾഡൻ ഗ്ലോബ് അവാർഡിനു നോമിനേറ്റ് ചെയ്യപ്പെട്ടു. ഇതേ ചിത്രത്തിലെ അഭിനയത്തിനു മറ്റൊരു Critics' Choice Award, Saturn Award for Best Performance by a Younger Actor എന്നിവയും ലഭിച്ചു. 
2006 ൽ The Poseidon Adventure എന്ന ചിത്രത്തിൽ ഒരു ശ്രദ്ധേയമായ വേഷം ചെയ്തു. കഥാപാത്രത്തിന്റെ പേരു് Jennifer Ramsey. Kurt Russell എന്ന നടൻറെ മകളുടെ റോൾ. ഇതിനു നാനാതുറയിലുമുള്ള ആളുകളുടെ അഭിനന്ദനങ്ങൾക്കു പാത്രമായി. 2006 ലെ വില്ല്യം ഷേക്സ്പിയറിൻറെ നാടകത്തെ ആസ്പദമാക്കിയുള്ള Romeo and Juliet എന്ന ചിത്രത്തിലെ Juliet Capulet എന്ന കഥാപാത്രം എടുത്തു പറയേണ്ടതുണ്ട്. 2009 ൽ Dragonball Evolution എന്ന ചിത്രത്തിൽ അഭിനയിച്ചു. അതേ വർഷം അഭിനയിച്ച Dare സൺഡെയ്ൻ ഫിലിം ഫെസ്റ്റിവലിലേയ്ക്ക് ഔദ്ദ്യോദികമായി തെരഞ്ഞടുക്കപ്പെട്ട ചിത്രമായിരുന്നു. Lucie Tiberghien സംവിധാനം ചെയ്ത Daily Bread എന്ന സിനിമയിലും ശ്രദ്ധേയമായ വേഷമായിരുന്നു.

2011 ൻറെ പകുതിയിൽ റോസം DJ Caruso യുടെ സാമൂഹിക ചിത്രമായ Inside ൽ അഭിനയിച്ചു. ഇത് തോഷിബയും ഇൻറലും ഒരുമിച്ചു സ്പോൺസർ ഒരു ഓൺലൈൻ ചലച്ചിത്രമായിരുന്നു. 
തുടർന്നുള്ള വർഷങ്ങളിൽ ഷെയിംലെസ് എന്ന ടെലിവിഷൻ പരമ്പരയുടെ തുടർഭാഗങ്ങളിൽ അഭിനയിച്ചു. 2013 ൽ Beautiful Creatures എന്ന സിനിമയിൽ ഒരു സപ്പോർട്ടിങ്ങ് റോളിൽ അഭിനയിച്ചതു പ്രേക്ഷക ശ്രദ്ധ പിടിച്ചു പറ്റി. ഇതേ പേരിലുള്ള നോവലിൻറെ ചലച്ചിത്രാവിഷ്കാരമായിരുന്നു ആ ചിത്രം. You're Not You (2013) എന്ന ചിത്രത്തിലെ ബെക് എന്ന നഴ്സ്, സാം എസ്മായിൽ സംവിധാനം ചെയ്ത കോമറ്റ് (2013), ബിഫോർ ഐ ഡസപ്പിയർ (2013), കർഫ്യൂ (2013) എന്നിവയാണ് എമ്മി റോസം അഭിനയിച്ച ശ്രദ്ധേയങ്ങളായ മറ്റു ചിത്രങ്ങൾ.

ദ ഫാൻറം ഓഫ് ദ ഓപ്പറയിലെ കഥാപാത്രത്തിനു ശേഷം ക്ലാസിക്കൽ ആൽബങ്ങളില് പാടുന്നതിനുള്ള അനേകം അവസരങ്ങൾ അവർ നിരസിച്ചു. പിന്നീട് Stuart Brawley യുടെ സംവിധാനത്തിൽ എമ്മി റോസം നിർമ്മിച്ചു റോസം പാടി പുറത്തിറക്കിയ സംഗീത ആൽബമായ ഇൻസൈഡ് ഔട്ട് ഒരു വൻവിജയമായിരുന്നു. 2007 ഒക്ടോബർ 23 നാണ് ഇത് പുറത്തിറങ്ങിയത്. 2007 ഡിസംബറിൽ എമ്മി റോസം Carol of the Bells എന്ന പേരിൽ ക്രിസ്തുമസ് ഗാനങ്ങളുടെ ഒരു ആൽബം പുറത്തിറക്കി. Alex Band ൻറെ ആദ്യ സോളോ ആൽബമായ We've All Been There ൽ ശ്രദ്ധേയമായ "Cruel One" എന്ന ഗാനം ആലപിച്ചു. 2013, ജനുവരിയിൽ പുറത്തിറങ്ങിയ Sentimental Journey എന്ന ആൽബത്തിലെ ഗാനങ്ങൾ എമ്മി റോസം സ്വന്തമായി എഴുതി തയ്യാറാക്കുകയായിരുന്നു. ഈ ആൽബം വില്പനയില് സകലകാല റക്കാർഡുകളും ഭേദിച്ചു.

റോസം YouthAIDS അംബാസഡർ ആണ്. അതുപോലെ തന്നെ ഒരു പരിസ്ഥിതി പ്രവർത്തകയും. ഗ്ലോബൽ ഗ്രീൻ യു.എസ്.എ. എന്ന സംഘടനയുമായി സഹകരിച്ച് പാരിസ്ഥിതിക സംരക്ഷണത്തിനു വേണ്ടി പണം പൊതുവേദികളിൽ നിന്ന് സംഭരിക്കുകയും പരിസ്ഥിതികളിലെ മാറ്റം ആവാസവ്യവസ്ഥയിലുണ്ടാക്കുന്ന മാറ്റങ്ങളെക്കുറിച്ച് പൊതുജനങ്ങളെ ബോധവൽക്കരിക്കുവാൻ ശ്രമിക്കുകയും ചെയ്യുന്നു. റോസം The Best Friends Animal Society എന്ന മൃഗസംരക്ഷണത്തിനുള്ള സംഘടനയിലെ സജീവപ്രവർത്തകയാണ്. ഈ സംഘടന തെരുവിൽ അലഞ്ഞുതിരിയുന്ന വളര്ത്തു മൃഗങ്ങൾക്കായി അഭയസങ്കേതം ഒരുക്കുന്ന ഒരു പ്രധാനപ്പെട്ട സംഘടനയാണ്.

2008 ഫെബ്രുവരിയിൽ റോസം മ്യൂസിക് എക്സിക്യൂട്ടീവായ ജസ്റ്റിൻ സീഗളിനെ വിവാഹം കഴിച്ചു. 2009 സെപ്റ്റംബറിൽ ജസ്റ്റിൻ വിവാഹമോചനത്തിന് ലോസ് ആഞ്ജലസ് കോടതിയിൽ കേസ് ഫയൽ ചെയ്യുകയും ഡിസംബർ 28, 2010 ൽ കോടതി വിവാഹമോചനം അനുവദിക്കുകയും ചെയ്തു. എഴുത്തുകാരനും സംവിധായകനുമായ സാം എസ്മായിലുമായി വിവാഹം നടക്കുമെന്നുള്ള റിപ്പോർട്ടുകൾ പുറത്തു വന്നിരുന്നു. റോസം ഒരു സെലിയാക് ഡിസീസ് ബാധിച്ച വ്യക്തിയാണ്. ഇത് ഒരു തരം autoimmune സംബന്ധിയായ രോഗം. ഗ്ലൂട്ടേൻ അടങ്ങിയ ഭക്ഷണ സാധനങ്ങളോട് ശരീരം അസാധാരണമായി പ്രതികരിക്കുന്ന അസുഖം ആണിത്. 


</doc>
<doc id="348052" url="https://ml.wikipedia.org/wiki?curid=348052" title="യോവേരി മുസേവനി">
യോവേരി മുസേവനി

ഉഗാണ്ടൻ പ്രസിഡന്റാണ് യോവേരി മുസേവനി(ജ:15 സെപ്റ്റം: 1944).1986 മുതൽ പ്രസിഡന്റ് പദത്തിൽ തുടരുന്ന അദ്ദേഹം മിൽട്ടൺ അബോട്ടെയുടെ ഭരണകൂടത്തിനെതിരേ ഗറില്ലായുദ്ധം നയിച്ച സംഘടനയുടെ നേതാവുമായിരുന്നു.ഉഗാണ്ടൻ ബുഷ് യുദ്ധം എന്നറിയപ്പെട്ട ഈ ആഭ്യന്തരയുദ്ധത്തിൽ കനത്ത ആളപായം ഉണ്ടായി.


</doc>
<doc id="348053" url="https://ml.wikipedia.org/wiki?curid=348053" title="ചൊറിത്തവള">
ചൊറിത്തവള

തെക്കേ ഏഷ്യയിലും തെക്കുകിഴക്കേ ഏഷ്യയിലും വ്യാപകമായി കാണപ്പെടുന്ന ഒരു തവളയാണ് ചൊറിത്തവള അഥവാ Common Indian Toad (Common Asian Toad). . ഐ യു സി എൻ പട്ടികപ്രകാരമുള്ള പരിപാലന സ്ഥിതി നിലനിൽപ്പ് ആശങ്കാജനകമല്ലാത്ത ജീവിവർഗ്ഗങ്ങൾ എന്നാണ്.



</doc>
<doc id="348056" url="https://ml.wikipedia.org/wiki?curid=348056" title="ചെറുചെവിയൻ">
ചെറുചെവിയൻ

പശ്ചിമഘട്ടതദ്ദേശവാസിയായ ഒരു തവളയാണ് ചെറുചെവിയൻ അഥവാ Small-eared Toad (Southern Hill Toad). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ സാദ്ധ്യതയുള്ള ജീവികൾ എന്നാണ്.


</doc>
<doc id="348065" url="https://ml.wikipedia.org/wiki?curid=348065" title="ആൽബർട്ട് ഗുന്തർ">
ആൽബർട്ട് ഗുന്തർ

ജർമനിയിൽ ജനിച്ച ഒരു ബ്രിട്ടീഷ് ജന്തുശാസ്ത്രജ്ഞനും, മൽസ്യശാസ്ത്രജ്ഞനും, തവള ശാസ്ത്രജ്ഞനും ആയിരുന്നു ആൽബർട്ട് ഗുന്തർ (Albert Karl Ludwig Gotthilf Günther). (റൊയൽ സൊസൈറ്റി ഫെലോ), അഥവാ Albert Charles Lewis Gotthilf Günther (3 ഒക്ടോബർ 1830 – 1 ഫെബ്രുവരി 1914) ഗുന്തറിനേക്കാളും ഈ മേഖലകളിലെ പഠനങ്ങളിൽ മികവു കാണിച്ചിരുന്നത് ബോലിംഗർ മാത്രമായിരുന്നു.
1867 -ൽ റൊയൽ സൊസൈറ്റിയുടേ ഫെലോ ആയി തെരഞ്ഞെടുക്കപ്പെട്ട ആദ്ദേഹം 1975 -76 -ൽ അതിന്റെ വൈസ് പ്രസിഡണ്ടായി. ലണ്ടൻ ജീവശാസ്ത്ര സൊസൈറ്റിയുടെ കൗൺസിലിൽ ഏതാണ്ട് 40 വർഷം അദ്ദേഹം സേവനം അനുഷ്ഠിച്ചു. ലിനിയൻ സൊസൈറ്റിയുടെ ഫെലോ ആയി 1877 -ൽ തെരഞ്ഞെടുക്കപ്പെട്ട അദ്ദേഹം 1896-1900 കാലത്ത് അതിന്റെ പ്രസിഡണ്ട് ആയിരുന്നു. 1874 -ൽ ബ്രിട്ടീഷ് പൗരത്വം കിട്ടിയ അദ്ദേഹം 1914 ഫെബ്രുവരി 1 -ന് ക്യൂ ഉദ്യാനത്തിൽ വച്ച് മരണമടഞ്ഞു.





</doc>
<doc id="348068" url="https://ml.wikipedia.org/wiki?curid=348068" title="ജോർജ് ആൽബർട്ട് ബോളിഞ്ചർ">
ജോർജ് ആൽബർട്ട് ബോളിഞ്ചർ

ഒരു ബെൽജിയൻ-ബ്രിട്ടീഷ് ജന്തുശാസ്ത്രജ്ഞനായിരുന്നു ജോർജ് ആൽബർട്ട് ബോളിഞ്ചർ (George Albert Boulenger). (19 ഒക്ടോബർ 1858 – 23 നവമ്പർ 1937). (FRS|റോയൽ സൊസൈറ്റി ഫെലോ). പ്രധാനമായും മൽസ്യം, ഉരഗങ്ങൾ, ഉഭയജീവികൾ എന്നിങ്ങനെ അദ്ദേഹം 2000 -ലേറെ ജീവികൾക്കു നാമകരണം ചെയ്യുകയുണ്ടായി. ജീവിതത്തിന്റെ അവസാന 30 വർഷകാലം അദ്ദേഹം ഊർജ്ജിതമായി സസ്യശാസ്ത്രത്തിലും, പ്രധാനമായി റോസുകളെപ്പറ്റിയുള്ള പഠനത്തിൽ ആകൃഷ്ടനായിരുന്നു.

1880 ൽ അദ്ദേഹം ഗുന്തറിന്റെ ക്ഷണത്തെത്തുടർന്ന്, ബ്രിട്ടീഷ് മ്യൂസിയത്തിലെ ഒരു വിഭാഗമായ നാച്ചുറൽ ഹിസ്റ്ററി മ്യൂസിയത്തിൽ ജോലി ചെയ്യാൻ ആരംഭിക്കുകയും ഗുന്തറിന്റെ ശേഖരത്തിൽ ഉള്ള ഉഭയജീവികളെ തരം തിരിക്കാനുള്ള ജോലി ലഭിക്കുകയും ചെയ്തു. ബ്രിട്ടീഷ് പൗരത്വം ലഭിച്ച അദ്ദേഹം 1920 -ൽ വിരമിക്കുന്നതുവരെ അവിടത്തെ ജീവശാസ്ത്രവിഭാഗത്തിൽ ജോലി ചെയ്യുകയും ചെയ്തു. 

ബ്രിട്ടീഷ് മ്യൂസിയത്തിൽ നിന്നു വിരമിച്ച ശേഷം റോസുകളെപ്പറ്റി പഠിക്കുകയും, സസ്യശാസ്ത്രവിഷയത്തിൽ 34 പ്രബന്ധങ്ങൾ പ്രസിദ്ധീകരിക്കുകയും യൂറോപ്പിലെ റോസുകളെപ്പറ്റി രണ്ടു പുസ്തകങ്ങൾ ഇറക്കുകയും ചെയ്തു. അപാരമായ ഓർമ്മശക്തി ഉണ്ടായിരുന്ന ഇദ്ദേഹത്തിന് ഒറ്റത്തവണയേ ഒരു കാര്യം കാണേണ്ടിയിരുന്നുള്ളുവെന്നും ഒരു പ്രബന്ധത്തിനും ഒരു രണ്ടാം കരട് ഒരിക്കലും എഴുതേണ്ടിവന്നിരുന്നില്ലെന്നും പറയപ്പെടുന്നു. വയലിനും വായിച്ചിരുന്ന അദ്ദേഹത്തിന് പല ഭാഷകളും അറിവുണ്ടായിരുന്നു. 1921 ആയപ്പോഴേക്കും 5000 താളുകൾ ഉള്ള 875 പ്രബന്ധങ്ങൾ അദ്ദേഹം രചിച്ചിരുന്നു. ആകെ 1096 മൽസ്യങ്ങൾ, 556 ഉഭയജീവികൾ, 872 ഉരഗങ്ങൾ എന്നിവയെപ്പറ്റി അദ്ദേഹം വിവരണം നടത്തി. 

അദ്ദേഹം പഠനം നടത്തിയ നൂറുകണക്കിനു ഉരഗജീവികളിൽ ഇന്നും 587 എണ്ണം അങ്ങനെത്തന്നെ നിലനിൽക്കുന്നുണ്ട്. 24 ഉരഗങ്ങളുടെ സ്പീഷിസ് നാമങ്ങൾ ബോളിഞ്ചറുടെ പേരിൽത്തന്നെയാണ്. അവ



</doc>
<doc id="348075" url="https://ml.wikipedia.org/wiki?curid=348075" title="ജൊഹാൻ ഗൊറ്റ്‌ലോബ് തിയാനസ് സ്ക്‌നീഡർ">
ജൊഹാൻ ഗൊറ്റ്‌ലോബ് തിയാനസ് സ്ക്‌നീഡർ

ഒരു ജർമൻ ക്ലാസ്സിസിസ്റ്റും നാച്യുറലിസ്റ്റും ആയിരുന്നു ജൊഹാൻ ഗൊറ്റ്‌ലോബ് തിയാനസ് സ്ക്‌നീഡർ (Johann Gottlob Theaenus Schneider). (18 ജനുവരി 1750 – 12 ജനുവരി 1822). 

സാക്സണിയിലെ കോംമിൽ ജനിച്ചു.1774 -ൽ ക്രിസ്റ്റ്യൻ ഗോട്ട്ലോബ് ഹേന്റെ ശുപാർശയുടെ അടിസ്ഥാനത്തിൽ പ്രശസ്തമായ സ്ട്രാസ്ബർഗ്ഗ് പണ്ഡിതനായ റിച്ചാർഡ് ഫ്രാൻകോയിസ് ബ്രൺകിന്റെ സെക്രട്ടറിയായി. 1811-ൽ അദ്ദേഹം ബ്രെസ്ലൗ (പ്രധാന ലൈബ്രേറിയൻ 1816) എന്ന സ്ഥലത്ത് പ്രൊഫസർ ആയിത്തീർന്ന അദ്ദേഹം 1822-ൽ മരിച്ചു.


</doc>
<doc id="348079" url="https://ml.wikipedia.org/wiki?curid=348079" title="പരമേശ്വരഭാഗവതർ">
പരമേശ്വരഭാഗവതർ

തിരുവിതാംകൂർ ഭരണാധികാരിയായിരുന്ന സ്വാതിതിരുനാളിന്റെ180 സദസ്സിൽ ഉണ്ടായിരുന്ന സംഗീത വിദ്വാനാണ് പരമേശ്വരഭാഗവതർ( ജ:1813- പാലക്കാട്-മ: 1890).അദ്ദേഹം രചിച്ച അധികം കീർത്തനങ്ങൾ ലഭ്യമായിട്ടില്ല.വടിവേലു നട്ടുവനാർ, ഷഡ്കാല ഗോവിന്ദമാരാർ എന്നീ സംഗീതജ്ഞർ അദ്ദേഹത്തിന്റെ സമകാലികരായിരുന്നു. മറ്റൊരു സംഗീതജ്ഞനായിരുന്ന രാഘവയ്യർ പ്രധാനശിഷ്യനാണ്.സ്വാതിതിരുനാൾ രചിച്ച "ഉത്സവപ്രബന്ധം"എന്ന കൃതി സംശോധന ചെയ്തത് പരമേശ്വരഭാഗവതരാണ്.സരജിനാഭ എന്നുതുടങ്ങുന്ന നാട്ടരാഗത്തിലുള്ള വർണ്ണവും രചിക്കുകയുണ്ടായി.


</doc>
<doc id="348080" url="https://ml.wikipedia.org/wiki?curid=348080" title="വടിവേലു നട്ടുവനാർ">
വടിവേലു നട്ടുവനാർ

സ്വാതിതിരുനാളിന്റെ സദസ്സിലുണ്ടായിരുന്ന സംഗീതജ്ഞനായിരുന്നു വടിവേലു നട്ടുവനാർ. (1810 - 1845-തിരുവനന്തപുരം). പൊന്നയ്യ, ചിന്നയ്യ, ശിവാനന്ദം, വടിവേലു എന്നിവർ തഞ്ചാവൂർ നാൽവർ എന്നറിയപ്പെട്ടിരുന്ന സംഗീതജ്ഞരാണ്..ഭരതനാട്യം,കർണ്ണാടകസംഗീതം എന്നീമേഖലകളിൽ വടിവേലുവും സംഘവും സ്വാധീനം ചെലുത്തിയിരുന്നു.



</doc>
<doc id="348087" url="https://ml.wikipedia.org/wiki?curid=348087" title="ഓഡ്രെ താങ്">
ഓഡ്രെ താങ്

തായ്‌വാൻ സർക്കാരിലെ ഡിജിറ്റൽ കാര്യങ്ങളുടെ ചുമതലയുള്ള മന്ത്രിയാണ് ഓഡ്രെ താങ് (Audrey Tang). ട്രാൻസ്ജന്റർ വിഭാഗത്തിൽ പെട്ട ഇവർ സോഫ്റ്റ്‌വെയർ പ്രോഗ്രാമർ ആണ്.

തായ്‌വാൻ എക്‌സിക്യുട്ടീവ് ഗവൺമെന്റായ യുവാനിലെ ഏറ്റവും പ്രായം കുറഞ്ഞതും ആദ്യത്തെ ട്രാൻസ്ജന്റർ അംഗവുമാണ് 35 കാരിയായ താങ്. 
ആപ്പിൾ കമ്പനിയുടെ കൺസൾട്ടന്റായി പ്രവർത്തിക്കവെയാണ് തായ്‌വാൻ സർക്കാർ നിയമനം. 12ആം വയസ്സിൽ സ്‌കൂൾ പഠനം നിർത്തി. 15ആം വയസ്സിൽ മാൻഡറിൻ ലിറിക്‌സിന് വേണ്ടി സെർച്ച് എഞ്ചിൻ വികസിപ്പിച്ചു. 24ആം വയസ്സ് വരെ പുരുഷനായി ജീവിച്ച താങ് സ്ത്രീയായി മാറുകായായിരുന്നു.


</doc>
<doc id="348090" url="https://ml.wikipedia.org/wiki?curid=348090" title="കുറുവന്തട്ട">
കുറുവന്തട്ട

തീയ്യസമുദായത്തിന്റെ കഴകമായ
കുറുവന്തട്ട പൂമാലഭഗവതി ക്ഷേത്രം രാമന്തളിയിലാണ്. പൂമാലഭഭഗവതിക്കാവിൽ ഒന്നാം കഴകമായാണ് കുറുവന്തട്ട അറിയപ്പെടുന്നത്.ഒമ്പത് ദിവസം നീളുന്ന പാട്ടുത്സവമാണ് ഇവിടെ പ്രധാനം.പൂരോത്സവവും മറത്തുകളിയും ഇവിടെ ഉണ്ട്.

</doc>
<doc id="348103" url="https://ml.wikipedia.org/wiki?curid=348103" title="രണ്ടാം എലിഫന്റ് പാസ്സ് യുദ്ധം">
രണ്ടാം എലിഫന്റ് പാസ്സ് യുദ്ധം

ജാഫ്നയിലെ എലിഫന്റ് പാസ്സ് സൈനിക താവളം ശ്രീലങ്കൻ സേനയിൽ നിന്നും പിടിച്ചെടുക്കാൻ എൽ.ടി.ടി.ഇ നടത്തിയ സൈനിക മുന്നേറ്റമാണ് രണ്ടാം എലിഫന്റ് പാസ്സ് യുദ്ധം എന്നറിയപ്പെടുന്നത്. ഓപ്പറേഷൻ അൺസീസിങ് വേവ്സ് III എന്ന പേരിലും ഇതറിയപ്പെടുന്നു.

1991 ൽ ശ്രീലങ്കൻ സൈനിക താവളമായ എലിഫന്റ് പാസ്സ് പിടിച്ചെടുക്കാൻ തമിഴ് പുലികൾ ഒരു ശ്രമം നടത്തിയെങ്കിലും, അതു പരാജയത്തിൽ കലാശിക്കുകയായിരുന്നു. ഈ യുദ്ധത്തിൽ ആയിരത്തോളം തമിഴ് പുലികൾ കൊല്ലപ്പെട്ടു. ഒമ്പതു വർഷങ്ങൾക്കുശേഷം, ശ്രീലങ്കൻ സൈന്യത്തിനു മുൻതൂക്കമുള്ള എലിഫന്റ് പാസ്സ് പിടിച്ചെടുക്കാൻ വ്യത്യസ്തമായൊരു തന്ത്രമായിരുന്നു എൽ.ടി.ടി.ഇ നേതാവ് വേലുപ്പിള്ള പ്രഭാകരൻ സ്വീകരിച്ചത്. നേരിട്ടുള്ള ഒരു യുദ്ധത്തിനു പകരം, സൈനിക ക്യാംപിൽ നുഴഞ്ഞു കയറി സാവകാശം ഒരു ഏറ്റുമുട്ടലിനു തയ്യാറെടുക്കുക എന്നതായിരുന്നു പുതിയ യുദ്ധതന്ത്രം. ജാഫ്ന പ്രവിശ്യയെ ശ്രീലങ്കയുടെ വടക്കൻ പ്രദേശവുമായി ബന്ധിപ്പിക്കുന്ന ഇടമെന്ന നിലയിൽ വളരെ തന്ത്രപ്രധാനമുള്ള സ്ഥലം കൂടിയായിരുന്നു എലിഫന്റ് പാസ്സ്. ജാഫ്ന-കാൻഡി പാത, എ-9 ഹൈവേ, ജാഫ്നയിലേക്കുള്ള തീവണ്ടി പാത എന്നിവയെല്ലാം കടന്നു പോകുന്നത് എലിഫന്റ് പാസ്സിലൂടെയായിരുന്നു.പെട്ടെന്നൊന്നും കീഴടക്കാൻ പറ്റാത്ത് ഒരു സൈനികതാവളമാണ് എലിഫന്റ് പാസ്സ് എന്നൊരു വിശ്വാസം കൂടിയുണ്ടായിരുന്നു.

1999 ഡിസംബർ പതിനൊന്നാം തീയതിയാണ് എൽ.ടി.ടി.ഇ എലിഫന്റ് പാസ്സ് പിടിച്ചെടുക്കാൻ ശ്രമം തുടങ്ങിയത്. യുദ്ധത്തിന്റെ തുടക്കത്തിൽ തമിഴ് പുലികൾക്ക് നേരിയ മുൻതൂക്കം ലഭിച്ചുവെങ്കിലും, എലിഫന്റ് പാസ്സിലെ സൈനികരെ സഹായിക്കാൻ ശ്രീലങ്കൻ സൈന്യത്തിലെ 53ആം ഡിവിഷൻ എത്തിച്ചേർന്നതോടെ, ശ്രീലങ്കൻ പക്ഷത്തായി വിജയസാധ്യത. അമേരിക്കയിൽ നിന്നും, പാകിസ്താനിൽ നിന്നും സൈനിക പരിശീലനം ലഭിച്ച ഒരു ഡിവിഷനായിരുന്നു ഇത്. ബ്രിഗേഡിയർ. ജമിനി, ജനറൽ ശിശിര വിജയസിംഹ, ബ്രിഗേഡിയർ ശിവാലി വാനിഗശേഖർ തുടങ്ങിയ പരിശീലനം സിദ്ധിച്ച കമാന്റിങ് ഓഫീസർമാർ ഉള്ള ശ്രീലങ്കൻ സൈന്യത്തിന്റെ വിഭാഗമായിരുന്നു 53ആം ഡിവിഷൻ. ശ്രീലങ്കൻ സൈന്യത്തിന്റെ കനത്ത് ചെറുത്തുനില്പിനൊടുവിൽ എൽ.ടി.ടി.ഇ തീവ്രവാദികൾ പിൻമാറുകയായിരുന്നു.

2000 ഏപ്രിൽ 22നു വീണ്ടും ആക്രമണം ആരംഭിച്ച എൽ.ടി.ടി.ഇ, യുദ്ധത്തിന്റെ ആദ്യമണിക്കൂറുകളിൽ തന്നെ ക്യാപിന്റെ പ്രധാന പ്രദേശങ്ങൾ വരുതിയിലാക്കി. ക്യാംപിലേക്കു നുഴഞ്ഞു കയറിയ പുലികൾ അവിടെയുണ്ടായിരുന്ന ആയുധങ്ങൾ നശിപ്പിക്കാനാരംഭിച്ചു. കൂടുതൽ സൈന്യമെത്തുമ്പോൾ, പ്രതിരോധം നിഷ്ഫലമാക്കാനുള്ള തയ്യാറെടുപ്പായിരുന്നു അത്. ഇയ്യാക്കച്ചി പുലികളുടെ കയ്യിലായതോടെ, പ്രതിരോധമാർഗ്ഗം സ്വീകരിക്കാൻ ശ്രീലങ്കൻ സൈന്യം നിർബന്ധിതരായി. എലിഫന്റ് പാസ്സ് ഉപേക്ഷിച്ചു പോകാൻ സൈനിക നേതൃത്വം തീരുമാനിച്ചു.

ഏപ്രിൽ ഇരുപത്തിനാലാം തീയതി, എലിഫന്റ് പാസ്സ് പുലികൾ പിടിച്ചെടുത്തതായി സൈന്യം സമ്മതിച്ചു. ജാഫ്ന പ്രവിശ്യ മുഴുവൻ പുലികളുടെ കയ്യിലാകുമെന്ന ഭയന്ന പ്രസിഡന്റ് കുമാരതുംഗ, ജാഫ്നയിൽ അകപ്പെട്ടുപോയ ശ്രീലങ്കക്കാരെ രക്ഷപ്പെടുത്താൻ ഇന്ത്യൻ സൈന്യത്തിന്റെ സഹായം അഭ്യർത്ഥിച്ചുവെങ്കിലും, ഇന്ത്യ അത് നിരാകരിക്കുകയായിരുന്നു. എലിഫന്റ് പാസ്സ് യുദ്ധത്തിനു മുമ്പ്, പ്രസിഡന്റ് ചന്ദ്രിക കുമാരതുംഗെ സൈനിക നേൃത്വത്തിൽ നടത്തിയ ചില മാറ്റങ്ങൾ ഈ പരാജയത്തിനു കാരണമായതായി പറയപ്പെടുന്നു.



</doc>
<doc id="348110" url="https://ml.wikipedia.org/wiki?curid=348110" title="സെലിയാക് രോഗം">
സെലിയാക് രോഗം

Celiac disease എന്ന രോഗം ഒരു ജനിതകക്രമരാഹിത്യ രോഗമാകുന്നു. ഇതു ശരീരത്തിന്റെ സ്വയംപ്രതിരോധശക്തിയുമായി ബന്ധപ്പെട്ടിരിക്കുന്നു. ഈ രോഗം ഉള്ളവരിൽ Gluten അടങ്ങിയ ഭക്ഷണം കഴിക്കുകയാണെങ്കിൽ അത് ചെറുകുടലിനെ തകരാറിലാക്കുന്നു. ലോകജനസംഖ്യയിൽ 100 ൽ ഒരാൾക്ക് ഈ അസുഖം ബാധിച്ചിരിക്കുന്നു. രോഗനിർണ്ണയം യഥാവണ്ണം നടത്താത്തതിനാൽ രണ്ടര മില്യൺ അമേരിക്കക്കാർ ഇതിനോടനുബന്ധിച്ചുള്ള മറ്റു വിഷമതകളാൽ അപകടത്തിന്റെ വക്കിലാണ്. Gluten അടങ്ങിയ ഭക്ഷണം ചെറുകുടലിൽ എത്തിയാൽ ചെറുകുടൽ പെട്ടെന്നു തന്നെ പ്രതികരിക്കുന്നു. ചെറുകുടലിന്റെ ലൈനിംങ് തകരാറിലാകുകയും ചെയ്യുന്നു. Gluten എന്നു പറയുന്നത് ചില ധാന്യങ്ങളിൽ അടങ്ങിയിരിക്കുന്ന ഒരു തരം പ്രോട്ടീൻ ആകുന്നു. ചെറുകുടലിന്റെ തകരാർ ശരീരത്തിന് ഭക്ഷണത്തിലെ പോഷകഘടകങ്ങളെ ആഗിരണം ചെയ്യുന്നതു തടയുന്നു, പ്രത്യേകിച്ച് കൊഴുപ്പുകൾ, കാത്സ്യം, അയൺ, folate തുടങ്ങിയവ.

ഇതൊരു പാരമ്പര്യ രോഗമായി കണ്ടു വരുന്നു. സാധാരണഗതിയിൽ ശരീരത്തിന്റെ പ്രതിരോധസംവിധാനം അന്യവസ്തുക്കളെ സ്വയം പുറന്തള്ളുന്ന രീതിയിലാണ് നിർമ്മിക്കപ്പെട്ടിരിക്കുന്നത്. Celiac disease ബാധിച്ചവർ gluten അടങ്ങിയ ഭക്ഷണം കഴിക്കുമ്പോൾ അവരുടെ ശാരീരികപ്രതിരോധസംവിധാനം സ്വയമേവ പ്രവർത്തനസജ്ജമാകുകയും ആന്റിബോഡികൾ ഉൽപാദിപ്പിക്കുകയും ചെയ്യുന്നു. ഈ ആന്റിബോഡികൾ ചെറുകുടലിന്റെ ലൈനിങ്ങിനെ ആക്രമിക്കുന്നു. ഇതുകാരണം ചെറുകുടലിൽ ജ്വലനം (inflammation) ഉണ്ടാകുകയും ചെറുകുടലിന്റെ ഭിത്തിയിലെ മുടിയിഴകൾ പോലെയുള്ള villi എന്ന ലൈനിങ്ങിനെ തകരാറിലാക്കുകയും ചെയ്യുന്നു. ഭക്ഷണത്തിലെ പോഷകങ്ങളെ സാധാരണഗതിയിൽ villi യാണ് വലിച്ചെടുക്കുന്നത്. Villi തകരാറിലായാൽ ഒരാളുടെ ശരീരത്തിന് ഭക്ഷണത്തിൽ നിന്നു പോഷകങ്ങൾ കിട്ടാതെ വരുന്നു. അങ്ങനെ പോഷകാഹാരക്കുറവിനാൽ വ്യക്തി കഷ്ഠപ്പെടുകയും ചെയ്യുന്നു. അവനോ അവളോ എത്ര അളവു ഭക്ഷണം കഴിച്ചിട്ടും യാതൊരു കാര്യവുമില്ല. 

രോഗികളിൽ ലക്ഷണങ്ങൾ വ്യത്യാസപ്പെട്ടു കണ്ടുവരുന്നു. തുടക്കത്തിൽ ദഹനസംബന്ധമായ പ്രശ്നങ്ങൾ. 
വയർ വീർക്കുക, 
വയറുവേദന, 
ഗ്യാസ്, 
അതിസാരം, 
വർണ്ണരഹിതമായ മലം, 
തൂക്കം കുറയൽ.
തൊലിയിൽ തടിപ്പ് (dermatitis herpetiformis)
അയൺ കുറവുകൊണ്ടുള്ള വിളർച്ച (ലോ ബ്ലഡ് കൌണ്ട്)
Musculoskeletal problems (പേശികളിലും സന്ധികളിലും വേദന)
കുട്ടികളിൽ വളർച്ച സംബന്ധമായ പ്രശ്നങ്ങൾ
കോച്ചിപ്പിടുത്തം
കാത്സ്യത്തിൻറെ കുറവു കൊണ്ടുള്ള പ്രശ്നങ്ങൾ.
വായിൽ കുരുക്കൾ ഉണ്ടാകുക.
എന്നിവ... എന്നിവ...

Osteoporosis (അസ്ഥികൾ ദുർബ്ബലമാകുന്ന ഒരു രോഗം – ചെറുതട്ടുകളും മുട്ടുകളും കാരണം അസ്ഥികൾ ഒടിയുന്നു) ഇത് എന്തുകൊണ്ടെന്നാൽ വ്യക്തിക്ക് ആവശ്യത്തനു കാത്സ്യവും വിറ്റാമിൻ ഡിയും സ്വീകരിക്കാൻ പറ്റുന്നില്ല.
വന്ധ്യത
ജനനവൈകല്യങ്ങള് (ഫോളിക് ആസിഡ് പോലുള്ള nutrients ്്ആഗിരണം ചെയ്യാന് സാധിക്കാത്തതിനാല്)
കുട്ടികളിലെ വളര്ച്ച സംബന്ധമായ പ്രശ്നങ്ങള്
കുടലിലെ കാന്സർ (അപൂർവ്വ

തൈറോയിഡ് സംബന്ധിയായ അസുഖം

Type 1 ഡയബറ്റ്സ്.

ലുപ്പസ്

Rheumatoid arthritis

Sjogren's syndrome (ഗ്ലാന്സുകളില് ആവശ്യത്തിനു ഈര്പ്പം ഇല്ലാതെ വരുന്ന അവസ്ഥ)

നിങ്ങള്ക്ക് Celiac Disease പിടിപെട്ടിട്ടുണ്ടെന്നു ഒരു ഡോക്ടര്ക്കു സംശയമുണ്ടെങ്കില് അദ്ദേഹം നിങ്ങളോട് ചില ടെസ്റ്റുകള് നടത്തുവാന് ആവശ്യപ്പെടാം. നിങ്ങളുടെ മെഡിക്കല് ഹിസ്റ്ററിയും അതോടൊപ്പം ചില ആന്റിബഡികളുടെ ഉയര്ന്ന നില പരിശോധിക്കുവാനുള്ള ഒരു ബ്ലഡ് ടെസ്റ്റ്, ശരീരത്തിലെ പോഷക ഘടകങ്ങളുടെ പോരായ്മ കണ്ടുപിടിക്കുവാനുള്ള ടെസ്റ്റ് (ഉദാഹരണം – അയണ്) എന്നിവ. മലം പരിശോധിച്ചാല് ശരീരം ഫാറ്റ് അബ്സോര്ബ് ചെയ്യുന്നുണ്ടോ എന്നറിയുവാന് സാധിക്കും. Celiac Disease കൊഴുപ്പിനെ ശരീരം ആഗിരണം ചെയ്യുന്നതു തടയുന്നു. ഡോക്ടര്ക്കു വേണമെങ്കില് നിങ്ങളുടെ ചെറുകുടലിന്റെ ഒരു ബയോപ്സി ടെസ്റ്റു പോലും ആവശ്യപ്പെടാം, ചെറുകുടലിന്റെ ഭിത്തിയിലെ villi യുടെ തകരാര് മനസ്സിലാക്കുന്നതിനു വേണ്ടി.

Celiac Disease ബാധിച്ച വ്യക്തിക്ക് gluten അടങ്ങിയ യാതൊരു ഭക്ഷണസാധനങ്ങളും ആഹരിക്കുവാൻ സാധിക്കുകയില്ല എന്നതാണ് വലിയ പ്രശ്നം (ഗോതമ്പ്, ബാരലി, ഓട്സ് പോലുള്ള ധാന്യവര്ഗ്ഗങ്ങൾ) ഭക്ഷണത്തില് നിന്നും ഇത്തരം ഭക്ഷ്യധാന്യങ്ങൾ ഒഴിവാക്കുന്നതോടുകൂടിത്തന്നെ രോഗിയുടെ അവസ്ഥ ഏതാനും ദിവസങ്ങള്ക്കൊണ്ട് അഭിവൃദ്ധിപ്പെട്ടു തുടങ്ങുന്നതാണ്. രോഗലക്ഷണങ്ങൾ പടിപടിയായി മാറിത്തുടങ്ങും. കൂടുതൽ ആളുകളിലും ചെറുകുടലിലെ villi യില് സംഭവിച്ച കേടുപാടുകള് 6 മാസത്തിനുള്ളില് പരിഹരിക്കപ്പെടുന്നു. മറ്റുചിലരിൽ കേടുപാടുകൾ ഗുരുതരമായിരിക്കും. Gluten ഒഴിവാക്കിയ ഭക്ഷണം മാത്രം കഴിച്ച് ആളുകള്ക്കു പ്രശ്നരഹിതമായി ജീവിക്കാം. gluten-free ഡയറ്റ് ഒരാളുടെ ജീവിതത്തില് വലിയ മാറ്റം വരുത്തുന്നു. ഇത്തരം ആളകൾക്ക് ആഹാര ശീലങ്ങളില് ഒരു പുനർവിചിന്തനം നടത്താം, ബ്രെയ്ക്ക് ഫാസ്റ്റന്, ലഞ്ചിന്, പാര്ട്ടികളില് എന്തു കഴിക്കാം – എന്തു കഴിക്കരുത്. പാക്കേജ്ഡ് ഫുഡ് കഴിക്കുമ്പോള് വളരെ ശ്രദ്ധിക്കേണ്ടതുണ്ട്, അതില് Gluten അടങ്ങിയിട്ടുണ്ടാവാം. പാക്കേജ്ഡ് ഫുഡിലെ ഇന്ഗ്രഡിയന്റ്സ് എന്തൊക്കെയെന്നു വായിച്ചു നോക്കി ഉറപ്പു വരുത്തേണ്ടതാണ്. മറ്റു തരം ധാന്യങ്ങള് കൊണ്ടുണ്ടാക്കിയ ആഹാരപദാര്ത്ഥങ്ങൾ Celiac Disease ബാധിച്ചവര്ക്ക് ആസ്വദിക്കാം. ഉദാഹരണത്തിന് അരി കൊണ്ടുള്ള വിഭവങ്ങൾ, ഉരുഴക്കിഴങ്ങ്, ചോളം, സോയ പോലുള്ളവ gluten-free ആകുന്നു. കൃത്രിമമായി പ്രൊസസ് ചെയ്യാത്ത ഇറച്ചി വര്ഗ്ഗങ്ങൾ, പച്ചക്കറികൾ, മീൻ, പഴങ്ങൾ എന്നിവയിൽ Gluten അടങ്ങിയിട്ടില്ലാത്തതിനാൽ ധൈര്യമായി ഇവയൊക്കെ ആഹാരമാക്കാം. ഒരു ഡയറ്റീഷ്യന് Celiac Disease ബാധിച്ചവരെ ഇക്കാര്യത്തിൽ സഹായിക്കുവാൻ സാധിക്കുന്നതാണ്.

ലോകജനതയിൽ എല്ലാ മേഖലകളിൽ നിന്നും അനേകം ആളുകൾ gluten അലർജി മൂലമുണ്ടാകുന്ന Celiac രോഗത്താൽ വിഷമതകൾ അനുഭവിക്കുന്നവരാണ്. (ചില ഡയറ്റീഷ്യൻസ് gluten അലർജി മാത്രമായിട്ടില്ല എന്ന വാദം ഉയർത്താറുണ്ട് - ഗോതമ്പിൽ അലർജിയുള്ളവർക്ക് gluten അടങ്ങിയ മറ്റൊരു ധാന്യത്തിൽ നിന്ന് ഉണ്ടാവാറല്ല എന്നുള്ള വാദം) Celiac disease ബാധിച്ച ഏതാനും പ്രശസ്ത വ്യക്തികളുമുണ്ട്. അവരിൽ പലർക്കും gluten അടങ്ങിയ ഒരു ഭക്ഷ്യവസ്തുവും കഴിക്കുവാൻ പാടില്ല. ഈ അസുഖം മരുന്നുകൾ കൊണ്ടു ചികിത്സിച്ചു മാറ്റാൻ സാധിക്കില്ല തന്നെ, എന്നാൽ ഡയറ്റു മൂലം പൂർണ്ണമായും നിയന്ത്രിച്ചു നിർത്തുകയും ചെയ്യാം. 

1) ചെൽസിയ ക്ലിന്റൻ.

മുൻ അമേരിക്കൻ പ്രസിഡന്റ് ബിൽ ക്ലിന്റന്റെ മകൾ ചെൽസിയ ക്ലിന്റൻ Celiac disease നാൽ അവശത അനുഭവിക്കുന്ന ഒരു വ്യക്തിയാണ്. Gluten അലർജിയായതിനാൽ പുള്ളിക്കാരി പൂർണ്ണമായും സസ്യാഹാരിയായ വ്യക്തിയാണ്. അവരുടെ വിവാഹസൽക്കാരം പൂർണ്ണമായും വെജിറ്റേറിയൻ ആയിരുന്നു. പൂർണ്ണമായും gluten-free ആക്കുന്നതിനായി വെഡ്ഢിങ് കേക്കു പോലും ഗോതമ്പിന്റെ അംശം മുഴുവനായി മാറ്റിയാണു ഉണ്ടാക്കിയിരുന്നത്. 

2) എമ്മി റോസം.
ഗ്ലാമർ വേഷങ്ങളിലൂടെയും ഗാനങ്ങളിലൂടെയും മറ്റും ജനഹൃദയങ്ങളിൽ ഇടം നേടിയ എമ്മി റോസം ഒരു ഗ്ലൂട്ടേൻ (Gluten) അലർജിയുള്ള വ്യക്തിയാണ്. ഒരിക്കൽ MTV News ഒരുക്കിയ ബർത്ത്ഡേ പാർട്ടി അവർക്ക് ആസ്വദിക്കാൻ സാധിച്ചില്ല. 
3) വിക്ടോറിയ ബെക്കാം.
ഡേവിഡ് ബെക്കാമിന്റെ ഭാര്യ വിക്ടോറിയ ബെക്കാം Celiac disease ബാധിച്ച വ്യക്തിയാണ്. 

4) ജെസിക്ക സിംപ്സൺ (Jessica Simpson) - അമേരിക്കൻ നടി - Wheat/Gluten Intolerance

5) ഡാനാ വോൾമർ (Dana Vollmer) : Gluten Intolerance
അമേരിക്കൻ നീന്തൽ താരം ഡാനാ വോൾമർ gluten അടങ്ങിയ ഭക്ഷണസാധനങ്ങൾ വർജ്ജിച്ച് ഡയറ്റിംഗിലൂടെ ജീവിക്കുന്നു.

6) നൊവാക് ജോക്കോവിക് (Novak Djokovic) – ലോകപ്രശസ്ത ടെന്നീസ് കളിക്കാരൻ.

7) ആമി യോഡർ ബെഗ്ലി (Amy Yoder Begley) : Gluten Intolerance – ഓട്ടക്കാരി. അസുഖം എന്താണെന്ന് ആദ്യകാലത്ത് അറിയില്ലായിരുന്നു. Gluten അലർജി 2005 ൽ ആണു കണ്ടുപിടിക്കുന്നത്. ഈ അസുഖത്തിന്റെ പേരിൽ‌ മത്സരങ്ങളിൽ നിന്ന് ഒരിക്കലും പിൻവാങ്ങിയിട്ടില്ല, ഒളിമ്പിക് മത്സരവേദികളിൽ നിന്നു പോലും.

8) റേച്ചൽ വേയ്സ് (Rachel Weisz) : Wheat Intolerance
“Constantine” “The Mummy,” എന്നീ സിനിമകളിലൂടെ ശ്രദ്ധേയയായ ഇവർ gluten അടങ്ങിയ ആഹാര പദാർഥങ്ങൾ അതായത്ഗോതമ്പ് പോലെയുള്ളവ ഒഴിവാക്കിയിരിക്കുന്നു. വയർ കത്തുക, ദഹനസംബന്ധമായ പ്രശ്നങ്ങളിൽ നിന്നും ഒഴിഞ്ഞുനില്ക്കുന്നതിന് gluten അടങ്ങിയ ഭക്ഷണസാധനങ്ങൾ പൂർണ്ണമായും ഒഴിവാക്കിയ ഒരു ഡയറ്റാണ് അവർ പിന്തുടർന്നു കൊണ്ടിരിക്കുന്നത്.

</doc>
<doc id="348112" url="https://ml.wikipedia.org/wiki?curid=348112" title="തോമസ് സി ജെർഡോൺ">
തോമസ് സി ജെർഡോൺ

ഒരു ബ്രിട്ടീഷ് ഡോക്ടറും ജന്തുശാസ്ത്രജ്ഞനും സസ്യശാസ്ത്രജ്ഞനും ആയിരുന്നു തോമസ് സി ജെർഡോൺ (Thomas Caverhill Jerdon) (12 ഒക്ടോബർ 1811 – 12 ജൂൺ 1872) ഇന്ത്യയിലെ പക്ഷികളെപ്പറ്റി ആദ്യമായിത്തന്നെ വിശദമായി പഠനം നടത്തിയ ആളായിരുന്നു ജെർഡോൺ. ("ജർഡോണിയ") എന്ന ജനുസ് അടക്കം നിരവധി സസ്യസ്പീഷിസുകൾ അദ്ദേഹത്തിന്റെ പേരിൽ നാമകരണം ചെയ്തിട്ടുണ്ട്. അതു പോലെ തന്നെ വിരളമായ പക്ഷി ജർഡോൺസ് കോർസരും അദ്ദേഹത്തിന്റെ പേരിൽ നാമകരണം നടത്തപ്പെട്ടതാണ്.




</doc>
<doc id="348115" url="https://ml.wikipedia.org/wiki?curid=348115" title="ചെങ്ങഴി നമ്പ്യാന്മാർ">
ചെങ്ങഴി നമ്പ്യാന്മാർ

തലപ്പിള്ളി താലൂക്കിലെ ചെങ്ങഴിക്കോട് കേന്ദ്രമാക്കിയുള്ള ഒരു ചെറുസമുദായമാണ് ചെങ്ങഴിനമ്പ്യാർ (Chengazhi Nambiar ) . അമ്പലവാസിഅല്ലാത്ത ഇവർ നാല് താവഴിആണ്. 


ഷോഡശസംസ്കാരത്തോടുകൂടിയ വിശ്വാമിത്രഗോത്രകാരയ ഇവർ ആഴ്വാഞ്ചേരി തമ്പ്രാക്കളുടെ വംശത്തിൽപ്പെട്ടവരാണ്ന്ന് ഒരു ഐതിഹ്യമുണ്ട്. ആചാരാനുഷ്ഠാനങ്ങൾക്ക് ബ്രഹ്മക്ഷതൃയ ( വാൾനമ്പി, നമ്പിടി, നമ്പ്യാതിരി ) സമുദായാചാരങ്ങളുമായി സാമ്യതകളുണ്ട്. ഇതിൽ മൂത്ത താവഴി തെക്കെപാട്ട് നമ്പിമാർക്ക് ബ്രാഹ്മണ വിധിപ്രകാരം ഉള്ള ( മന്ത്ര , തന്ത്ര ) ആചാരാനുഷ്ഠാനങ്ങൾആണ്. അവർക്ക് ചെങ്ങഴിക്കോട് [ യാഗാധികാരി ] നാടുവാഴി എന്നീ സ്ഥാനമുണ്ട് .. മറ്റ്‌ മുന്ന് താവഴികും, തന്ത്രം മാത്രമേഉള്ളു. അവർക്ക് യോഗാധികാരി [ഊരാളൻ ] മുപ്പിൽ എന്നീ സ്ഥാനമുണ്ട്, ഇവരുടെ പൌരോഹിത്യം മുത്തമന നമ്പൂതിരിക്കായിരുന്നു, പെൺകുട്ടികൾക്ക് ഋതുകല്യാണമെന്ന തിരണ്ടുകല്യാണാഘോഷമുണ്ട്. വിവാഹം അഗ്നിസാക്ഷിയായിട്ടുള്ള വേളിയാണ്. മറ്റ് അനുബന്ധ ആചാരങ്ങളുമുണ്ടായിരുന്നു. സ്ത്രീകൾക്ക് കുലത്തൊഴിലൊന്നുമില്ല. പുറത്തിറങ്ങുമ്പോൾ അവർക്ക് അന്തർജനങ്ങളെപ്പോലെ പുതപ്പും മറക്കുടയും മറ്റും വേണമായിരുന്നു. വേളികഴിച്ചയാൾ തന്നെ ഭർത്താവാകുകയോ, സ്വജാതിയിലോ ഉയർന്ന നമ്പൂതിരിജാതിയിലോപെട്ടവരെ ഭർത്താവായി സ്വീകരിക്കുകയോചെയ്തിരുന്നു. പുരുഷന്മാർക്ക് ഉപനയനവും 108 ഗായത്രിയുംമൊക്കെയുണ്ടായിരുന്നു. . സഹോദരന്മാരിൽ മൂത്തയാൾ മാത്രമേസ്വജന വിവാഹം (വേളി) കഴിച്ചിരുന്നുള്ളു. അത് ഒന്നിലധികവുമായിരുന്നു. ഇളയ സഹോദരങ്ങൾക്ക് വിധിച്ചിരുന്നത് അനുലോമവിവാഹമായിരുന്നതിനാൽ നായർ/അന്തരാളജാതി സ്ത്രീകളെ സംബന്ധം ചെയ്തിരുന്നു. പത്തു ദിവസമായിരുന്നു പുല. നമ്പ്യാന്മാർ ജന്മികളും നാടുവാഴികളുമായിരുന്നതിനാൽ കുലത്തൊഴിൽ എന്നു പറയാൻ ഒന്നുമില്ല.

ചരിത്രപരമായി ചെങ്ങഴിക്കോട് പ്രദേശത്തെ നാടുവാഴിയായിരുന്നു ചെങ്ങഴി നമ്പ്യാര്. കേരളത്തിലെ തൃശൂർ ജില്ലയിലെ ഇപ്പോഴത്തെ ചൊവ്വന്നൂർ ചൂണ്ടൽ എരുമപ്പെട്ടി · കടങ്ങോട് വേലൂര് മുണ്ടത്തിക്കോട് വരവൂർ, ചേർന്ന 18 പ്രദേശങ്ങൾ കേന്ദ്രീകരിച്ച് നിലനിന്നിരുന്ന ഒരു ചെറിയ നാട്ടുരാജ്യമാണ്‌ ചെങ്ങഴിനാട്

ആദുരില് ചെങ്ങഴിനമ്പ്യാരും പാലക്കാട് നാട്ടുവാഴിയും തമ്മില് നടന്ന യുദ്ധത്തില് വിജയിച്ച ചെങ്ങഴിക്കോടന്റെ പടത്തലവൻ കീഴടക്കിയ പ്രദേശത്തിന്റെ സ്ഥാനം നിര്ണയിച്ചുകൊണ്ട് സ്ഥാപിച്ച കാല്നാട്ടിപ്പാറ ചരിത്രസ്മാരകമാണ്.. സൈനികമേധാവിത്വവും പരിശീലന ഉടമസ്ഥതയും പാറംകുളം പണിക്കന്മാര്ക്കായിരുന്നു.

1498ൽ വാസ്കോ ഡ ഗാമ കാപ്പാട്ടെത്തുന്നത് മലബാർ തീരത്തെപ്പറ്റി പോർത്തുഗലിൽ ലഭ്യമായ വിവരണങ്ങളിലൂടെയാണ്. അന്ന് സാമൂതിരി പൊന്നാനിയിലാണ് താമസം. അന്നത്തെ നഗരവും തുറമുഖവും പാശ്ചാത്യനാടുകളുടേതുമായി തുലനം ചെയ്യാവുന്ന രീതിയിലുമായിരുന്നു. പോർത്തുഗീസുകാരെ വരവേറ്റെങ്കിലും മുസ്ലീം എതിർപ്പുണ്ടായിരുന്നു. ഇതുമൂലം കബ്രാൾ രാഷ്ട്രീയമായി കൊച്ചിക്കാണ് കൂടുതൽ പ്രാധാന്യം കൊടുത്തത്. തൻമൂലം AD1503 ,സാമൂതിരി കൊച്ചി ആക്രമിച്ചു. അതിനു പകരം AD.1505-ലെ മാമാങ്കത്തിൽ ചെങ്ങഴി നമ്പിയാരുടെ നേതൃത്വത്തിൽവന്ന ചാവേറുകൾ, സാമൂതിരിയെ വധിക്കാനായി ശ്രമിച്ചിരുന്നു .പതിനാറായിരം സൈനികർ വരെ സാമൂതിരിയെ സംരക്ഷിച്ചിരുന്നു എന്ന് ചിലയിടങ്ങളിൽ കാണുന്നു. . എന്നാൽ ഈ മാമാങ്കത്തിൽ ചെങ്ങഴി നമ്പിയാരുടെ നേതൃത്വത്തിൽവന്ന ചാവേറുകൾ, സാമൂതിരിയുടെ സുരക്ഷാസന്നാഹങ്ങൾ നിഷ്പ്രഭമാക്കിയതായി ചാവേർപട്ടുകളായ ചെങ്ങഴിനമ്പ്യാർ പാട്ട് , കണ്ടർ മേനവൻ പാട്ട് എന്നിവ വയിൽ പരാമർശമുണ്ട്. AD 1700 സാമൂതിരിയുടെ ആക്രമണ ഫലമായി പെരുമ്പടപ്പ് പ്രദേശം അന്യാധീനപ്പെട്ടു. തൃശ്ശൂരും, വടക്കുന്നാഥ ക്ഷേത്രവും സാമൂതിരിയുടെ നിയന്ത്രണത്തിലായിരുന്നു. ശക്തൻ തമ്പുരാൻ വരുന്നതു വരെ സാമൂതിരി ഭക്തരായ വടക്കുംന്നാഥൻ , പെരുമ്മനം യോഗാതിരിപ്പാടുമാരുടെ കൈകളിലായി ഈ യുദ്ധത്തില് ചെങ്ങഴിനമ്പ്യന്മാർ സാമൂതിരിയുടെകുടെനിന്നു എന്നും, അതിനുപകരമായി 940-മാ കര്കിടകം 30-ന് തിരുവഞ്ചിക്കുളംക്ഷേത്രത്തി ൽപെരുമ്പടപ്പ്സ്വരൂപം, ചെങ്ങഴിനമ്പ്യന്മാരെകൊണ്ട് പ്രായശ്ചിത്തം ചെയ്യിച്ചു എന്നും വടക്കുംനാഥക്ഷേത്ര ഗ്രന്ഥ വരിയിൽ കാണുന്നു. പിന്നീട് പെരുമ്പടപ്പ് സ്വരൂപത്തിന്റെ ആസ്ഥാനം കൊച്ചിയിലേക്ക് മാറ്റുകയും ചെങ്ങഴിക്കോട്, കൊച്ചിരാജ്യത്തിന്റെ ഭാഗമാവുകയും ചെയ്തു. ചെങ്ങഴിനാട്ടില് പതിനെട്ടു പ്രദേശങ്ങളുടെ ഭരണാധികാരം നമ്പ്യാര്ക്ക് ആയിരുന്നു. ഭരണസൌകര്യത്തിന് വേണ്ടി ഓരോ ദേശത്തും ഓരോ സ്ഥാനിനായരെ പടത്തലവന്മാരായി നിയോഗിച്ച് അധികാരം കൊടുത്തിരുന്നുസാമ്പത്തിക ചുമതല ജന്മിമാരില് നിക്ഷിപ്തമായിരുന്നു.ബ്രിട്ടീഷ് ഭരണകാലത്ത് ഇവരെ ചെങ്ങഴിക്കോട് പ്രവൃത്തി എന്ന പേരില് അറിയപ്പെട്ടിരുന്നു.

1 - Kochi Rajya Charithram Author . KP .Padmanabha Menon
2 - A handbook of Kerala, Volume 2 T. Madhava Menon, International School of Dravidian Linguistics
3 - History of Kerala -- R. Leela Devi.
4 - Kerala district gazetteers, Volume 2
5 - A History of Kerala, 1498-1801
6 - (http://lsgkerala.in/velurpanchayat/history/ )
7 - GOVERNMENTOFINDIA GEOGRAPHICALINDICATIONS JOURNALNO.62
8 - http://web-edition.sarvavijnanakosam.gov.in/index.php?title=%E0%B4%A8%E0%B4%AE%E0%B5%8D%E0%B4%AA%E0%B5%8D%E0%B4%AF%E0%B4%BE%E0%B4%B0%E0%B5%8D%E2%80%8D


</doc>
<doc id="348124" url="https://ml.wikipedia.org/wiki?curid=348124" title="ട്രയത്‌ലോൺ">
ട്രയത്‌ലോൺ

ഒന്നിൽ അധികം ഘട്ടങ്ങളുള്ള ഒരു കായികമത്സരമാണ് ട്രയത്‌ലോൺ. മൂന്ന് വ്യത്യസ്ത കായിക മത്സര ഇനങ്ങൾ അനുക്രമമായി നിരന്തരം വ്യവസ്ഥയോടെ പൂർത്തിയാക്കുന്നതാണ് ഈ മത്സരം. 

ട്രയത്‌ലോണിൽ ഏറ്റവും പ്രശസ്തമായ രൂപം നീന്തൽ, സൈക്കിളിംഗ്‌, ഓട്ടം എന്നിവ ഒന്നിന് പിറകെ ഒന്നായി പെട്ടൊന്ന് വിവിധ ദൂര പരിധിയിൽ പൂർത്തിയാക്കുന്നതാണ്..

മൂന്ന് എന്ന അർത്ഥമുള്ള ഗ്രീക്ക് പദമായ ട്രൈസ് ( τρεῖς or treis) വിനോദം-സ്‌പോർട് എന്നർത്ഥമുള്ള അത്‌ലോസ് ( ἆθλος or athlos) എന്നീ പദങ്ങൾ ചേർന്നാണ് ട്രിയത്‌ലോൺ എന്ന വാക്ക് ഉദ്ഭവിച്ചത്.

ട്രയത്‌ലോൺ തുടങ്ങിയത് 1920ൽ ഫ്രാൻസിലാണെന്നാണ് ചില വിലയിരുത്തലുകൾ. 
ട്രയത്‌ലോൺ ചരിത്രകാരനും എഴുത്തുകാരനുമായ സ്‌കോട് ടിൻലിയുടെയും മറ്റു ചിലരുടേയും അഭിപ്രായത്തിൽ 1920- 30കളിൽ ലെസ് ട്രോയിസ് സ്‌പോർട്‌സ് എന്ന പേരിലാണ് ഇത് ആരംഭിക്കുന്നത്.
ആധുനിക രീതിയിലുള്ള ട്രയത്‌ലോൺ നീന്തൽ, സൈക്കിളിങ്, ഓട്ടം എന്ന രീതിയിൽ തുടക്കം കുറിച്ചത് 1974 സെപ്തംബർ 25ന് കാലിഫോർണിയയിലാണ്.

2000ൽ സിഡ്‌നിയിൽ നടന്ന ഒളിമ്പിക്‌സിലാണ് ആദ്യാമായി ട്രയത്‌ലോൺ ഒളിമ്പിക്‌സ് മത്സര ഇനമായത്. 
1500 മീറ്റർ നീന്തൽ, 40 കിലോ മീറ്റർ സൈക്കിളിങ്, 10 കിലോമീറ്റർ ഓട്ടവുമാണ് ഒളിമ്പിക്‌സിലെ ഈ മത്സരത്തിന്റെ ദൂരം.


</doc>
<doc id="348128" url="https://ml.wikipedia.org/wiki?curid=348128" title="യൂസുഫ് ശാഹിദ്">
യൂസുഫ് ശാഹിദ്

തുനീഷ്യയുടെ പ്രധാനമന്ത്രിയാണ് യൂസുഫ് ശാഹിദ് (Arabic: يوسف الشاهد),(Youssef Chahed). ജനനം തുനീഷ്യയിൽ, 18 സെപ്റ്റംബർ 1975. 2016 ആഗസ്ത് 3 ന് തുണീഷ്യയുടെ പ്രധാനമന്ത്രിയായി ചുമതലയേറ്റു. യൂണിവേഴ്സിറ്റി പ്രൊഫസറും കാർഷിക വിദഗ്ദ്ധനുമാണ്. 1998 ൽ തുനീഷ്യയിലെ നാഷണൽ അഗ്രോണോമിക് ഇൻസ്റ്റിറ്റ്യൂട്ടിൽ നിന്നും ബിരുദം കരസ്ഥമാക്കി. തുടർന്ന് ഫ്രാൻസിൽ ജോലി ചെയ്തു. കാർഷിക സാമ്പത്തിക ശാസ്ത്രത്തിൽ ഡോക്ടറേറ്റ് കിട്ടി. ആധുനിക തുനീഷ്യയുടെ ചരിത്രത്തിലെ ഏറ്റവും പ്രായം കുറഞ്ഞ പ്രധാനമന്ത്രിയാണ് ഇദ്ദേഹം. 


</doc>
<doc id="348129" url="https://ml.wikipedia.org/wiki?curid=348129" title="ഇന്ദ്രനീലം">
ഇന്ദ്രനീലം

നവരത്നങ്ങളിലെ ഒരു രത്നമാണ് ഇന്ദ്രനീലം (Sapphire). ശനിയുടെ രത്നമായാണ് ഇത് അറിയപ്പെടുന്നത്. ആത്മീയതയുടെയും, ദിവ്യമായ പ്രണയത്തിന്റെയും രഹസ്യങ്ങളുടെയും രത്നമായാണ് ഇത് അറിയപ്പെടുന്നത് . രത്നങ്ങളിൽ വച്ചേറ്റവും കാഠിന്യമേറിയത് വജ്രമാണ്. അത് കഴിഞ്ഞാൽ കാഠിന്യം കൂടിയത് കോറണ്ടം കുടുംബത്തിൽ ഉൾപ്പെടുന്ന രത്നങ്ങളാണ്. കോറണ്ടം കുടുംബത്തിൽ ഉൾപ്പെടുന്നവയാണ് മാണിക്യം(Ruby), പുഷ്യരാഗം(Topaz) തുടങ്ങിയ രത്നങ്ങൾ കോറണ്ടത്തിൽ ചുവന്ന നിറമുള്ളവ മാണിക്യം എന്നും മഞ്ഞനിറമുള്ളവ മഞ്ഞപുഷ്യരാഗമെന്നും, നീലനിറമുള്ളവ ഇന്ദ്രനീലമെന്നും, വെള്ളനിറമുള്ളവ വെള്ളപുഷ്യരാഗമെന്നും അറിയപ്പെടുന്നു. ഇവയെല്ലാം ഒരു കുടുംബത്തിലെ രത്നങ്ങളാണ്. ഓക്സൈഡ് കലർന്നവയാണ് കോറണ്ടം കല്ലുകൾ അതിൽ ഇരുമ്പും ടൈറ്റാനിയവും കൂടുതൽ കലർന്നതിനാലാണ് ഇന്ദ്രനീലരത്നത്തിന് നീല നിറം ലഭിക്കാൻ കാരണം. തണുത്ത പ്രകൃതമുള്ള ഈ രത്നത്തിന്റെ കാഠിന്യം 9.00 ആണ്. ഏറ്റവും മനോഹരങ്ങളായ കല്ലുകൾ ലഭിക്കുന്നത് ഇന്ത്യയിൽ കാശ്മീരിലെ ഖനികളിൽ നിന്നുമാണ്. 


</doc>
<doc id="348144" url="https://ml.wikipedia.org/wiki?curid=348144" title="ക്രിക്കറ്റ് അമ്പയർ">
ക്രിക്കറ്റ് അമ്പയർ

ക്രിക്കറ്റ് കളി നിയന്ത്രിക്കുന്ന റഫറിയെ വിളിക്കുന്ന പേരാണ് ക്രിക്കറ്റ് അമ്പയർ (Umpire (cricket)).


</doc>
<doc id="348147" url="https://ml.wikipedia.org/wiki?curid=348147" title="താജ് കന്നിമര">
താജ് കന്നിമര

ദക്ഷിണേന്ത്യൻ സംസ്ഥാനമായ തമിഴ്നാടിന്റെ തലസ്ഥാനമായ ചെന്നൈയിൽ സ്ഥിതിചെയ്യുന്ന ഒരു പഞ്ചനക്ഷത്ര ഹോട്ടലാണ് താജ് കന്നിമര (Taj Connemara). ചെന്നൈയിലെ പ്രസിദ്ധമായ പൈതൃക ഹോട്ടലാണ് ഇത്. താജ് ഗ്രൂപ്പിന്റെ ബിസിനസ്‌ ഹോട്ടൽ വിഭാഗത്തിൽപ്പെട്ട ഈ ഹോട്ടൽ ചെന്നൈ നഗരത്തിലെ ഏറ്റവും പഴക്കം ചെന്ന ഹോട്ടലായാണ് കണക്കാക്കുന്നത്. 

1799-ൽ അർകോട്ട് നവാബിൽനിന്നും ജോൺ ബിന്നി വാങ്ങിയ വീടാണ് താജ് കന്നിമരയുടെ യഥാർത്ഥ സ്ഥലം. ഈ സ്ഥലം പിന്നീട് ടി. സോമസുന്ദര മുടലി വാങ്ങി, 1854-ൽ അതിനെ ട്രിപ്ലിക്കേൻ രത്തിനെവേൽ മുടലിയാറിന്റെ ഉടമസ്ഥതയിൽ ഇമ്പീരിയൽ ഹോട്ടലാക്കി പണിതു, 1886-ൽ "അൽബനി" എന്ന് പേര് മാറ്റിയ ഹോട്ടൽ മറ്റു രണ്ട് മുടലിയാർ സഹോദരങ്ങൾക്ക് ലീസിനു നൽകി, 1890-ൽ 1881 മുതൽ 1886 വരെ മദ്രാസ്‌ ഗവർണർ ആയിരുന്ന റോബർട്ട്‌ ബോർകെ, ബാരൻ ഓഫ് കന്നിമര പേര് നൽകി ദി കന്നിമര ഹോട്ടലായി, പിന്നീട് സ്പെൻസർസ് ഹോട്ടലുമായി. 1930-കളിൽ സ്പെൻസർസ് ഡയറക്ടർ ആയിരുന്ന ജെയിംസ്‌ സ്റ്റീവൻ ഹോട്ടലിൻറെ നവീകരണ പ്രവർത്തനങ്ങൾ 1934-ൽ ആരംഭിച്ചു 1937-ൽ പൂർത്തിയാക്കി. 1937-ൽ വീണ്ടും തുറന്നപ്പോൾ ആർട്ട്‌ ഡെക്കൊ രൂപമായിരുന്നു. ഹോട്ടലിന്റെ ആദ്യത്തെ പ്രസിദ്ധീകരിച്ച നിരക്ക് പ്രകാരം ഒറ്റ മുറിക്ക് ഒരു ദിവസത്തേക്ക് പ്രാതൽ ഉൾപ്പെടെ 10 രൂപയും എല്ലാ നേരത്തെ ഭക്ഷണങ്ങളും ഉൾപ്പെടെ 17.50 രൂപയുമാണ്.

1984-ൽ താജ് ഗ്രൂപ്പ് ഓഫ് ഹോട്ടൽസ്, സ്പെൻസർസ് ഗ്രൂപ്പിൽനിന്നും ഈ ഹോട്ടൽ 100 വർഷത്തേക്ക് ലീസിനെടുത്തു. 

ചെന്നൈയിലെ ബിന്നി റോഡിൽ സ്ഥിതിചെയ്യുന്ന താജ് കന്നിമര സ്പെൻസർസ് പ്ലാസ ഷോപ്പിംഗ്‌ മാൾ, മൗണ്ട് റോഡ്‌ എന്നിവയ്ക്കു സമീപമായാണ് സ്ഥിതിചെയ്യുന്നത്. സർക്കാർ മ്യൂസിയം, അപ്പോളോ ആശുപത്രി, എംഎ ചിദംബരം സ്റ്റേഡിയം (ഏകദേശം 3 കിലോമീറ്റർ), യുഎസ് കോൺസുലേറ്റ് (ഏകദേശം 3 കിലോമീറ്റർ), സന്തോം കത്തീഡ്രൽ ബസിലിക്ക, കപാലീശ്വർ ടെമ്പിൾ (ഏകദേശം 7 കിലോമീറ്റർ), ടി നഗർ ഷോപ്പിംഗ്‌ കോമ്പ്ലെക്സ് (ഏകദേശം 6.5 കിലോമീറ്റർ) എന്നിവയും ഹോട്ടലിന്റെ പരിസരത്തായാണ്. 

ചെന്നൈ അന്താരാഷ്ട്ര വിമാനത്താവളത്തിൽനിന്നും താജ് കന്നിമരയിലേക്കുള്ള ദൂരം: ഏകദേശം 19 കിലോമീറ്റർ
ചെന്നൈ സെൻട്രൽ റെയിൽവേ സ്റ്റേഷനിൽനിന്നും താജ് കന്നിമരയിലേക്കുള്ള ദൂരം: ഏകദേശം 4 കിലോമീറ്റർ



</doc>
<doc id="348149" url="https://ml.wikipedia.org/wiki?curid=348149" title="ലാൽഗർ പാലസ്">
ലാൽഗർ പാലസ്

ഇന്ത്യൻ സംസ്ഥാനമായ രാജസ്ഥാനിലെ ബിക്കാനീറിൽ 1902നും 1926നും ഇടയിൽ മഹാരാജ ആയിരുന്ന സർ ഗംഗ സിംഗിനു വേണ്ടി പണിത കൊട്ടാരമാണ് ലാൽഗർ പാലസ്.

1902നും 1926നും ഇടയിൽ രജപുത്, മുഗൾ, യൂറോപ്പിയൻ ശൈലിയിൽ നിർമിച്ച കൊട്ടാരമാണ് ലാൽഗർ പാലസ്. മഹാരാജ ഗംഗ സിംഗിന്റെ ബ്രിട്ടീഷ്‌ നിയന്ത്രിത സംഘമാണ് ഈ കെട്ടിടം കമ്മീഷൻ ചെയ്തത്. തന്റെ അച്ഛൻ മഹാരാജ ലാൽ സിംഗിന്റെ പേര് ഈ കൊട്ടാരത്തിനു നൽകണം എന്ന് ഗംഗ സിംഗ് തീരുമാനിച്ചു. 

1972-ൽ ബിക്കാനീർ മഹാരാജാവായ കർനി സിംഗ് എംപി ഗംഗ സിംഗ്ജി ചാരിറ്റബിൾ ട്രസ്റ്റ്‌ സ്ഥാപിച്ചു. ലാൽഗർ പാലസിന്റെ വലിയൊരു ഭാഗം ഈ ട്രസ്റ്റിന്റെ പ്രവർത്തനങ്ങൾക്കായി മഹാരാജ വിട്ടുനൽകി. പാലസിന്റെ രണ്ട് വിംഗുകൾ ഓരോ ഹോട്ടലുകളാക്കി മാറ്റി, ദി ലാൽഗർ പാലസ് ഹോട്ടൽ എന്ന പൈതൃക ഹോട്ടലിന്റെ വരുമാനം ഉപയോഗിച്ചു ട്രസ്റ്റ്‌ നടത്താനായി. ഇപ്പോൾ ലാൽഗർ പാലസ് ഹോട്ടലിന്റെ ഉടമസ്ഥയും നടത്തുന്നതും അദ്ദേഹത്തിന്റെ മകളായ രാജ്യശ്രീ കുമാരി രാജകുമാരിയാണ്‌.

ബ്രിട്ടീഷ്‌ ആർക്കിടെക്റ്റ് ആയിരുന്ന സാമുവൽ സ്വിൻട്ടൻ ജേക്കബ്‌ ആണ് ഈ കോമ്പ്ലെക്സ് രൂപകൽപന ചെയ്തത്. ആചാരങ്ങൾക്ക് ശേഷം അന്നുണ്ടായിരുന്ന ജുനഗർ ഫോർട്ടിൽനിന്നും 5 മൈൽ ദൂരം അകലെ 1896-ൽ നിർമ്മാണം ആരംഭിച്ചു. 2 നടുമുറ്റങ്ങൾക്ക് ചുറ്റുമായാണ് പാലസ് നിർമിച്ചിരിക്കുന്നത്, ഏറ്റവും മികച്ച വിംഗ് ആയ ലക്ഷ്മി നിവാസ് പണിപൂർത്തിയായത് 1902-ലാണ്. ബാക്കി മൂന്ന് വിംഗുകൾ ഘട്ടംഘട്ടമായി പൂർത്തിയാക്കി, 1926-ൽ നിർമ്മാണം പൂർത്തിയായി. ലോർഡ്‌ കർസനായിരുന്നു ഹോട്ടലിൽ അതിഥിയായി എത്തിയ ആദ്യ പ്രമുഖ വ്യക്തി. ഗംഗ സിംഗിന്റെ വേട്ടയാടൽ വളരെ പ്രസിദ്ധമായിരുന്നു. 

വില കുറഞ്ഞ കല്ലുകൾ ഉപയോഗിക്കുന്നത് വഴി ചെലവ് കുറച്ച് 100,000 രൂപക്ക് പാലസ് നിർമ്മാണം പൂർത്തിയാക്കാനായിരുന്നു പദ്ധതിയിട്ടിരുന്നത്. എന്നാൽ വൈകാതെ തന്നെ എല്ലാ ചെലവ് കുറക്കൽ നടപടികളും അവസാനിപ്പിച്ചു ആദ്യ വിംഗിന്റെ പണി പൂർത്തിയായപ്പോൾത്തന്നെ 1,000,000 രൂപ ചെലവായി. 




</doc>
<doc id="348164" url="https://ml.wikipedia.org/wiki?curid=348164" title="ഫ്രാൻസോയ്‌സ് മേരീ ഡോഡിൻ">
ഫ്രാൻസോയ്‌സ് മേരീ ഡോഡിൻ

ഒരു ഫ്രഞ്ച് ജീവശാസ്ത്രജ്ഞനായിരുന്നു ഫ്രാൻസോയ്‌സ് മേരീ ഡോഡിൻ (François Marie Daudin). (29 ആഗസ്ത് 1776 പാരീസിൽ – 30 നവംബർ 1803 പാരീസിൽ). ചെറുനാളിലേ കാലുകൾ തളർന്നുപോയ ഫ്രാൻസോയ്‌സ് ഭൗതികശാസ്ത്രവും പ്രകൃതിചരിത്രവും പഠിച്ചുതുടങ്ങിയെങ്കിലും പിന്നീട് പ്രകൃതിചരിത്രത്തിൽ തന്നെ എത്തിച്ചേർന്നു.

1799 -80 കാലത്ത് പക്ഷികളെപ്പറ്റി അദ്ദേഹമെഴുതിയ "Complete and Elementary Treatise of Ornithology" എന്ന പുസ്തകം പക്ഷിശാസ്ത്രത്തെപ്പറ്റിയുള്ള ആദ്യത്തെ ആധുനിക ഗ്രന്ഥമാണ്. 1800 -ൽ അദ്ദേഹം ഒച്ചുകളെപ്പറ്റിയും വിരകളെപ്പറ്റിയും സൂഫൈറ്റുകളെപ്പറ്റിയും പുസ്തകം പ്രസിദ്ധീകരിച്ചു. തവളകളെക്കുറിച്ചുള്ള പഠനത്തിൽ ആണ് അദ്ദേഹത്തിന്റെ മികച്ച സംഭാവനകൾ. 1100 ലേറെ സ്പെസിമനുകൾ പഠിച്ച് അദ്ദേഹം 517 സ്പീഷിസുകളെപ്പറ്റി വവരണങ്ങൾ രേഖപ്പെടുത്തി. അദ്ദേഹത്തെ സഹായിച്ച ഭാര്യ അഡലെ ആണ് ചിത്രങ്ങൾ വരച്ചിരുന്നത്. സാമ്പത്തികമായി പുസ്തകങ്ങൾ പരാജയപ്പെട്ടെങ്കിലും അവർക്ക് ദാരിദ്ര്യമൊന്നും ഉണ്ടായിരുന്നില്ല. 1804 ആദ്യം ക്ഷയത്തെത്തുടർന്ന് ഭാര്യയും ഏറെത്താമസിയാതെ, 30 വയസ്സിനുമുൻപ് ഡോഡിനും മരണമടഞ്ഞു. 

വെറും മുപ്പതുവർഷം നീണ്ടുനിന്ന ജീവിതത്തിൽ ജീവശാസ്ത്രത്തിന് എക്കാലത്തേക്കും വേണ്ട സംഭാവനകൾ ആണ് അദ്ദേഹം നൽകിയത്.








</doc>
<doc id="348166" url="https://ml.wikipedia.org/wiki?curid=348166" title="ബ്ലാക്ക് ജൂലൈ">
ബ്ലാക്ക് ജൂലൈ

1983 ജൂലൈയിൽ ശ്രീലങ്കയിലെ തമിഴർക്കു നേരെ നടന്ന വംശഹത്യയും, അതിനെത്തുടർന്നുണ്ടായ കലാപങ്ങളുമാണ് ബ്ലാക്ക് ജൂലൈ എന്ന പേരിലറിയപ്പെടുന്നത്. ശ്രീലങ്കയിലെ തമിഴ് തീവ്രവാദി സംഘടനയായ എൽ.ടി.ടി.ഇ ശ്രീലങ്കൻ സൈന്യത്തിലെ 13 പട്ടാളക്കാരെ കൊലപ്പെടുത്തിയിരുന്നു. ഇതിനു പകരമായിട്ടാണ് ശ്രീലങ്കൻ തമിഴർക്കുനേരെ വ്യാപകമായ അക്രമങ്ങൾ അരങ്ങേറിയത്. 1983 ജൂലൈ 24നു രാത്രി തലസ്ഥാന നഗരമായ കൊളംബോയിൽ പൊട്ടിപ്പുറപ്പെട്ട കലാപം പിന്നീട് രാജ്യമൊട്ടാകെ കത്തിപ്പടരുകയായിരുന്നു. സിംഹള പൗരന്മാർ, തമിഴരെ എവിടെ കണ്ടാലും അക്രമിക്കാൻ തുടങ്ങി. ഏഴു ദിവസത്തോളം നീണ്ടു നിന്ന കലാപത്തിൽ 3000 ആളുകൾ മരിച്ചു എന്നു കണക്കാക്കുന്നു. എണ്ണായിരത്തോളം വീടുകളും, അയ്യായിരത്തോളം വ്യാപാരസ്ഥാപനങ്ങളും നശിപ്പിക്കപ്പെട്ടു. 150000 ത്തോളം ആളുകൾ ഭവനരഹിതരായി. കലാപത്തിൽ 300 ദശലക്ഷം അമേരിക്കൻ ഡോളറിന്റെ നഷ്ടമുണ്ടായതായി കണക്കുകൾ സൂചിപ്പിക്കുന്നു. ഇതിനെത്തുടർന്ന് ധാരാളം ശ്രീലങ്കൻ തമിഴ് വംശജർ മറ്റു രാജ്യങ്ങളിലേക്കു കുടിയേറാൻ തുടങ്ങി. നിരവധി ചെറുപ്പക്കാർ, എൽ.ടി.ടി.ഇ പോലുള്ള തീവ്രവാദി സംഘടനകളിൽ ചേർന്നു.

വർഷങ്ങളോളം, ശ്രീലങ്കയിൽ നടന്ന ആഭ്യന്തര കലാപത്തിന്റെ ഒരു തുടക്കമായിരുന്നു ബ്ലാക്ക് ജൂലൈ.

ശ്രീലങ്ക ബ്രിട്ടന്റെ കോളനി ആയിരുന്ന കാലത്ത് 60 ശതമാനത്തോളം, സർക്കാർ ജോലികളും, ന്യൂനപക്ഷമായ ശ്രീലങ്കൻ തമിഴ് അഭയാർത്ഥികൾക്കായിരുന്നു. ശ്രീലങ്കൻ ജനസംഖ്യയുടെ 15 ശതമാനത്തോളം മാത്രമേ ഈ സമൂഹം ഉണ്ടായിരുന്നുള്ളു. തമിഴർക്ക് ഏറെ പ്രാതിനിധ്യമുള്ള പ്രദേശമായ ജാഫ്നയിൽ ക്രിസ്ത്യൻ മിഷണറിമാരുടേയും, ഹൈന്ദവ നവോത്ഥാനപ്രസ്ഥാനത്തിന്റേയും ഒക്കെ കൊണ്ട് ലഭ്യമായ പാശ്ചാത്യ വിദ്യാഭ്യാസത്തിന്റെ സഹായം കൊണ്ടായിരുന്നു ഇത്.

1956 ൽ ശ്രീലങ്കയിൽ ഔദ്യോഗിക ഭാഷാ നിയമം പ്രഖ്യാപിച്ചു. ഇതിനെതിരേ തമിഴ് വംശജരും, ഇടതുപക്ഷ പാർട്ടികളും നടത്തിയ പ്രക്ഷോഭങ്ങൾ ഒരു വലിയ കലാപത്തിലേക്കു നയിച്ചു. സിംഹള ഭാഷ ശ്രീലങ്കയിലെ ഔദ്യോഗിക ഭാഷയാക്കിയ സർക്കാരിന്റെ തീരുമാനം, തമിഴ് ന്യൂനപക്ഷത്തെ വല്ലാത്തൊരു നിരാശയിലേക്കു നയിച്ചു.

1960കളിൽ ഒറ്റപ്പെട്ട പ്രക്ഷോഭങ്ങൾ ഈ വിഷയവുമായി ബന്ധപ്പെട്ടു പൊട്ടിപ്പുറപ്പെട്ടിരുന്നു. സർവ്വകലാശാല പ്രവേശനത്തിനുള്ള സംവരണവും, രാഷ്ട്രീയത്തിൽ പ്രവേശിക്കുന്നതിനുള്ള ആനുപാതികമായ ശതമാനവും എല്ലാം വീണ്ടും പ്രശ്നങ്ങളിലേക്കു വഴിവെച്ചു. യുണൈറ്റഡ് നാഷണൽ പാർട്ടി അധികാരത്തിലെത്തിയതിനെ തുടർന്ന് 1977ൽ വീണ്ടും കലാപമുണ്ടായി. 1981ൽ ജാഫ്നയിലെ പബ്ലിക്ക് ലൈബ്രറി രോഷാകുലരായ ജനക്കൂട്ടം തീവെച്ചു നശിപ്പിച്ചു. 1983 വരെ ശ്രീലങ്കൻ സർക്കാരും, തമിഴ് വംശജരുടെ രക്ഷക്കെന്ന പേരിൽ മുളച്ചു പൊങ്ങിയ തീവ്രവാദി സംഘടനകളും തമ്മിൽ ചെറിയ തോതിലുള്ള പ്രശ്നങ്ങൾ നിലനിന്നിരുന്നു.

1983 ജൂലൈ 23ആം തീയതി, നഗരത്തിൽ പട്രോൾ നടത്തിയിരുന്ന ശ്രീലങ്കൻ സൈനികർക്കു നേരേ എൽ.ടി.ടി.ഇ യന്ത്രവത്കൃത തോക്കുകൾ ഉപയോഗിച്ച് ആക്രമണം നടത്തി. ഒരു ഓഫീസർ ഉൾപ്പെട്ടെ പതിമൂന്നു പട്ടാളക്കാർ തൽക്ഷണം മരണമടഞ്ഞു. രണ്ടു പേർക്ക് ഗുരുതരമായി പരുക്കേറ്റു. മരണമടഞ്ഞ വിമതരുൾപ്പടെ മൊത്തം മരണസംഖ്യ പതിനഞ്ചായിരുന്നു. എൽ.ടി.ടി.ഇയുടെ പ്രാദേശിക കമാൻഡറായിരുന്ന കിട്ടുവിന്റെ നേതൃത്വത്തിലായിരുന്നു ഈ ആക്രമണം. എൽ.ടി.ടി.ഇയുടെ മുതിർന്ന നേതാവായിരുന്ന ചാൾസ് ആന്റണിയെ ശ്രീലങ്കൻ സൈന്യം വധിച്ചതിന്റെ പ്രതികാരമായിട്ടായിരുന്നു ഈ ആക്രമണം.
ആക്രമണത്തിൽ മരിച്ച പട്ടാളക്കാരുടെ മൃതദേഹങ്ങൾ ബന്ധുക്കൾക്കു വിട്ടുകൊടുക്കാനോ, ശവസംസ്കാരം ജാഫ്നയിൽ വച്ചു നടത്താനോ, സൈനിക തലവനായിരുന്ന തിസ്സ വീരതുംഗ തയ്യാറായില്ല. ഇതുമായി ബന്ധപ്പെട്ടു പൊട്ടിപ്പുറപ്പെട്ടേക്കാവുന്ന കലാപങ്ങളെ തടയുക എന്നതായിരുന്നു അദ്ദേഹത്തിന്റെ ലക്ഷ്യം. കൊളംബോയിലെ കനാട്ടെയിലുള്ള പൊതു ശ്മശാനത്തിൽ പൂർണ്ണ സൈനിക ബഹുമതികളോടെ മൃതദേഹങ്ങൾ സംസ്കരിക്കുവാനായിരുന്നു ഉന്നതതല തീരുമാനം. ശ്രീലങ്കൻ പ്രധാനമന്ത്രിയായിരുന്ന ആർ. പ്രേമദാസ ഈ തീരുമാനത്തെ എതിർത്തെങ്കിലും, ശ്രീലങ്കൻ പ്രസിഡന്റ് ജയവർദ്ധനെ പ്രധാനമന്ത്രിയുടെ അഭിപ്രായത്തെ മറികടന്ന്, സൈനികരുടെ തീരുമാനം നടപ്പിലാക്കാൻ ഉത്തരവിടുകയായിരുന്നു. 24നു വൈകീട്ടു നടന്ന ശവസംസ്കാര ചടങ്ങിൽ പ്രധാനമന്ത്രിയും, പ്രസിഡന്റും ഉൾപ്പെടെയുള്ള മുതിർന്ന രാഷ്ട്രീയ നേതാക്കൾ പങ്കെടുക്കുമെന്നു അറിയിച്ചിരുന്നു. യുദ്ധത്തിൽ മരണമടയുന്ന സൈനികരുടെ മൃതദേഹങ്ങൾ അവരുടെ സ്വന്തം ഗ്രാമത്തിൽ സംസ്കരിക്കുക എന്ന കീഴ്വഴക്കത്തിനെതിരായിരുന്നു ഇത്.

ശവസംസ്കാരചടങ്ങുകൾ നിശ്ചയിച്ചിരുന്നത് അഞ്ചു മണിക്കാണെങ്കിലും, മൃതദേഹങ്ങൾ കൊളംബോയിൽ ആ സമയത്ത് എത്തിയിട്ടുണ്ടായിരുന്നില്ല. ജാഫ്നക്കടുത്തുള്ള പലാലി സൈനിക ക്യാംപിൽ നിന്നും മൃതദേഹങ്ങൾ വഹിച്ചുകൊണ്ടുള്ള വിമാനം പുറപ്പെട്ടിട്ടുണ്ടായിരുന്നില്ല. ഇത് മരിച്ച സൈനികരുടെ ബന്ധുക്കളെ ക്ഷുഭിതരാക്കി. ചടങ്ങുകൾ വീക്ഷിക്കാൻ കാനാട്ടെ സെമിത്തേരിയിൽ വൻജനക്കൂട്ടം തന്നെ എത്തിച്ചേർന്നിരുന്നു. 7.20 ഓടെ വിമാനം കൊളംബോയിൽ എത്തിച്ചേർന്നപ്പോഴേക്കും, വിവരം അറിഞ്ഞ് അവിടെ ഏതാണ്ട് 8000 ഓളം ആളുകൾ തടിച്ചു കൂടിയിരുന്നു. മൃതദേഹങ്ങൾ ബന്ധുക്കൾക്കു വിട്ടുകൊടുക്കാൻ ജനക്കൂട്ടം ആവശ്യപ്പെട്ടു. അക്രമാസക്തരായ ജനക്കൂട്ടം, പോലീസിനെ ആക്രമിക്കുകയും ഒരു കലാപം പൊട്ടിപ്പുറപ്പെടുകയും ചെയ്തു. സ്ഥിതിഗതികൾ നിയന്ത്രണ വിധേയമാക്കാൻ, അവസാനം മൃതദേഹങ്ങൾ ബന്ധുക്കൾക്കു വിട്ടുകൊടുക്കാൻ പ്രസിഡന്റ് ഉത്തരവിട്ടു. പ്രസിഡന്റിന്റെ തീരുമാനമറിഞ്ഞ ജനക്കൂട്ടം, അസ്വസ്ഥതയോടെയാണെങ്കിലും പിരിഞ്ഞു പോകാൻ തയ്യാറായി. 

ജനക്കൂട്ടത്തിലെ ഒരു വിഭാഗം, കൊളംബോയിലെ പട്ടണമായ ബൊറെല്ലോയിലേക്കു ജാഥയായി പോവുകയും, അവിടെയുള്ള തമിഴ് വംശജരുടെ സ്ഥാപനങ്ങൾ തല്ലി തകർക്കുകയും ചെയ്തു. ജാഥയിൽ പങ്കെടുത്ത ജനങ്ങളുടെ എണ്ണം ക്രമാതീതമായി വർദ്ധിച്ചു, പതിനായിരത്തിനടുത്തെത്തി. തമിഴ് വംശജരുടേതെന്നു സംശയിക്കുന്ന വീടുകളും, കടകളും എല്ലാം അഗ്നിക്കിരയാക്കുകയോ, നശിപ്പിക്കുകയോ ചെയ്തു. തമിഴ് യൂണിയൻ ക്രിക്കറ്റ് ആന്റ് അത്ലറ്റിക്ക് ക്ലബ്ബും അവർ അഗ്നിക്കിരയാക്കി. സ്ഥലത്തെത്തിയ പോലീസ്, ജനക്കൂട്ടത്തെ പിരിച്ചുവിടാൻ കണ്ണീർ വാതകം പ്രയോഗിച്ചുവെങ്കിലും, ജനക്കൂട്ടം പിരി‍ഞ്ഞു പോവാൻ തയ്യാറായില്ല. പോലീസ് പിന്നീട് ആകാശത്തേക്കു വെടിവെച്ചു. അതോടെ, ചിന്നിച്ചിതറിയ ജനക്കൂട്ടം, സമീപപ്രദേശങ്ങളിലെ തമിഴ് വംശജരെ ലക്ഷ്യമാക്കി നീങ്ങി. തമിഴ് വംശജരുടെ സ്വത്തുക്കൾ കൊള്ളയടിക്കുകയും വീടുകൾ അഗ്നിക്കിരയാക്കുകയും ചെയ്തു. ചില കുറ്റവാളികളും, ഈ അക്രമത്തിൽ പങ്കുചേർന്നു.

ജൂലൈ 25 തിങ്കളാഴ്ച രാവിലെ പ്രസിഡന്റ് ജയവർദ്ധനെ രാജ്യത്തിന്റെ സുരക്ഷാ കൗൺസിലുമായി കൂടിക്കാഴ്ച നടത്തി. പ്രസിഡന്റിന്റെ കൊട്ടാരത്തിനു മുന്നിലുള്ള ബൈയ്ലീ തെരുവിലെ തമിഴ് വംശജരുടേതായ എല്ലാ സ്ഥാപനങ്ങളും അപ്പോഴേക്കും അഗ്നിക്കിരയായിരുന്നു. വൈകീട്ട് ആറു മണിമുതൽ രാജ്യത്ത് കർഫ്യൂ പ്രഖ്യാപിക്കപ്പെട്ടു. അക്രമകാരികൾ അപ്പോഴേക്കും ഓൾക്കോട്ട് മവാത്ത എന്ന പ്രദേശത്തേക്കു നീങ്ങുകയും, അവിടെയുള്ള സ്ഥാപനങ്ങൾ നശിപ്പിക്കാനാരംഭിക്കുകയും ചെയ്തിരുന്നു. ഉച്ചയോടെ, ഗ്രാൻഡ് പാസ്സ്, കനാൽ റോഡ് എന്നിവിടങ്ങളിലേക്കു കൂടി അക്രമം വ്യാപിക്കാൻ തുടങ്ങി. ആയുധങ്ങളുമായി തെരുവിൽ ജാഥ നടത്തിയ സിംഹളീസ് വംശജർ തമിഴരെ കണ്ടാലുടൻ ആക്രമിക്കാൻ തുടങ്ങി. മധ്യവർഗ്ഗക്കാരായ തമിഴ് വംശജർ തിങ്ങി പാർക്കുന്ന സിന്നമോൺ ഗാർഡൻസ് പോലുള്ള സ്ഥലങ്ങളും ആക്രമിക്കപ്പെട്ടു. ഇന്ത്യൻ ഹൈക്കമ്മീഷണറുടെ വസതി ആക്രമിച്ചു കൊള്ളയടിച്ചു. കലുതരയിൽ അഗ്നിക്കിരയായ ഒരു കടയിൽ നിന്നും രക്ഷപ്പെടാൻ ശ്രമിച്ച ഉടമസ്ഥനെ, അക്രമികൾ തിരികെ തീയിലേക്കു തന്നെ എറിഞ്ഞു. കർഫ്യൂ നടപ്പാക്കാൻ പോലീസിനു കഴിയാതെ വന്നു. സ്ഥിതികഗതികൾ നിയന്ത്രണത്തിലാക്കാൻ പട്ടാളത്തെ വിളിക്കേണ്ടി വന്നു.

വളരെ ആസൂത്രിതമായ അക്രമങ്ങളാണ് പിന്നീട് അരങ്ങേറിയത്. വോട്ടേഴ്സ് പട്ടിക നോക്കി തമിഴ് വംശജരെ തിരഞ്ഞു പിടിക്കാൻ ഇവർ ശ്രമിച്ചു. സർക്കാരിലെ തന്നെ ചില വിഭാഗങ്ങൾ ഇതിനായി കൂട്ടുനിന്നുവെന്ന് പ്രസിഡന്റ് ജയവർദ്ധനെ പിന്നീടു സമ്മതിക്കുകയുണ്ടായി. രത്മലനയിലെ വ്യവസായങ്ങളായി പിന്നീട് അക്രമികളുടെ ലക്ഷ്യം. തമിഴരുടെ ഉടമസ്ഥതയിലുണ്ടായിരുന്ന ജെട്രോ ഗാർമെന്റ്സ്, ടാറ്റാ ഗാർമെന്റ്സ് എന്നിവ ചുട്ടെരിക്കപ്പെട്ടു. ഇന്ത്യാക്കാരുടെ ഉടമസ്ഥതയിലുണ്ടായിരുന്നു ചില ഫാക്ടറികൾ അക്രമികൾ നശിപ്പിച്ചതേയില്ല, അവരുടെ ലക്ഷ്യം ശ്രീലങ്കൻ തമിഴരുടെ വസ്തുവകകളായിരുന്നു. രത്നമലയിലെ പതിനേഴു ഫാക്ടറികൾ നശിപ്പിക്കപ്പെട്ടു. ശ്രീലങ്കയിലെ ഒരു വൻകിട വ്യവസായഗ്രൂപ്പുകളിലൊന്നായ ക്യാപിറ്റൽ മഹാരാജ എന്ന കമ്പനിയുടെ ഫാക്ടറികളും, ബംഗ്ഷാൽ തെരുവിലുള്ള അവരുടെ ഹെഡ്ക്വാർട്ടേഴ്സും പൂർണ്ണമായും നശിപ്പിച്ചു.

വെലിക്കട ജയിലിൽ തീവ്രവാദപ്രവർത്തനത്തിനു തടവിലാക്കപ്പെട്ട 37 തമിഴ് വംശജരെ, ജയിലിലുള്ള മറ്റ് സിംഹളപൗരന്മാർ ചേർന്ന് കുത്തി കൊലപ്പെടുത്തി. ജയിലിൽ കൊല്ലപ്പെട്ടവർ താമസിച്ചിരുന്ന മുറികളുടെ താക്കോലുകൾ ജയിൽ അധികാരികൾ അക്രമികൾക്കു കൈമാറുകയായിരുന്നുവെന്ന് അന്ന് രക്ഷപ്പെട്ടവർ കുറ്റപ്പെടുത്തി. എന്നാൽ താക്കോലുകൾ തങ്ങളുടെ കയ്യിൽ നിന്നും അക്രമികൾ മോഷ്ടിച്ചതാവമെന്ന് അധികാരികളും പറയുന്നു.

അക്രമത്തിൽ നിന്നും രക്ഷപ്പെട്ട് ഓടിയ തമിഴർക്ക് അഭയമൊരുക്കിയത്, സമീപത്തുള്ള മുസ്ലീം കുടുംബങ്ങളും, ഒറ്റപ്പെട്ട സിംഹളീസ് കുടുംബങ്ങളുമാണ്. സർക്കാർ കെട്ടിടങ്ങളിലും, ക്ഷേത്രങ്ങളിലുമായാണ് രക്ഷപ്പെട്ടവർ അക്രമികളുടെ കണ്ണിൽപ്പെടാതെ ഒളിച്ചിരുന്നത്.
അക്രമസാക്തരാ ജനക്കൂട്ടം 26 ആം തീയതിയും നശീകരണപ്രവർത്തനങ്ങൾ തുടർന്നു. രത്നാകര തെരുവിലുള്ള അമ്പതിലധികം വീടുകൾ ഇവർ അഗ്നിക്കിരയാക്കി. ഈ തെരുവിലെ മൂന്നു വീടുകളുടെ ഉടമസ്ഥർ സിംഹള വംശജരായിരുന്നു, പക്ഷേ അതിൽ വാടകക്കു താമസിച്ചിരുന്നത് തമിഴ് വംശജരും. ഈ മൂന്നു വീടുകളിലെ സാധന സാമഗ്രികൾ തെരുവിലേക്കു കൊണ്ടു വന്നു കത്തിച്ചുവെങ്കിലും, വീടുകൾക്ക് യാതൊരു നാശനഷ്ടവരും വരുത്തിയില്ല. രാജ്യത്തൊട്ടാകെ അക്രമം അരങ്ങേറുമ്പോൾ, ക്രമസമാധാന സംവിധാനം കൈയ്യും കെട്ടി നോക്കി നിൽക്കുകയായിരുന്നു. 

രാജ്യത്തെ രണ്ടാമത്തെ വലിയ നഗരമായ കാൻഡിയിലേക്കും അക്രമം വ്യാപിച്ചു. ഉച്ചകഴിഞ്ഞ്, പേരദെനിയ തെരുവിലെ ഡെൽറ്റാ ഫാർമസിക്കു തീവച്ചു. വൈകാതെ ജനക്കൂട്ടം, കാസിൽ തെരുവിലേക്കും, കൊളംബോ തെരുവിലേക്കും മുദ്രാവാക്യം വിളികളുമായി എത്തി. ശക്തമായി ഇടപെട്ട അവിടുത്തെ പോലീസ്, സ്ഥിതിഗതികൾ തൽക്കാലത്തേക്കു ശാന്തമാക്കിയെങ്കിലും, പെട്രോൾ ക്യാനുകളും. പെട്രോൾ ബോംബുകളുമായി എത്തിയ അക്രമി സംഘം, കിങ്സ് തെരുവ്, ട്രിങ്കോമാലീ തെരുവ്, കാസിൽ തെരുവ്, എന്നിവിടങ്ങളിലെ വ്യാപാര സ്ഥാപനങ്ങൾ കൊള്ളയടിച്ച ശേഷം, തീവെച്ചു. ജനക്കൂട്ടം പിന്നീട് പരിസര പട്ടണമായ ഗംപോലയിലേക്കു തിരിച്ചു. അന്നു വെകീട്ട് കാൻഡിയിൽ നിശാനിയമം പ്രഖ്യാപിച്ചു.

ജൂലൈ 26 വൈകീട്ടായപ്പോഴേക്കും, ഒരു മുൻകരുതൽ എന്ന നിലയിൽ രാജ്യത്തൊട്ടാകെ നിശാനിയമം പ്രഖ്യാപിച്ചു. സംഘർഷ ഭരിത മേഖലകളിലും, പട്ടാളവും, പോലീസും സംയുക്തമായി മാർച്ചു നടത്തി. തിരുനെൽവേലിയിലെ തീവ്രവാദി ആക്രമണത്തിൽ മരിച്ച പട്ടാളക്കാരുടെ ശവസംസ്കാരം ഇതിനിടയിൽ നടത്തിയിരുന്നു.
മധ്യശ്രീലങ്കൻ നഗരങ്ങളായ നവാൽപെട്ടിയിലേക്കും, ഹാട്ടണിലേക്കും കലാപം കത്തി പടർന്നു. താരതമ്യേന ശാന്തമായിരുന്ന ബദുല്ല എന്ന പ്രദേശത്ത് രാവിലെ ഒരു തമിഴ് വംശജന്റെ മോട്ടോർസൈക്കിൾ ആരോ അഗ്നിക്കിരയാക്കി. അതൊരു തുടക്കം മാത്രമായിരുന്നു, മധ്യാഹ്നത്തോടെ ആസൂത്രിതമായി ഇരച്ചെത്തിയ ജനക്കൂട്ടം സിറ്റി ബസാർ പ്രദേശത്തെ വ്യാപാരസ്ഥാപനങ്ങൾക്കു തീവെച്ചു. പിന്നീട് കലാപം, ആലുകൾ താമസിക്കുന്ന ഇടങ്ങളിലേക്കു കൂടി കത്തിപടർന്നു. അവിടെയുള്ള വീടുകൾക്കു തീവെച്ചശേഷം, ജനം കിട്ടിയ ബസ്സുകളിലും, വാനുകളിലുമായി സമീപപ്രദേശങ്ങളിലേക്കു കുതിച്ചു. രാത്രിയോടെ, ലുനുഗാലയിലും അക്രമം ആരംഭിച്ചിരുന്നു.

കൊളംബോയിൽ പകൽസമയത്തും ഏർപ്പെടുത്തിയിരുന്ന കർഫ്യൂ പിൻവലിച്ചു. കൊളംബോ നഗരം പതുക്കെ സമാധാന അന്തരീക്ഷത്തിലേക്കു തിരിച്ചു വന്നു. ഇതിനിടെ ജാഫ്നക്കു പോവുകയായിരുന്ന ഒരു തീവണ്ടിയിലെ തമിഴ് വംശജരായ ആളുകളെ കുറേയേറെപേർ ചേർന്ന് കൊലപ്പെടുത്തി. പന്ത്രണ്ടുപേർകൊല്ലപ്പെട്ടു. വെലിക്കട ജയിലിലെ അക്രമത്തെ തുടർന്ന്, അവിടെയുള്ള തമിഴ് കുറ്റവാളികളെ മറ്റൊരു വാർഡിലേക്കു മാറ്റി. 27നു വൈകീട്ടോടെ, സംഘടിച്ചെത്തിയ സിംഹള തടവുകാർ, ഓഫീസർമാരെ അവഗണിച്ച് ആയുധങ്ങളുമായി തമിഴ് വംശജരെ ആക്രമിച്ചു പതിനഞ്ച് തമിഴ് വംശജരായ തടവുകാർ കൊല്ലപ്പെട്ടു. ജാഫ്ന ജയിലിലും, ഇതേ സമയത്ത് രണ്ടു തമിഴ് തടവുകാർ കൊല്ലപ്പെട്ടു.

ബദുല്ലയിൽ അപ്പോഴും ചെറിയ രീതിയിലുള്ള പ്രശ്നങ്ങൾ നടക്കുന്നുണ്ടായിരുന്നു. കലാപം, ലുനുഗാരയിൽ നിന്നും പസ്സാരയിലേക്കു വ്യാപിച്ചു. കൊളംബോ, കാൻഡി, ട്രിങ്കോമാലീ എന്നിവിടങ്ങൾ ശാന്തമായി തുടങ്ങി. 28 നു രാവിലെ പ്രസിഡന്റ് ജയവർദ്ധനെ വിളിച്ചു കൂട്ടിയ അടിയന്തര മന്ത്രിസഭാ യോഗത്തിനുശേഷം, അക്രമം അവസാനിപ്പിക്കാൻ പ്രസിഡന്റ് ടെലിവിഷനിലൂടെ ജനങ്ങളോടു ആവശ്യപ്പെട്ടു.

പ്രത്യേക തമിഴ് രാജ്യം വേണമെന്നു ആവശ്യമുന്നയിച്ച തമിഴ് സംഘടനകളെ, പ്രസിഡന്റ് തന്റെ പ്രസംഗത്തിലൂടെ കടുത്ത ഭാഷയിൽ വിമർശിക്കുകയുണ്ടായി. അക്രമത്തിനു കാരണഹേതുവായത് തമിഴ് വംശജരാണെന്നും, തങ്ങൾക്കു നേരെ നടന്ന കൈയ്യേറ്റത്തിനൊടുവിൽ പ്രതികരിക്കുക മാത്രമാണ് സിംഹള വംശജർ ചെയ്തതെന്നും ജയർവർദ്ധനെ കൂട്ടിച്ചേർത്തു. 2500 വർഷത്തിലേറെയായി ഐക്യമത്തായി തുടരുന്ന ശ്രീലങ്കയെ വിഭജിക്കുക എന്നത് ഒരു സിംഹള വശംജനും സഹിക്കില്ലെന്നും, അതിനു വേണ്ടി ആവശ്യമുന്നയിക്കുന്ന രാഷ്ട്രീയ സംഘടനകളെ രാജ്യത്തു നിരോധിക്കുമെന്നും പ്രസിഡന്റ് കൂട്ടിച്ചേർത്തു.

28നു വൈകീട്ട് ഇന്ത്യൻ പ്രധാനമന്ത്രി ഇന്ദിരാ ഗാന്ധിയുടെ പ്രത്യേക അഭ്യർത്ഥന മാനിച്ചു, ശ്രീലങ്കൻ പ്രസിഡന്റ്, ഇന്ത്യയിൽ നിന്നുമുള്ള നയതന്ത്രപ്രതിനിധികളുടെ ഒരു സംഘത്തെ ശ്രീലങ്ക സന്ദർശിക്കുവാൻ അനുവദിച്ചു. കുറച്ചു മണിക്കൂറുകൾക്കു ശേഷം, ഇന്ത്യയുടെ വിദേശകാര്യമന്ത്രി പി.വി. നരസിംഹറാവുവിന്റെ നേതൃത്വത്തിലുള്ള സംഘം ശ്രീലങ്കയിലെത്തി.

കൊളംബോ ശാന്തമായ അന്തരീക്ഷത്തിലേക്കു മടങ്ങിയെത്തി. തമിഴ് വംശജായ ആളുകൾ, കലാപത്തിനിടയിൽ കാണാതായ തങ്ങളുടെ ബന്ധുക്കളേയും സുഹൃത്തുക്കളേയും തേടിപിടിക്കാൻ ശ്രമിച്ചുകൊണ്ടിരുന്നു. രാവിലെ പത്തരയോടെ ഗ്യാസ് വർക്ക്സ് തെരുവിൽ വെച്ച് രണ്ടു സിംഹളീസ് പൗരന്മാരായ യുവാക്കൾ വെടിയേറ്റു മരിച്ചു. തമിഴ് പുലികളാണ് ഇവരെ വെടിവെച്ചു കൊന്നതെന്ന ഒരു കിംവദന്തി പെട്ടെന്നു പരക്കുകയും, അവിടെ ആളുകൾ തടിച്ചു കൂടുകയും ചെയ്തു. സമീപത്തുള്ള ആദം അലി കെട്ടിടത്തിൽ തമിഴ് പുലികൾ ഒളിച്ചിരുപ്പുണ്ടെന്ന വിവരം ലഭിച്ച പോലീസും പട്ടാളവും ആ കെട്ടിടം വളഞ്ഞു വെടിവെപ്പു തുടങ്ങി. സൈന്യത്തെ സഹായിക്കാനായി ഹെലികോപ്ടറിൽ നിന്നും യന്ത്രവത്കൃത തോക്കുകൾ ഉപയോഗിച്ച് കെട്ടിടത്തിലേക്കു വെടിവെച്ചു. കുറേ നേരത്തെ വെടിവെപ്പിനു ശേഷം കെട്ടിടത്തിൽ പരിശോധന നടത്തിയ പോലീസിനു അവിടെയെങ്ങും ആരും ഉണ്ടായതായി യാതൊരു തെളിവും ലഭിച്ചില്ലെന്നു മാത്രമല്ല, അവിടെ ആയുധങ്ങൾ ഉണ്ടായിരുന്നു എന്നതിന്റെ സൂചന പോലുമുണ്ടായിരുന്നില്ല.

പട്ടാളവും, തമിഴ് പുലികളുമായി കനത്ത യുദ്ധം നടക്കുന്നുവെന്ന വാർത്ത പെട്ടെന്നു തന്നെ കൊളംബോയിലാകെ പരന്നു. ഇതറിഞ്ഞ തമിഴ് വംശജരായ ജോലിക്കാർ കിട്ടിയ വാഹനങ്ങളിലായി നഗരം വിടാൻ തുടങ്ങി. ഇതേ സമയം, സിംഹളീസ് വംശജർ കൈയ്യിൽ കിട്ടിയ ആയുധങ്ങളുമായി പുലികളെ നേരിടാൻ തയ്യാറെടുത്തു. അവർ അക്രമാസക്തരായി തെരുവിൽ പുലികളെ കാത്തിരുന്നു. എന്നാൽ തമിഴ് പുലികളെ കൈയ്യിൽ കിട്ടാതായപ്പോൾ അവർ ജോലിക്കാരുടെ നേരെ തിരിഞ്ഞു. വഴിയിലൂടെ വരുന്ന വാഹനങ്ങൾ തടഞ്ഞു നിറുത്തിയ അവർ തമിഴരെ തിരഞ്ഞു കണ്ടുപിടിച്ചു വകവരുത്തി. കിരുള തെരുവിൽ ഒരു തമിഴ് പൗരനെ ജീവനോടെ അഗ്നിക്കിരയാക്കി. ആദിത്യ തെരുവിൽ പതിനൊന്നു തമിഴരെ ജീവനോടെ കത്തിച്ചു. 15 അക്രമികളെ പോലീസ് വെടിവെച്ചു കൊന്നു. ഓഗസ്റ്റ ഒന്നാം തീയതി വരെ നഗരത്തിൽ കർഫ്യൂ നിയമം പ്രഖ്യാപിച്ചു.

ബദുല്ല, കാൻഡി, ട്രിങ്കോമാലി എന്നീ പ്രദേശങ്ങൾ താരതമ്യേന ശാന്തമായി തീർന്നു. നുവാരയിൽ ഒന്നു രണ്ടു കടകൾ തീവെച്ചു നശിപ്പിച്ചു. നഗരത്തിലെ ബസ്സാർ തെരുവിലേക്കും, ലോസൺ തെരുവിലേക്കും സാവധാനം അക്രമം വ്യാപിച്ചു. മതാര ജില്ലയിലും, കേഗല്ല ജില്ലയിലും അക്രമങ്ങൾ റിപ്പോർട്ടു ചെയ്തു. ഇന്ത്യയുടെ വിദേശ കാര്യ മന്ത്രി പി.വി. നരസിംഹറാവു കലാപം നടന്ന കാൻഡി, ഹെലികോപ്ടറിൽ സന്ദർശിച്ചു. അതിനു മുമ്പായി, റാവു ശ്രീലങ്കൻ പ്രസിഡന്റുമായും, ശ്രീലങ്കൻ വിദേശകാര്യമന്ത്രിയുമായും സ്ഥിതിഗതികൾ സംബന്ധിച്ച് ചർച്ച നടത്തി.
നുവാര, കണ്ടപോല, മതാലെ എന്നിവിടങ്ങളിൽ നിന്നും ഒറ്റപ്പെട്ട സംഭവങ്ങൾ റിപ്പോർട്ടു ചെയ്തതൊഴിച്ചാൽ രാജ്യം പൊതുവേ ശാന്തമായിരുന്നു. മൂന്നു പ്രധാന രാഷ്ട്രീയ കക്ഷികളെ സർക്കാർ നിരോധിച്ചു. കമ്മ്യൂണിസ്റ്റ് പാർട്ടി ഓഫ് ശ്രീലങ്ക, ജനത വിമുക്തി പെരുമന, നവ സമ സമാജ പാർട്ടി എന്നിവയായിരുന്നു സർക്കാർ നിരോധിച്ച രാഷ്ട്രീയ കക്ഷികൾ. രാജ്യത്തു നടന്ന കലാപങ്ങൾക്ക് ജനങ്ങളെ പ്രേരിപ്പിച്ചു എന്നതായിരുന്നു സർക്കാർ കണ്ടെത്തിയ കാരണം.

കലാപത്തിനു മുമ്പു തന്നെ സിംഹളർക്ക് തമിഴരോടുള്ള വിരോധം നിലവിലുണ്ടായിരുന്നു. തമിഴ് വിമോചന സംഘടകളുടെ രൂപീകരണത്തോടെ, ഈ വിരുദ്ധ വികാരം കൂടുതലായി കാണപ്പെട്ടു. തിരുനെൽവേലി സംഭവത്തോടെ, അതു തെരുവിലേക്കു അണപൊട്ടിയൊഴുകി. പെട്ടെന്നുണ്ടായ കലാപമാണെങ്കിലും, അതിനു പുറകിൽ വളരെ കാലത്തെ ആസൂത്രണം ഉണ്ടായിരുന്നു. സിംഹള നേതാക്കളാണ് ഈ കലാപം മുന്നിൽ നിന്നും നയിച്ചത്. കലാപത്തിന്റെ തുടക്കത്തിൽ പോലീസും പട്ടാളവും നിഷ്ക്രിയമായി നിന്നതാണ് കലാപം ഇത്രയും വ്യാപിക്കാൻ കാരണമായത്. മിക്കയിടങ്ങളിലും, പോലീസും, പട്ടാളവും കലാപകാരികളുടെ കൂടെ കൂട്ടു ചേർന്നു എന്ന് ദൃക്സാക്ഷികളുടെ മൊഴികൾ ചൂണ്ടിക്കാണിക്കുന്നു. എന്നിരുന്നാലും, പിന്നീട് പോലീസും പട്ടാളവും അക്രമികളെ തുരത്താൻ രംഗത്തിറങ്ങി. അതോടെ, കലാപം അമർച്ചചെയ്യപ്പെട്ടു. ജൂലൈ 29 ആം തീയതി 15 സിംഹളീസ് കലാപകാരികളെ പട്ടാളം വെടിവെച്ചു കൊല്ലുകയുണ്ടായി.

കലാപകാരികൾക്ക് നിശ്ശബ്ദമായി ഒത്താശ ചെയ്തുകൊടുത്തു എന്ന പേരിൽ ശ്രീലങ്കൻ സർക്കാരിനു ഒട്ടേറെ വിമർശനങ്ങൾ നേരിടേണ്ടി വന്നു. പ്രസിഡന്റിന്റെ ടെലിവിഷൻ സംപ്രേഷണത്തിൽ അക്രമത്തിനിരയായവരെ സാന്ത്വനിപ്പിക്കുന്നതിനു പകരം, കലാപത്തിന്റെ ഉത്തരവാദിത്തം അവരുടെ മേൽ കെട്ടിവെക്കാനാണ് അദ്ദേഹം ശ്രമിച്ചത്. കലാപത്തിനുത്തരവാദികളായ ആളുകളെ ശിക്ഷിക്കുന്നതിനു പകരം, അവരെ വീരപുരുഷന്മാരായി ചിത്രീകരിക്കാനാണു സർക്കാരുൾപ്പടെ ശ്രമിച്ചത്. കലാപം പൊട്ടിപ്പുറപ്പെട്ട ഉടൻ തന്നെ വേണ്ട നടപടികളെടുത്ത് അതു തടയാൻ ശ്രമിക്കാത്ത സർക്കാരിനെ രൂക്ഷമായി വിമർശിച്ചുകൊണ്ട് ചില ശ്രീലങ്കൻ രാഷ്ട്രീയപ്രവർത്തകരും രംഗത്തെത്തിയിരുന്നു.

കലാപം തുടങ്ങിയ ഉടൻ തന്നെ കർഫ്യൂ നടപ്പിലാക്കാൻ സർക്കാർ തീരുമാനിച്ചില്ല. കലാപം വ്യാപിച്ചതോട, തമിഴ് വംശജർക്കായി അഭയാർത്ഥികേന്ദ്രങ്ങൾ തുറക്കാൻ സർക്കാർ സന്നദ്ധരായി. എന്നാൽ ഏതാണ്ട് 20000 പേരെ ഉൾക്കൊള്ളാനുള്ള സൗകര്യമേ അഭയാർത്ഥി കേന്ദ്രത്തിനുണ്ടായിരുന്നുള്ളു. ഏതാണ്ട് 50000 ഓളം ആളുകൾ ഇവിടേക്ക് എത്തിച്ചേർന്നിരുന്നു. ഭവനരഹിതരായവരുടെ എണ്ണം ക്രമാതീതമായി വർദ്ധിച്ചതോടെ, ശ്രീലങ്കൻ സർക്കാർ കുറേ പേരെ ശ്രീലങ്കയുടെ വടക്കൻ പ്രവിശ്യയിലേക്കു മാറ്റി പാർപ്പിച്ചു.

കലാപത്തിന്റെ തുടക്കത്തിൽ സർക്കാർ വസ്തുവകകളാണ് കലാപകാരികൾ നശിപ്പിച്ചത്. തിരുനെൽവേലി സംഭവത്തിൽ കൊല്ലപ്പെട്ട സൈനികരുടെ മൃതദേഹങ്ങൾ ബന്ധുക്കൾക്കു വിട്ടുകൊടുക്കാത്തതിൽ പ്രതിഷേധിച്ചായിരുന്നു ഇത്. എന്നാൽ പിന്നീട് കലാപം കൂടുതൽ ആസൂത്രിതവും, കലാപകാരികളുടെ ലക്ഷ്യം തമിഴ് വംശജരും ആയി മാറി. കൊള്ളയും, കൊലപാതകവും വളരെ ആസൂത്രിതമായിരുന്നു. വഴിയിലൂടെ കടന്നുപോയിരുന്ന ഇരുചക്ര വാഹനക്കാരുടെ തിരിച്ചറിയൽ രേഖ പരിശോധിച്ചശേഷമായിരുന്നു കലാപകാരികൾ അവരെ ആക്രമിച്ചത്. സിംഹള വംശജരായ ആരും തന്നെ ആക്രമിക്കപ്പെട്ടിരുന്നില്ല.

അക്രമകാരികൾ ഒരു ചെറിയ ബസ് തടഞ്ഞു നിർത്തി, അതിലുണ്ടായ ഏകദേശം ഇരുപതോളം പേരുൾപ്പടെ ബസ്സ് അഗ്നിക്കിരയാക്കിയതായി, സംഭവം കണ്ട ഒരു നോർവീജിയക്കാരനായ വിനോദസഞ്ചാരി രേഖപ്പെടുത്തിയിരിക്കുന്നു. കലാപകാരികളിൽ ബുദ്ധസന്യാസിമാരും ഉൾപ്പെട്ടിരുന്നുവെന്ന് കലാപത്തിൽ നിന്നും രക്ഷപ്പെട്ട സുദർശന രാജസിംഹം എന്ന വനിത ഒരു മാസികക്കു കൊടുത്ത അഭിമുഖത്തിൽ പറഞ്ഞിട്ടുണ്ട്. തമിൾ ഗാർഡിയൻ എന്ന ദിനപത്രം കൂടുതൽ ദൃക്സാക്ഷികളുടെ വിവരണങ്ങൾ പ്രസിദ്ധീകരിച്ചിരുന്നു.

കലാപത്തിൽ 250 തമിഴർ മാത്രമാണ് കൊല്ലപ്പെട്ടത് എന്നായിരുന്നു സർക്കാരിന്റെ ഔദ്യോഗിക വിശദീകരണം. എന്നാൽ ജീവൻ നഷ്ടപ്പെട്ടവരുടെ എണ്ണം മൂവായിരത്തിനടത്തു വരുമെന്ന് മറ്റു പല സംഘടനകളും നടത്തിയ അന്വേഷണത്തിൽ വെളിപ്പെട്ടിരുന്നു. വെലിക്കെട ജയിലിൽ നടന്ന കൂട്ടക്കൊലയിൽ മാത്രമ 50 ഓളം ആളുകൾ കൊല്ലപ്പെട്ടിരുന്നു.

18000 ഓളം വരുന്ന വീടുകളും, വ്യാപാരസ്ഥാപനങ്ങളും തീവെച്ചു നശിപ്പിച്ചു. വീടും, സ്വത്തും നഷ്ടപ്പെട്ട ആയിരക്കണക്കിനു തമിഴർ യൂറോപ്പ്, ഓസ്ട്രേലിയ, ക്യാനഡ എന്നിവടങ്ങളിലേക്കു കുടിയേറി. തമിഴ് യുവാക്കൾ എൽ.ടി.ടി.ഇ പോലുള്ള തീവ്രവാദ സംഘടനകളിൽ അംഗമായി ചേർന്നു.
പിന്നീട് അധികാരത്തിലെത്തിയ പീപ്പിൾ അലയൻസ് എന്ന രാഷ്ട്രീയ പാർട്ടി, ജൂലൈ കലാപത്തെക്കുറിച്ചു അന്വേഷിക്കാൻ ഉത്തരവിട്ടിരുന്നു. അന്വേഷണ കമ്മീഷന്റെ കണ്ടെത്തലുകൾ പ്രകാരം, കലാപത്തിൽ 300 തമിഴ് വംശജർ മാത്രമേ കൊല്ലപ്പെട്ടിട്ടുള്ളു, എന്നും 18000 ഓളം വരുന്ന വീടുകളും വ്യാപാര സ്ഥാപനങ്ങളും നശിപ്പിക്കപ്പെട്ടു എന്നും പറയുന്നു. കലാപത്തിനിരയായവർക്ക് നഷ്ടപരിഹാരം കൊടുക്കുവാനും, സംഭവത്തിനു ഉത്തരവാദികളായവർക്കെതിരേ കേസെടുക്കാനും സർക്കാർ ഉത്തരവിട്ടു. ഇക്കാലയളവു വരേയും, ഇരകൾക്ക് നഷ്ടപരിഹാരം ഒന്നും തന്നെ ലഭിച്ചിട്ടില്ല, കലാപവുമായി ബന്ധപ്പെട്ട് ആരും തന്നെ ശിക്ഷിക്കപ്പെട്ടിട്ടുമില്ല.



</doc>
<doc id="348177" url="https://ml.wikipedia.org/wiki?curid=348177" title="കുഞ്ഞൻ ചൊറിത്തവള">
കുഞ്ഞൻ ചൊറിത്തവള

തെക്കേ ഇന്ത്യയിലും ശ്രീലങ്കയിലും കണ്ടുവരുന്ന ഒരു തവളയാണ് കുഞ്ഞൻ ചൊറിത്തവള അഥവാ Ferguson’s Toad. . ഐ യു സി എൻ പട്ടികപ്രകാരമുള്ള പരിപാലന സ്ഥിതി നിലനിൽപ്പ് ആശങ്കാജനകമല്ലാത്ത ജീവിവർഗ്ഗങ്ങൾ എന്നാണ്. asl വരെയുള്ള പ്രദേശങ്ങളിൽ വ്യാപകമായി കണാറുണ്ട്. അനക്കമില്ലാത്ത വെള്ളത്തിലാണു വാൽമാക്രികൾ വളരുന്നത്. അത്തരം സ്ഥലങ്ങളിൽ ആവാസവ്യവസ്ഥയുടെ നാശത്താലും വനനശീകരണാത്താലും മാലിന്യങ്ങളാലും നഗരവൽക്കരണത്താലും ഇവ ഭീഷണി നേരിടുന്നു.


</doc>
<doc id="348186" url="https://ml.wikipedia.org/wiki?curid=348186" title="പലക് മുഛൽ">
പലക് മുഛൽ

പലക് മുഛൽ (ജനനം : 30 മാർച്ച് 1992) ഒരു ബോളിവുഡ് ചലച്ചിത്രപിന്നണിഗായികയാണ്‌ . ഹിന്ദി ചലച്ചിത്രങ്ങളിലാണ് ഏറെയും പിന്നണി പാടിയിട്ടുള്ളതെങ്കിലും മറ്റു 17 ഭാഷകളിൽക്കൂടി പിന്നണി പാടിയിരിക്കുന്നു. ഇതുകൂടാതെ അവർ ഒരു സാമൂഹ്യപ്രവർത്തക കൂടിയാണ്. പാവപ്പെട്ട കുട്ടികളുടെ ചികിത്സക്കു പണം കണ്ടെത്തുന്നതിന് പലക് അവരുടെ ഇളയ സഹോദരൻ പലാഷ് മുഛലിനൊപ്പം ചേർന്നു സ്റ്റേജ് ഷോകൾ നടത്താറുണ്ട്. ഇങ്ങനെ ലഭിക്കുന്ന ഫണ്ട് ഹൃദ്രോഗികളായ കുട്ടികളുടെ ചികിത്സയ്ക്കും മറ്റു സാമ്പത്തിക സഹായങ്ങൾക്കും വേണ്ടി ഉപയോഗിക്കുന്നു. ഇക്കഴിഞ്ഞ വർഷങ്ങളിൽ ഏകദേശം എണ്ണൂറോളം ഹൃദ്രോഗികളായ കുട്ടികളുടെ ജീവിതങ്ങൾക്കു പുതുനാമ്പു മുളപ്പിക്കുവാൻ അവരുടെ ചാരിറ്റി പ്രവർത്തനങ്ങൾ കൊണ്ടു സാധിച്ചിട്ടുണ്ട്. പണ്ഡിറ്റ് എസ്. എൻ. മിശ്രയുടെ ശിഷ്യയായി ക്ലാസിക്കൽ മ്യൂസിക് അഭ്യസിച്ചിട്ടുണ്ട്. 
21 വയസ്സിൽ ചാരിറ്റിപ്രവർത്തനങ്ങളുടെ പേരിൽ ഗിന്നസ് ബുക്കിലും ലിംക ബുക്ക് ഓഫ് റെക്കോർഡ്സിലും അവരുടെ പേരു രേഖപ്പെടുത്തിയിട്ടുണ്ട്. ഇന്ത്യാഗവണ്മെന്റും മറ്റു പല സ്ഥാപനങ്ങളും അവരുടെ സംഭാവനകളും തിരിച്ചറിഞ്ഞ് വിവിധ അവാർഡുകളും പുരസ്കാരങ്ങളും നല്കിയിട്ടുണ്ട്. എക് താ ടൈഗർ (2012), ആഷിക്കി 2 (2013), കിക്ക് (2014), ആക്ഷൻ ജാൿസൻ (2014), പ്രേം രതൻ ധൻ പായോ (2015) (2016), കാബിൽ (2017) തുടങ്ങി നിരവധി ചിത്രങ്ങളില് പിന്നണി ഗായികയായി പലക് മുഛൽ കഴിവു തെളിയിച്ചിട്ടുണ്ട്. 2016 ജനുവരി 18 നു അവരുടെ ആൽബം ഇഷ്ക് ഫോറെ’) എന്ന പേരിൽ പുറത്തിറങ്ങിയിരുന്നു.

1992 മാർച്ച് 30 ന് ഒരു മഹേശ്വരി മാർവാടി കുടുംബത്തിൽ, രാജ്കുമാര് മുഛൽ, അമിത മുഛൽ എന്നിവരുടെ സീമന്തപുത്രിയായി മദ്ധ്യപ്രദേശിലെ ഇന്ഡോറിൽ ഭൂജാതയായി. പിതാവ് രാജ്‍കുമാർ മുഛൽ ഒരു സ്വകാര്യസ്ഥാപനത്തിൽ ജോലി ചെയ്യുന്നു. അവർക്ക് പലാഷ് മുഛൽ എന്ന പേരിൽ ഒരു ഇളയ സഹോദരൻകൂടിയുണ്ട്.  സ്കൂൾ ജീവിതം ഇൻഡോറിൽ സ്നേഹനഗറിലെ ശ്രീ അഘ്രാസെൻ വിദ്യാലയത്തിൽ നിന്നായിരുന്നു. മദ്ധ്യപ്രദേശിലെ ഇന്ഡോർ യൂണിവേഴ്സിറ്റിയില് നിന്ന് ബി.കോം ബിരുദത്തിനു പഠിച്ചിരുന്നു. നാലു വയസുമുതൽ ക്ലാസിക്കൽ മ്യൂസിക് അഭ്യസിച്ചുതുടങ്ങിയിരുന്നു. ഇന്ത്യൻ ക്ലാസിക്കൽ സംഗീതത്തിൽ പരിശീലനം നേടിയിട്ടുള്ള അവർക്ക് 17 വ്യത്യസ്ത ഭാഷകളിൽ അത് പാടാൻ കഴിയും. ഏതു ഭാഷയിലാണെങ്കിലും ഉച്ചാരണശുദ്ധിയോടു കൂടി ആ ഭാഷയിലെ ഗാനം തന്നെക്കൊണ്ടു കഴിയുന്നത്ര ഭംഗിയാക്കുവാൻ പലക് ആത്മാർഥത കാണിക്കുന്നു എന്നതാണു ഏറ്റവും ശ്രദ്ധേയം.

4 വയസു മുതൽ മുഛൽ, കല്യാൺജി ആനന്ദ്ജിയുടെ നേതൃത്വത്തിലുള്ള ചെറുപ്പക്കാരായ ഗായകരുടെ സംഘമായ ലിറ്റിൽ സ്റ്റാറിൽ അംഗമാണ്.  1999 ലെ കാർഗിൽ യുദ്ധവേളയിൽ, മുഛലിന് 7 വയസു മാത്രമുള്ളപ്പോൾ ഒരാഴ്ചയോളം ഇന്ത്യൻ പട്ടാളക്കാരുടെ കുടുംബങ്ങളെ സഹായിക്കുന്നതിനുള്ള ഫണ്ടു ശേഖരണത്തിനായ താമസിക്കുന്ന സിറ്റിയിൽ കടകൾ തോറും പാട്ടുപാടി 25,000 രൂപയുടെ ഫണ്ട് ശേഖരിച്ചു. ഇന്ത്യൻ മാദ്ധ്യമ ലോകം അവളുടെ ആ എളിയ പ്രവർത്തനങ്ങൾക്ക് വളരെയധികം കവറേജ് നൽകി. പിന്നീട് 1999 ലെ ഒഡീഷാ ചുഴലിക്കാറ്റിലെ ഇരകളെ സഹായിക്കുന്നതിനും പാട്ടുപാടി ഫണ്ട് പിരിച്ചു.

പാവപ്പെട്ട കുട്ടികൾ അഷ്ടിക്കു വകയുണ്ടാക്കുന്നതിനായി തങ്ങളുടെ വസ്ത്രങ്ങൾ ഉപയോഗിച്ച് ട്രെയിൻ കമ്പാർട്ട്മെന്റുകൾ തുടയ്ക്കുന്നതു കണ്ടിതിനു ശേഷമാണ് തന്റെ സ്വരം പാവങ്ങളായ കുട്ടികളെ സഹായിക്കുന്നതിനു വേണ്ടിക്കൂടി ഉപയോഗിച്ചുകൂടേ എന്നവളുടെ മനസ്സിൽ തോന്നിത്തുടങ്ങിയത്.  ഏതാണ്ട് അതേ സമയത്തു തന്നെ ഇൻഡോർ കേന്ദ്രീകരിച്ചു പ്രവർത്തിക്കുന്ന സ്കൂളായ നിധി വിനയ് മന്ദിർ മുഛലിനേയും അവളുടെ മാതാപിതാക്കളേയും സന്ദർശിക്കുകയും സ്കൂളിലെ ഹൃദ്രോഗിയായ (congenital heart defect) ലോകേഷ് എന്ന പാവപ്പെട്ട കുട്ടിക്കു ചികിത്സയ്ക്കു പണം കണ്ടെത്തുന്നതിന് ഒരു ചാരിറ്റി ഷോ നടത്തുവാൻ അപേക്ഷിക്കുകയും ചെയ്തു. നിത്യവരുമാനത്തിന് വഴി കണ്ടെത്തുവാന് തന്നെ വിഷമിക്കുന്ന ലോകേഷിന്റെ പിതാവിന് കുട്ടിയുടെ ശസ്ത്രക്രിയയ്ക്കുള്ള ഭാരിച്ച തുക കണ്ടെത്തുവാൻ സാധിക്കുമായിരുന്നില്ല. മുഛലും മാതാപിതാക്കളും അവരുടെ അപേക്ഷ ചെവിക്കൊള്ളുകയും 2000 മാർച്ച് മാസത്തിൽ തെരുവിലെ ഒരു കച്ചവടക്കാരന്റെ വാഹനം സ്റ്റേജായി ഉപയോഗിച്ച് ഷോ നടത്തുകയും ഏകദേശം 51,000 രൂപയോളം ചികിത്സാ ചിലവിനായി സംഭരിക്കുകയും ചെയ്തു. ഈ വിവരങ്ങൾ ഒരു ബാംഗ്ലൂർ ബെയ്സ്ഡ് കാർഡിയോളജിസ്റ്റായ ദേവി പ്രസാദ് ഷെട്ടിയുടെ ശ്രദ്ധയിലപ്പെടുകയും അദ്ദേഹം ചിലവേതുമില്ലാതേ ലോകേഷിന്റെ ശസ്ത്രക്രിയ നടത്താമെന്നു സമ്മതിക്കുകയും ചെയ്തു. അതിൽപ്പിന്നെ മുഛലിന്റെ മാതാപിതാക്കൾ ലോകേഷിനേപ്പോലുള്ള രോഗികളായ കുട്ടികൾക്ക് ചികിത്സയ്ക്കുള്ള പണം ഡൊണേറ്റ് ചെയ്യാൻ തയ്യാറാണെന്ന് ലോക്കൽ പത്രങ്ങളിൽ പരസ്യം ചെയ്തു. ലോകേഷിനെപ്പോലെ ഹൃദയശസ്ത്രക്രിയ്ക്കു ധനസഹായം വേണ്ട 33 കുട്ടികളുടെ ലിസ്റ്റ് തയ്യാറായിരുന്നു.

ഏതാനും സ്റ്റേജ് ഷോകൾ നടത്തപ്പെടുകയും അതിൽനിന്ന് 225,000 രൂപ കളക്ഷനായി ലഭിക്കുകയും ചെയ്തു. ബംഗാളുരുവിലെയും ഇൻഡോറിലെയും ആശുപത്രികളിൽ ഈ പണം ഉപയോഗിച്ച് 5 കുട്ടികളുടെ ഹൃദയശസ്ത്രക്രിയ നടത്തി. കുട്ടികളെ ചികിത്സിക്കാനുള്ള ഉദ്യമങ്ങളിൽ മുഛലിനെ സഹായിക്കുന്നതിന് ഇൻഡോറലെ T. CHOITHRAM HOSPITAL ശസ്ത്രക്രിയയുടെ ചെലവ് പകുതിയായി കുറച്ചു കൊടുത്തു, 80,000 രൂപയിൽ നിന്ന് 40,000 രൂപയിലേയ്ക്കു്. അവിടുത്തെ തന്നെ ഒരു സർജനായ ധിരാജ് ഗാന്ധി, മുഛൽ ഇടപെട്ടിരിക്കുന്ന കേസുകളിൽ താൻ ഫീസു വാങ്ങുന്നതല്ല എന്നു തീരുമാനമെടുത്തു.

2000 മുതൽ മുഛൽ ഭാരതത്തിലും വിദേശങ്ങളിലുമായി ഏതാനും ചാരിറ്റി ഷോകൾ നടത്തി. ഹിന്ദിയിൽ ഇതിന് "ദിൽ സേ ദിൽ തക്" എന്നും ഇംഗ്ലീഷിൽ - "സേവ് ലിറ്റിൽ ഹാർട്ട്‍സ്" എന്നുമാണ് പേരു നൽകിയിരുന്നത്. അവരുടെ ഇളയസഹോദരനും (പലാഷ് മുഛൽ) ഇതേ ഷോകളിൽ കിഡ്നി പ്രശ്നങ്ങളുള്ള കുട്ടികളെ സഹായിക്കുന്നതിനു വേണ്ടി സഹകരിച്ചിരുന്നു.  ഓരോ പരിപാടികളിലും ഏറ്റവും കുറഞ്ഞത് 40 പാട്ടുകളെങ്കിലും പാടുകയായിരുന്നു പതിവ്. ഇതിൽ പോപ്പുലർ ബോളിവുഡ് ഗാനങ്ങൾ, ഗസലുകൾ, ഭജനകൾ എന്നിവ ഉൾപ്പെടുത്താറുണ്ട്. ഹിന്ദി കൂടാതെ, സംസ്കൃതം, ഗുജറാത്തി, ഒറിയ, ആസാമീസ്, രാജസ്ഥാനി, ബംഗാളി, ഭോജ്പുരി, പഞ്ചാബി, മറാത്തി, കന്നട, തെലുങ്ക്, തമിഴ്, സിന്ധി എന്നവയുൾപ്പെടെ 17 വിവിധ ഭാക്ഷകളിൽ അവർ ഗാനങ്ങൾ ആലപിക്കുന്നു. 2001 ൽ മഛൽ ഗുജറാത്ത് ഭൂകമ്പത്തിൽപ്പെട്ടവരെ സഹായിക്കുവാൻ വിവിധ സംഗീത പരിപാടികളിലൂടെ 10 ലക്ഷം രൂപ സമാഹരിച്ചു. 2003 ജൂലൈ മാസത്തിൽ ഹൃദയത്തിന് തകരാറുള്ള രണ്ടുവയസ്സുകാരിയായ പാകിസ്താനി പെൺകുട്ടിയുടെ കുടുംബത്തിന് തന്റെ ചാരിറ്റി സംഘടനയുടെ സാമ്പത്തിക സഹായം വാഗ്ദാനം ചെയ്തു.  പലക്കിന്റെ ചാരിറ്റി സംഘടനയുടെ പേര് പലക്ക് മുഛാൽ ഹാർട്ട് ഫൌണ്ടേഷൻ എന്നാണ്. ഈ സംഘടന 2006 വരെ ഏകദേശം ഇരുന്നൂറോളം കുട്ടികളുടെ ഹൃദയശസ്ത്രക്രിയകൾക്ക് സാമ്പത്തിക സഹായങ്ങൾ നല്കി.  2006 അവസാമായപ്പോഴേയ്ക്കും പലക്കിന്റെ ചാരിറ്റി സംഘടന 1.2 കോടി രൂപ സ്വരൂപിക്കുകയും അത് 234 കുട്ടികളുടെ ജീവൻ രക്ഷിക്കുവാൻ ഉപകാരപ്പെടുത്തുകയും ചെയ്തു. പണത്തിന്റെ കുറവു കൊണ്ടു കുട്ടികളുടെ ശസ്ത്രക്രിയകൾ മുടങ്ങാതെയിരിക്കുവാൻ ഇൻഡോറിലെ ഭണ്ഡാരി ഹോസ്പിറ്റൽ പലക്ക് മുഛലിന്റെ ചാരിറ്റിയ്ക്ക് 10 ലക്ഷം രൂപയുടെ വരെ ഓവർ ഡ്രാഫ്റ്റ് അനുവദിച്ചിട്ടുണ്ട്.  സ്റ്റാർ ഗോൾഡ് ചാനൽ അവരുടെ "രംഗ് ദേ ബസന്തി സലാം" (സല്യൂട്ട് ടു കളർ ഓഫ് സാക്രിഫൈസ്) എന്ന പരിപാടിയിൽ സംപ്രേക്ഷണം ചെയ്ത 10 വീരകഥകളിൽ ഒന്ന് പലക്കിന്റേതായിരുന്നു. 2009 ആയപ്പോഴേയ്ക്കും പലക്ക മുഛൽ ഏകദേശം ലോകത്തിന്റെ വിവിധ ഭാഗങ്ങളിലായി 1,460 ഷോകൾ ചാരിറ്റിയുടെ ഭാഗമായി നടത്തുകയും ഇതിൽ നിന്ന് 1.71 കോടി രൂപ പലക്ക് മുഛാൽ ഹാർട്ട് ഫൌണ്ടേഷനു വേണ്ടി സ്വരൂപിച്ചു. ഈ ഫണ്ട് 338 കുട്ടികളുടെ ചികിത്സയ്ക്ക് ഉപകരിച്ചു. 

മുഛലിനോ അവരുടെ കുടുംബത്തിനോ ചാരിറ്റി ഷോകളിൽ നിന്നും ഏതെങ്കിലും സാമ്പത്തിക ആനുകൂല്യങ്ങൾ ലഭിക്കുന്നില്ല, എന്നാൽ അവരുടെ പരിശ്രമത്താലോ സഹായത്താലോ കൂടുതൽ മെച്ചപ്പെടുന്ന ഓരോ കുട്ടിയുടേയും പേരിൽ അവൾക്ക് ഒരു പാവയെ ലഭിക്കുന്നു.

2011 മുതൽ ഒരു ബോളിവുഡിൽ ഒരു പ്രൊഫഷണൽ പിന്നണിഗായികയായി മാറിയെങ്കിലും അവൾ ഹൃദ്രോഗികളായ കുട്ടികളെ സഹായിക്കുന്നതു തുടർന്നു. 2016 വരെ അവൾ സ്വരൂപിച്ച ഫണ്ടുപയോഗിച്ച് 800 ലധികം കുട്ടികൾക്കു ചികിത്സാസഹായം നല്കുവാൻ സാധിച്ചു.

ചെറുപ്പ കാലം മുതൽ പലക് മുഛൽ ബോളിവുഡ് ഗായികയാകുക എന്നുള്ള സ്വപ്നം മനസ്സിൽ കൊണ്ടു നടന്നിരുന്നു. സിനിമാസംബന്ധിയല്ലാത്ത 6 ആൽബങ്ങൾ കുട്ടിക്കാലത്തും ടീനേജിലുമായി അവരുടേതായി പുറത്തിറങ്ങിയിരുന്നു. 2001 ൽ തൻറെ ഒമ്പതാമത്തെ വയസിൽ മുച്ഛൽ ആദ്യത്തെ ആല്ബം "Child For Children" ടിപ്സ് മ്യൂസിക്കിൻറെ പേരിൽ പുറത്തിറക്കിയിരുന്നു. 2003 ല് രണ്ടാമത്തെ ആല്ബം ""Palken"" റിലീസ് ചെയ്തു.  പിന്നീടുള്ള വര്ഷങ്ങളില് Aao Tumhe Chand Per Le Jaaye, Beti Hu Mahakal Ki, Dil Ke Liye എന്നീ ആല്ബങ്ങളും പുറത്തിറങ്ങി. 2011 ല് അവളുടെ "ജയ് ജയ് ദേവ് ഗണേഷ്" എന്ന ആൽബം T-സീരിസ് പുറത്തിറക്കി. ബോളിവുഡില് കൂടുതല് അവസരങ്ങള് ലഭിക്കുന്നതിന് മുഛല് 2006 അവസാനം ഇന്ഡോറില് നിന്നു മുംബെയിലേക്ക് താമസം മാറ്റി. ബോളിവുഡിലെ ആദ്യഗാനം 2011 ഒക്ടോബറിൽ "Damadamm!, എന്ന ചിത്രത്തിലായിരുന്നു. ശ്രോതാക്കളില് നിന്ന് ആ ഗാനത്തിന് വളരെ മികച്ച പ്രതികരണങ്ങളാണ് ലഭിച്ചത്. ഒരു മാസത്തിനു ശേഷം രണ്ടാമത്തെ ഗാനം Na Jaane Kabse എന്ന ചിത്രത്തിലെ "Pyaar Ke Silsile" എന്ന ഗാനമായിരുന്നു.  Na Jaane Kabse യുടെ സംഗീതത്തിനും ചിത്രത്തിനു തന്നെയും മോശം പ്രതികരണങ്ങളാണു ലഭിച്ചത്.  നടൻ സല്മാന്ഖാനുമായി പലക്കിനു മുന്പരിചയം ഉണ്ടായിരുന്നു. സല്മാന്ഖാന് അവളെ സംഗീതസംവിധായകന് Sajid-Wajid ന്റെ അടുത്തേയ്ക്ക് പറഞ്ഞവിടുകയു Veer എന്ന ചിത്രത്തിലേയ്ക്കു ശുപാറ്ശ ചെയ്യുകയും ചെയ്തു. സല്മാന്ഖാന് തന്നെ Yash Raj Banner ലേയ്ക്കും പലക്കിനെ ശുപാറ്ശ ചെയ്തു. KK യോടൊപ്പം ആലപിച്ച "Laapata" എന്ന ഗാനം, യാഷ് രാജ് ബാനറിന്റെ ഏക് താ ടൈഗര് എന്ന ബ്ലോക്ബസ്റ്റര് ചിത്രത്തിൽ ഉൾപ്പെടുത്തിയിരുന്നു. സിനിമയില് ഈ ഗാനരംഗത്ത് പ്രത്യക്ഷപ്പെട്ടത് സല്മാന്ഖാനും കത്രീനകൈഫുമായിരുന്നു. ഈ ഗാനം ഒരു വമ്പൻ ഹിറ്റായി മാറുകയും അവർ ബോളിവുഡിലെ പിന്നണിഗായികയായി അറിയപ്പെട്ടു തുടങ്ങകുയും ചെയ്തു.

2012 ൽ "ഫ്രം സിഡ്നി വിത്ത് ലൌ" എന്ന ചിത്രത്തിലെ "Nainon Ne Nainon Se" എന്ന ഗാനവും ശ്രോതാക്കൾക്കിടയിൽ ഏറെ മതിപ്പുളവാക്കിയ ഗാനമായിരുന്നു. 2013 ൽ മുഛൽ, മിധുൻ, ജീത് ഗാംഗുലി എന്നിവർ സംഗീതസംവിധാനം ചെയ്ത രണ്ടു ഗാനങ്ങൾ "Aashiqui 2" എന്ന ചിത്രത്തിൽ ആലപിച്ചിരുന്നു. ഏക് ഥാ ടൈഗറിലെ ഗാനങ്ങൾക്കു ശേഷമുള്ള അടുത്ത ഹിറ്റായിരുന്നു ഈ ചിത്രത്തിലെ "Chahun Main Yaa Na" എന്ന ഗാനം. "ആഷിഖ്വി 2"  ഗാനങ്ങൾക്കു ശേഷം മുഛൽ യുവജനങ്ങളുടെ ഇടയിൽ പ്രിയപ്പെട്ട ഗായികയായി മാറി.  2013 ഏപ്രിൽ മാസത്തിൽ ബംഗാളി ചിത്രമായ റോക്കി എന്ന ചിത്രത്തിനുവേണ്ടി ആലപിച്ച "Tui Borsha Bikeler Dheu" ഗാനം ശ്രദ്ധിക്കപ്പെട്ടു. ബോളിവുഡിലെ ഒരു ഗായകയായി അരങ്ങേറ്റം കുറിച്ച ശേഷം ഹിമേഷ് റെഷാമിയയുടെ മിക്കവാറും എല്ലാ ചിത്രങ്ങളിലും അവർ പാട്ടുകൾ പാടിയുരുന്നു. 2014 ൽ മിഖാസിംഗിനൊപ്പം ഹിമേഷിന്റെ സംഗീതസംവിധാനത്തിൽ  കിക്ക് എന്ന ചിത്രത്തിലെ  "ജുമ്മേ കി രാത്ത്" എന്ന ഗാനവും ചിത്രം തന്നെയും ആ വർഷത്തെ വമ്പൻ ഹിറ്റായിരുന്നു. അതേ ഗാനം വീണ്ടും സൽമാൻഖാനോടൊപ്പം പാടിയത് ചിത്രത്തിൽ ഉൾപ്പെടുത്തി. 2015 ലെ സൽമാൻഖാൻ ചിത്രമായ പ്രേം രത്തൻ ധൻ പായോയിലെ പ്രധാന ഗായിക മുഛൽ ആയിരുന്നു. ഈ ചിത്രത്തിന്റെയും സംഗീതസംവിധാനം ഹിമേഷ് റെഷാമിയ ആയിരുന്നു. 2016 ൽ അമാൽ മാല്ലിക്കിൻറ സംഗീതസംവിധാനത്തിൽ "" എന്ന ഹിന്ദി ചിത്രത്തിലെ "കോൻ തുഛെ" എന്ന ഗാനം ആ വർഷത്തെ ഏറ്റവും മികച്ച ഫീമെയിൽ വോയിസ് ആയിരുന്നു. ഏകദേശം 150 ൽപ്പരം ഗാനങ്ങൾ മുഛൽ ആലപിച്ചിട്ടുണ്ട്. അവരുടെ ഗാനങ്ങളിൽ ബഹു ഭൂരിപക്ഷവും ഹിമേഷ് റെഷാമിയ, ഗാംഗുലി, മിതുൻ, അമാൽ മല്ലിക് എന്നിവരുടേതാണ്.

വിക്കിപീഡിയ-ഇംഗ്ലീഷ് (കോപ്പി)


</doc>
<doc id="348199" url="https://ml.wikipedia.org/wiki?curid=348199" title="തീവയറൻ നീർചൊറിയൻ">
തീവയറൻ നീർചൊറിയൻ

പശ്ചിമഘട്ടതദ്ദേശവാസിയായ ഒരു തവളയാണ് തീവയറൻ നീർചൊറിയൻ അഥവാ Malabar Torrent Toad (Black Torrent Toad , Ornate Toad). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ ഭീഷണി നേരിടുന്ന ജീവികൾ എന്നാണ്.

ബ്രഹ്മഗിരി മലനിരകൾ, കൂർഗ്, കുതിരമുഖ് ദേശീയോദ്യാനം, മധുവനം എസ്റ്റേസ്റ്റ്, ദേവനം, ഗൂഡല്ലൂർ എന്നിവിടങ്ങളിൽ നിന്നും ഇതിനെ കണ്ടെത്തിയിട്ടുണ്ട്.


</doc>
<doc id="348205" url="https://ml.wikipedia.org/wiki?curid=348205" title="സൈക്കിളിംഗ്‌">
സൈക്കിളിംഗ്‌

വിനോദം,വ്യായാമം, വിശ്രമം എന്നിവയ്ക്കായി സൈക്കിൾ ഗതാഗതത്തിന് ഉപയോഗിക്കുന്നതിനാണ് സൈക്കിളിംഗ് എന്ന് പറയുന്നത്. ബൈസൈക്കിളിംഗ്, ബൈക്കിംഗ് എന്നീ പേരുകളിലും ഇത് അറിയപ്പെടുന്നുണ്ട്. സൈക്കിളിംഗിൽ ഏർപ്പെട്ടിരിക്കുന്ന വ്യക്തികളെ സൈക്കിളിസ്റ്റ് എന്നും ബൈക്കേഴ്‌സ് എന്നും വിളിക്കുന്നു. ചുരുക്കി, സാധാരണയായി ബൈസൈക്കിളിസ്റ്റ് എന്നും വിളിക്കാറുണ്ട്. 19 ആം നൂറ്റാണ്ടിൽ അവതരിപ്പിക്കപ്പെട്ട സൈക്കിൾ ഇന്ന ലോകത്ത് ഏകദേശം ഒരു ബില്ല്യൺ ഉണ്ടെന്നാണ് കണക്ക്. പ്രായോഗിക ഗതാഗതത്തിനായി പലരാജ്യങ്ങളിലും സാധാരണയായി ഉപയോഗിക്കുന്നത് സൈക്കിളുകളാണ്.

സൈക്കിളുകളുടെ വരവോടെ താമസിയാതെ തന്നെ സൈക്കിൾ റൈസിങ് മത്സരങ്ങളും ലോകത്തിന്റെ പല ഭാഗങ്ങളിലും സ്വതന്ത്രമായി നടത്താൻ ആരംഭിച്ചിട്ടുണ്ട്.
വളരെ കൂടുതൽ സൈക്കിൾ റൈസിങ്ങുകൾ നടന്ന 1980കളാണ് സൈക്കിളിങ്ങിന്റെ സുവർണ കാലഘട്ടമായി അറിയപ്പെടുന്നത്. യൂറോപ്പ്, ആമേരിക്ക, ജപ്പാൻ എന്നിവിടങ്ങളിലാണ് ഈ കാലഘട്ടത്തിൽ നിരവധി മത്സരങ്ങൾ നടന്നത്.


</doc>
<doc id="348211" url="https://ml.wikipedia.org/wiki?curid=348211" title="കാലിഗ്രാഫി">
കാലിഗ്രാഫി

അക്ഷരങ്ങളുടെ പ്രത്യേകരീതിയിലുള്ള ക്രമീകരണത്തിലൂടെ മനോഹരമായ ചിത്രമാക്കി മാറ്റുന്ന കലയാണ് കലിഗ്രഫി. ഒന്നാം നൂറ്റാണ്ടോടെ തന്നെ റോമൻ കൊത്തുപണികളിൽ ലാറ്റിൻ അക്ഷരമാല കൊണ്ടുള്ള കലിഗ്രഫി കാണാൻ കഴിയും . നാലും, അഞ്ചും നൂറ്റാണ്ടുകൾക്കു മുൻപേ തന്നെ ബൈബിൾ പകർത്തിയെഴുതുന്നതിൽ കലിഗ്രഫി ഉപയോഗിച്ചിരുന്നു. പ്രധാനമായും അറബിഭാഷയിലാണ് ഈ കലാരൂപം കൂടതലായി ഉപയോഗിച്ചുവരുന്നത്. ചൈനീസ് നാഗരികതയിലും കലിഗ്രഫി ഉണ്ടായിരുന്നെങ്കിലും അക്ഷരങ്ങളെ ഒറ്റയൊറ്റയായി മാത്രമാണ് ഉപയോഗിച്ചിരുന്നത്. ഖുർആൻ രേഖപ്പെടുത്തുന്നതിനുവേണ്ടി അറബി ലിപി വ്യാപകമായി ഉപയോഗിക്കാൻ തുടങ്ങിയപ്പോൾ ആരംഭിച്ച ലിപി പരിഷ്ക്കരണ ശ്രമങ്ങളിൽ നിന്നുമാണ് അറബി കലിഗ്രഫി രൂപപ്പെട്ടു വന്നത്. ഖുർആൻ പ്രതികൾ, മദ്രസകൾ, പള്ളികൾ, എന്നിവ അലങ്കരിക്കുന്നതിന് ചിത്രങ്ങളുടെ രൂപത്തിൽ കലിഗ്രഫി ഉപയോഗിക്കുന്നു.

അക്ഷരങ്ങൾ ഉപയോഗിച്ചു തീർക്കുന്ന കലയാണ്‌ കാലിഗ്രാഫി. വിവിധ എഴുത്ത് ഉപകരണങ്ങൾ ഉപയോഗിച്ച് അക്ഷരങ്ങൾ രൂപകൽപന ചെയ്ത് എഴുതുന്നതാണ് ഇത്. 

പരമ്പരാഗത കാലിഗ്രാഫിയും ടൈപ്പോഗ്രാഫിയും വ്യത്യസ്തമാണു, എന്നാൽ ഒരു കാലിഗ്രാഫർ രണ്ടും ഉപയോഗിച്ചേക്കാം. 

മനുഷ്യഭാഷണത്തിലെ വാക്കുകളിലെ ഓരോ ശബ്ദഭാഗങ്ങൾക്കും പ്രത്യേകം ആലേഖനരീതികൾ ഉപയോഗിച്ചുകൊണ്ടാണു ലിപികൾ പ്രചാരത്തിലായത്. ഇവ കൂടുതൽ ചിട്ടപ്പെടുത്തലുകൾക്കു വിധേയമായതോടെ എഴുത്തുവിദ്യ പഠിക്കലും പഠിപ്പിക്കലും എളുപ്പമായി. വിവിധ ഭാഷകൾ നിലവിലായിക്കഴിഞ്ഞതുകൊണ്ടുതന്നെ വിവിധ ലിപികളും ലോകത്തിൽ പലയിടത്തായി രൂപം കൊണ്ടു.


പെന്നും ബ്രഷുമാണ് ഒരു കാലിഗ്രാഫർക്ക് വേണ്ട അടിസ്ഥാന ഉപകരണങ്ങൾ. പറന്ന, ഉരുണ്ട, കൂർത്ത നിബ്ബുകളുള്ള കാലിഗ്രാഫി പെന്നുകളുണ്ട്. ചില അലങ്കാര പ്രവർത്തനങ്ങൾക്കായി ഒന്നിലധികം നിബ്ബുകളുള്ള പെന്നുകൾ, സ്റ്റീൽ ബ്രഷുകൾ എന്നിവ ഉപയോഗിക്കാറുണ്ട്. ഫെൽറ്റ്-ടിപ് പെന്നുകളും ബോൾപോയിന്റ് പെന്നുകളും ഉപയോഗിക്കാറുണ്ട്.
എച്ച്.ജി. വെൽസിൻറെ വാദമനുസരിച്ച് എഴുത്തിന് "ഒത്തുതീർപ്പുകളും കരാറുകളും നിയമങ്ങളും ശാസനങ്ങളും 
രേഖയാക്കാനുള്ള കഴിവുണ്ട്. ഇത് പഴയകാല നഗരരാഷ്ട്രങ്ങളേക്കാൾ വളരെക്കൂടുതൽ വളരാൻ രാജ്യങ്ങളെ പര്യാപ്തമാക്കി. തുടർച്ചയായ ചരിത്രപരമായ ഒരു അവബോധം സാദ്ധ്യമാക്കിയത് എഴുത്താണ്. പുരോഹിതന്റെയോ രാജാവിന്റെയോ ഉത്തരവും അവരുടെ മുദ്രയും അവരുടെ കാഴ്ച്ചയ്ക്കും ശബ്ദത്തിനുമപ്പുറത്ത് ചെല്ലാനും അവരുടെ മരണത്തിനു ശേഷവും അവശേഷിക്കാനും സാദ്ധ്യതയുണ്ടായി"

പാശ്ചാത്യ കാലിഗ്രാഫി ലാറ്റിൻ എഴുത്ത് വഴി മനസ്സിലാക്കാവുന്നതാണ്. യൂറോപ്പ്, ഈസ്റ്റ് ഏഷ്യ, സൗത്ത് ഏഷ്യ, എന്നിവിടങ്ങളിലെ കാലിഗ്രാഫികളെല്ലാം വ്യത്യസ്തമാണ്.

ഭാഷയെ ഒരു കൂട്ടം ചിഹ്നങ്ങളോ പ്രതീകങ്ങളോ ഉപയോഗിച്ച് രേഖപ്പെടുത്തുന്നതാണ് എഴുത്ത്. ഗുഹാചിത്രങ്ങൾ തുടങ്ങിയ ചിത്രണങ്ങളും കാന്തികനാടയിൽ രേഖപ്പെടുത്തിയ ഭാഷണവും എഴുത്തിൽ നിന്ന് ഭിന്നമാണ്.

സാധനക്കൈമാറ്റങ്ങൾ കുറിച്ചുവെക്കേണ്ടിവന്നതിൻറെ ഫലമായാണ് എഴുത്ത് രൂപപ്പെട്ടത്. ഉദ്ദേശ്യം ബി.സി. 4-ആം സഹസ്രാബ്ദത്തിൽ വാണിജ്യവും അതിന്റെ നടത്തിപ്പും ഓർമ്മയിൽ സൂക്ഷിക്കാനാവാത്ത വിധം സങ്കീർണ്ണമാകുകയും എഴുത്ത് ക്രയവിക്രയങ്ങൾ രേഖപ്പെടുത്തുന്നതിനും സ്ഥിരമായ രൂപത്തിൽ അവതരിപ്പിക്കുന്നതിനും കൂടുതൽ ആവശ്യമായിവരികയും ചെയ്തു. മദ്ധ്യഅമേരിക്കയിൽ എഴുത്ത് രൂപപ്പെട്ടത് കാലഗണന, ചരിത്രസംഭവങ്ങൾ രേഖപ്പെടുത്തുകയെന്ന രാഷ്ട്രീയാവശ്യം എന്നിവക്ക് വേണ്ടിയാണെന്ന് കരുതുന്നു.

അറിയപ്പെടുന്ന ആദ്യത്തെ എഴുത്തുരീതി സുമേരിയ (യൂഫ്രട്ടീസ് - ടൈഗ്രീസ് നദീതടങ്ങൾ)യിൽ നിന്നാണു കണ്ടെത്തിയിട്ടുള്ളത്. മുദ്രകളുണ്ടാക്കി ആവശ്യാനുസരണം നനവുള്ള കളിമൺ കട്ടകളിൽ അമർത്തിയെടുത്തു ഉണക്കി സൂക്ഷിക്കുകയായിരുന്നു അന്നു ചെയ്തിരുന്നത്. സമാനമായ രീതി സിന്ധുനദീതടത്തിലെ ഹാരപ്പൻ- മൊഹഞ്ജദാരൊ സംസ്കാരത്തിലും കണ്ടെത്തിയിട്ടുണ്ട്. തുടർന്ന് സുമേർ പ്രദേശങ്ങളിൽ മുളംകമ്പുകൾകൊണ്ട് കളിമൺഫലകങ്ങളിൽ നേരിട്ടെഴുതുന്ന രീതി നടപ്പിലായി. ഈജിപ്തിൽ ഹീറൊഗ്ലിഫിക് എന്നു പറയുന്ന ചിത്രലിപികൾ പുരാതനകാലത്തു ഉപയോഗത്തിലിരുന്നു. ജന്തുക്കളുടേയും പക്ഷികളുടേയും മറ്റു വസ്തുക്കളുടേയും ചിത്രങ്ങളും അവയുടെ സങ്കലനങ്ങളും ഇതിനു ഉപയോഗിച്ചുവന്നു. പിരമിഡ്ഡുകളിലും ക്ഷേത്രങ്ങളിലും മറ്റും ഇങ്ങനെയാണു എഴുതിവന്നിരുന്നത്.


</doc>
<doc id="348212" url="https://ml.wikipedia.org/wiki?curid=348212" title="തിരുപ്പതി റെയിൽവേ സ്റ്റേഷൻ">
തിരുപ്പതി റെയിൽവേ സ്റ്റേഷൻ

ഇന്ത്യൻ സംസ്ഥാനമായ ആന്ധ്ര പ്രദേശിൽ സ്ഥിതിചെയ്യുന്ന തീരുപ്പതിയിലെ റെയിൽവേ സ്റ്റേഷനാണ് തിരുപ്പതി മെയിൻ റെയിൽവേ സ്റ്റേഷൻ. ചിറ്റൂർ ജില്ലയിലെ തിരുമല വെങ്കടേശ്വര ക്ഷേത്രത്തിൽ വരുന്ന തീർഥാടകരുടെ സ്ഥിരം യാത്രാപാതയാണ് തിരുപ്പതി റെയിൽവേ സ്റ്റേഷൻ.

ആന്ധ്രാപ്രദേശിലെ ചിറ്റൂർ ജില്ലയിലുള്ള തിരുപ്പതി എന്ന പ്രദേശത്ത് സ്ഥിതി ചെയ്യുന്ന പ്രസിദ്ധ ക്ഷേത്രമാണ് തിരുമല വെങ്കടേശ്വര ക്ഷേത്രം. വിഷ്ണുവിനെ ഇവിടെ വെങ്കടേശ്വര സ്വാമിയെന്ന രൂപത്തിൽ ആരാധിക്കുന്നു. തിരുമലയിലെ ഏഴ് കുന്നുകളിൽ ഒന്നിലാണ് ക്ഷേത്രം സ്ഥിതി ചെയ്യുന്നത്. അതിനാൽ ക്ഷേത്രം സപ്തഗിരി എന്ന് അറിയപ്പെടുന്നു. ക്ഷേത്രത്തിൽ മുഖ്യപ്രതിഷ്ഠയായ വെങ്കടേശ്വരൻ ബാലാജി, ശ്രീനിവാസൻ, ഗോവിന്ദൻ എന്നീ പേരുകളിലും അറിയപ്പെടുന്നു.

1891-ൽ സൗത്ത് ഇന്ത്യൻ റെയിൽവേ കമ്പനി സൗത്ത് ആർക്കോട്ട് ജില്ലയിൽനിന്നും കാട്പാടി, ചിറ്റൂർ വഴി പകാല വരെ മീറ്റർ ഗേജ് ലൈൻ ആരംഭിച്ചു. അതിനുശേഷം തിരുപ്പതി വഴി പോകുന്ന കട്പടി – ഗുഡൂർ ലൈൻ ബ്രോഡ് ഗേജ് ആക്കി. 

ഗുണ്ടക്കൽ റെയിൽവേ ഡിവിഷനിൽ എ1 വിഭാഗം സ്റ്റേഷനായാണ്‌ തിരുപ്പതി റെയിൽവേ സ്റ്റേഷനെ തരംതിരിച്ചിരിക്കുന്നത്. ഇന്ത്യൻ റെയിൽവേയുടെ ഏറ്റവും കൂടുതൽ ബുക്കിംഗ് വരുന്ന ആദ്യ 100 സ്റ്റേഷനുകളിൽ ഒന്നാണ് തിരുപ്പതി റെയിൽവേ സ്റ്റേഷൻ. 

തിരുപ്പതി റെയിൽവേ സ്റ്റേഷനിൽ 5 പ്ലാറ്റ്ഫോമുകളാണ് ഉള്ളത്, ഓരോന്നിലും 24 കോച്ചുകളുള്ള ട്രെയിനുകൾ കൈകാര്യം ചെയ്യാം. എല്ലാ പ്ലാറ്റ്ഫോമുകളിലും എസ്കലേറ്റർ സൗകര്യം ലഭ്യമാണ്. എല്ലാ ദിവസവും തിരുപ്പതി റെയിൽവേ സ്റ്റേഷൻ 45 ജോഡി ട്രെയിനുകളെ കൈകാര്യം ചെയ്യുന്നു. 



</doc>
<doc id="348226" url="https://ml.wikipedia.org/wiki?curid=348226" title="സുന്ദരി ഉത്തം ചന്ദാനി">
സുന്ദരി ഉത്തം ചന്ദാനി

സിന്ധി ഭാഷയിൽ എഴുതുന്ന ഒരു ഭാരതീയ എഴുത്തുകാരിയായിരുന്നു സുന്ദരി ഉത്തം ചന്ദാനി (Sundri Uttamchandani). (28 സെപ്റ്റംബർ 1924 – 8 ജൂലൈ 2013) . എ ജെ ഉത്തം എന്ന എഴുത്തുകാരന്റെ പത്നിയാണ്. 

സിന്ധിഭാഷയിലെ വിച്ചോരോ എന്ന പുസ്തകത്തിന് അവർക്ക് 1986ലെ സാഹിത്യ അക്കാദമി പുരസ്കാരം ലഭിച്ചു. ഒമ്പതു ചെറുകഥകളുടെ സമാഹാരമായിരുന്നു ആ പുസ്തകം. 

സുന്ദരി ഉത്തം ചന്ദാനി 28 സെപ്റ്റംബർ 1924 ൽ ഹൈദരാബാദ് സിന്ധിൽ (ആ സ്ഥലം ഇപ്പോൾ പാകിസ്താനിൽ) ജനിച്ചു. ബ്രിട്ടീഷുകാർ സിന്ധ് കയ്യടക്കുന്നതിനു മുമ്പെ സിന്ധിന്റെ തലസ്ഥാനം ഹൈദരാബാദ് ആയിരുന്നു. കൂട്ടുകുടുംബത്തിനൊപ്പം ജീവിച്ചിരുന്ന സുന്ദരി ചെറുപ്പത്തിൽത്തന്നെ നാടോടിക്കഥകളും പുരാണകഥകളും കേട്ടാണ് വളർന്നത്. കോളേജിൽ പഠിക്കുന്ന സമയത്ത് “ബഹാദൂർ മാവോ ജീ ബഹാദൂർ ദീദാ”(A brave daughter of a brave mother(ധീരയായ അമ്മയുടെ ധീരയായ മകൾ)) എന്ന കഥ തർജ്ജമ ചെയ്തുകൊണ്ടാണ് സാഹിത്യരംഗത്തേക്കു പ്രവേശിക്കുന്നത്. 

1953ൽ അവരുടെ ആദ്യത്തെ നോവൽ കിരാന്ദർ ദീവാരൂം പ്രസിദ്ധീകരിച്ചു. ആ നോവൽ പല ഭാഷകളിലേക്കും വിവർത്തനം ചെയ്യപ്പെട്ടു. അവരുടെ രണ്ടാമത്തെ നോവൽ “പ്രീത് പുരാനി, രീത് നിരാലി” 1956ൽ ഇറങ്ങി. അതും വളരെ പ്രസിദ്ധിയാർജ്ജിച്ചു. നോവലുകളല്ലാതെ, അവർ കുറേ ചെറുകഥകളും എഴുതിയിട്ടുണ്ട്. അവരുടെ ആദ്യത്തെ കഥയായ മമത 1952ൽ ചെറുകഥാമത്സരത്തിൽ ഒന്നാം സ്ഥാനം നേടിയിരുന്നു. 1954 ൽ കോശൻ എന്ന അവരുടെ ചെറുകഥ സമ്മാനം നേടി. അറുപതുകളുടെ ആദ്യത്തിൽ കഹാനി എന്ന മാസികയേർപ്പെടുത്തിയ ചെറുകഥാമത്സരത്തിൽ സുന്ദരിയുടെ ചെറുകഥയായ ഖീർ ബാരിയാ ഹത്രാ ഒന്നാം സമ്മാനം നേടി. ആ കഥ 1960ൽ കഹാനി മാസികയിൽ പ്രസിദ്ധീകരിച്ചിരുന്നു. നാലു കവിതാസമാഹാരങ്ങളും അവരുടേതായുണ്ട്. 

1946ൽ എഴുത്തു തുടങ്ങിയ അവർ 200 ചെറുകഥകളും 2 നോവലുകളും 12 ഏകാംഗനാടകങ്ങളും എഴുതി. ഏകദേശം 500 ലേഖനങ്ങളും 200 കവിതകളും അവരുടേതായുണ്ട്. അമൃതാ പ്രീതം, മാക്സിം ഗോർക്കി, കൃഷ്ണചന്ദ്ര, തുടങ്ങിയ പല എഴുത്തുകാരുടേയും കൃതികൾ വിവർത്തനം ചെയ്തു. 

അവർ സിന്ധി സാഹിത്യ മണ്ഡലിന്റേയും അഖില ഭാരത് സിന്ധി ബോലി സാഹിത്യസഭയുടേയും ആദ്യകാലപ്രവർത്തകയായിരുന്നു. സിന്ധു നാരി സഭയ്ക്കും സിന്ധു ബാല മന്ദിറിനും അവർ തുടക്കം കുറിച്ചു. 

സോവിയറ്റ് ലാൻഡ് നെഹ്രു പീസ് അവാർഡ്. (രണ്ടു ലക്ഷം രൂപ സമ്മാനത്തുകയും രണ്ടാഴ്ചയ്ക്ക് റഷ്യയിലേക്കുള്ള സന്ദർശനവും)
ഭൂരി എന്ന പുസ്തകത്തിന് ഹിന്ദി ഡയറക്റ്ററേറ്റിന്റെ അവാർഡ്
1985ൽ അഖിൽ ഭാരത് സിന്ധി ബോലി/ സാഹിത്യ സഭയുടെ 10000/- രൂപ പുരസ്കാരം.
1986 ൽ വിച്ചോരോ എന്ന പുസ്തകത്തിന് സാഹിത്യ അക്കാദമി പുരസ്കാരം. 
മഹാരാഷ്ട്ര സർക്കാരിന്റെ ഗൌരവപുരസ്ക്കാരം -ഒരു ലക്ഷം രൂപ സമ്മാനത്തുക
നാഷനൽ കൌൺസിൽ ഫോർ പ്രൊമോഷൻ ഓഫ് സിന്ധി ലാംഗ്വേജ് നൽകിയ ലൈഫ് ടൈം അച്ചീവ്മെന്റ് അവാർഡ്. - 50000/- സമ്മാനത്തുക.
2002ൽ സിന്ധി അക്കാദമി ഡൽഹി നൽകിയ 150000/- രൂപയും പ്രശസ്തിപത്രവും. 



Tunio, Hafeez. "Sundri Uttamchandani: Noted Sindhi fiction writer passes away – The Express Tribune". Tribune.com.pk. Retrieved 10 July 2013.
Sahitya Academy Awards in Sindhi

Lal, Mohan; Amaresh Datta (1992). Encyclopaedia of Indian Literature: Sasay-Zorgot (Volume 5). Sahitya Akademi. p. 4558.

SundriUttam.com

Akhil Bharat Sindhi Boli Ain Sahit Sabha Awards


</doc>
<doc id="348228" url="https://ml.wikipedia.org/wiki?curid=348228" title="രുഖ്‌സാനാ ഖാൻ">
രുഖ്‌സാനാ ഖാൻ

ഒരു പാകിസ്താനി - കനേഡിയയൻ എഴുത്തുകാരിയാണ് രുഖ്‌സാനാ ഖാൻ (Rukhsana Khan). (ഉറുദു: رخسانہ خان‎; ജനനം 1962) . കുട്ടികൾക്കുള്ള കഥയെഴുതുകയും കഥ പറഞ്ഞുകൊടുക്കുകയും ചെയ്യുന്നു.

1952ൽ പാകിസ്താനിലെ ലാഹോറിലാണ് രുഖ്‌സാന ജനിച്ചത്. അവരുടെ മൂന്നാം വയസ്സിൽ അവരുടെ കുടുംബം കാനഡയിലെ ഒന്റാറിയോയിലേക്ക് പോയി. അവിടെ വിദ്യാഭ്യാസം നടത്തിയ അവർ അവിടെയുള്ള കോളേജിൽ നിന്നാണ് ബിരുദം നേടിയത്. ഭർത്താവിനും നാലു കുട്ടികൾക്കുമൊപ്പം കാനഡയിൽ ജീവിക്കുന്നു.

ആഡംസ് വേൾഡ് ചിൽഡ്രൻ വീഡിയോയ്ക്കു വേണ്ടി ഗാനങ്ങളെഴുതിക്കൊണ്ടാണ് എഴുത്താരംഭിക്കുന്നത്. മെസ്സേജ് ഇന്റർനാഷനലിലും കഹാനി മാസികയിലും അവരുടെ കഥകൾ വന്നു. കുട്ടികൾക്കുവേണ്ടി ഒരുപാട് ചിത്രബുക്കുകളും ചെറുകഥകളും നോവലുകളും എഴുതി. 
സൊസൈറ്റി ഓഫ് ചിൽഡ്രൻസ് ബുക്ക് റൈറ്റേഴ്സ് ആൻഡ് ഇല്ലസ്റ്റ്രേറ്റേഴ്സ്, ദി റൈറ്റേഴ്സ് യൂനിയൻ ഓഫ് കാനഡ, എന്നിവയിൽ അംഗമാണ്. 
അവരുടെ പുസ്തകങ്ങൾ ഇറ്റാലിയനും ജാപ്പനീസുമടക്കം പല ഭാഷകളിലേക്കും വിവർത്തനം ചെയ്യപ്പെട്ടിട്ടുണ്ട്.

2011 ൽ ഗോൾഡൻ കൈറ്റ് അവാർഡ് - ബിഗ് റെഡ് ലോലിപ്പോപ്പ് എന്ന പുസ്തകത്തിന്. 2011ൽത്തന്നെ ആ പുസ്തകം ചാർലറ്റ് സൊലോറ്റോ പുരസ്കാരവും നേടി.




"Rukhsana Khan". CANSCAIP Members. Canadian Society of Children's Authors, Illustrators, and Performers (canscaip.org). Archived 2010-07-22. Retrieved 2015-07-31.


</doc>
<doc id="348231" url="https://ml.wikipedia.org/wiki?curid=348231" title="ചെമ്പൻ അരുവിയൻ">
ചെമ്പൻ അരുവിയൻ

പശ്ചിമഘട്ടതദ്ദേശവാസിയായ ഒരു തവളയാണ് ചെമ്പൻ അരുവിയൻ അഥവാ Red Stream Toad (Kerala Stream Toad). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ സാദ്ധ്യതയുള്ള ജീവികൾ എന്നാണ്.


</doc>
<doc id="348249" url="https://ml.wikipedia.org/wiki?curid=348249" title="ഫ്ലാറ്റ് നം. 4ബി">
ഫ്ലാറ്റ് നം. 4ബി

2014ൽ കൃഷ്ണജിത് വിജയന്റെ സംവിധാനത്തിൽ അരുൺ പ്രസാദ് നിർമ്മിച്ച സിനിമയാണ് പ്ലാറ്റ് നം 4ബി. രാജീവ് ആലുങ്കലിന്റെയും റിയാസ് എം റ്റി യുടെയും വരികൾക്ക് നിഖിൽ പ്രഭ യുടെ സംഗീതത്തിൽ യേശുദാസ്, ജി വേണുഗോപാൽ നിഖിൽ പ്രഭ എന്നിവർ പാടിയിരിക്കുന്നു. 

ഫ്ലാറ്റ് നം 4ബി


</doc>
<doc id="348251" url="https://ml.wikipedia.org/wiki?curid=348251" title="സ്വർണ്ണ തോമസ്">
സ്വർണ്ണ തോമസ്

മലയാള സിനിമാരംഗത്തെ ഒരു അഭിനേത്രി ആണ് സ്വർണ്ണ തോമസ്. 2014ലെ ഫ്ലാറ്റ് നം. 4ബി എന്ന ചിത്രത്തിലൂടെ അഭിനയരംഗത്തെത്തി.
ചെല്ലാനം കണ്ടകടവ് അരിപ്പാട്ടുപറമ്പിൽ സാജന്റെ പുത്രിയായി 1995 മെയ് 25നു ജനിച്ച സ്വർണ്ണ തോമസിന് ഡാൻസ് കോറിയോഗ്രാഫർ ആകുന്നതിലായിരുന്നു താല്പര്യം. റായ്ഗഡിൽ ജനിച്ചു വളർന്ന സ്വർണ്ണ 10ആം വയസ്സിൽത്തന്നെ മഹാരാഷ്ട്ര യൂത്ത് ഫെസ്റ്റിവലിൽ ഡാൻസ് ഇനത്തിൽ പങ്കെടുത്തു. 
ഡാൻസ് ഇന്ത്യ ഡാൻസ് എന്ന റിയാലിറ്റി ഷോയിൽ പങ്കെടുത്തിട്ടുണ്ട്. അമൃതടിവിചാനലിൽ വന്ന സൂപ്പർ ഡാൻസർ 2വിലും സ്വർണ്ണ പങ്കെടുത്തു. സീ റ്റിവിയിലെ ചക് ധൂം ധൂം എന്ന ഷോയിലും സ്വർണ്ണ പങ്കെടുത്തു.


</doc>
<doc id="348252" url="https://ml.wikipedia.org/wiki?curid=348252" title="ദിനനാഥ് പതി">
ദിനനാഥ് പതി

പ്രമുഖ ഒഡിയ എഴുത്തുകാരനും ചിത്രകാരനും ചരിത്രകാരനുമായിരുന്നു ദിനനാഥ് പതി. ഒഡിഷയിലെ പരമ്പരാഗത, ആദിവാസി, നാടോടി, ഗ്രാമീണ, സമകാലിക കലാരൂപങ്ങളെക്കുറിച്ച് ഇംഗ്ളീഷ്, ഒഡിയ, ജർമൻ ഭാഷകളിൽ 50ൽപരം പുസ്തകങ്ങൾ രചിച്ചു.ലോകത്തിലെ പല മ്യൂസിയങ്ങളിലും അദ്ദേഹത്തിൻെറ രചനകൾ പ്രദർശിപ്പിച്ചിട്ടുണ്ട്.
ഒറീസയിലെ ദിഘപഹന്തിയിൽ ജനിച്ചു. ചിത്രകലയിൽ ബിരുദം നേടിയശേഷം അദ്ദേഹം ശാന്തിനികേതനിൽനിന്ന് കലാചരിത്രത്തിൽ ഡോക്ടറേറ്റ് നേടി. 1967-72 കാലത്ത് ഭുവനേശ്വറിലെ കേന്ദ്രീയ വിദ്യാലയത്തിൽ പെയിന്റിങ് അധ്യാപകനായി. തുടർന്ന്, ഒഡിഷ സ്‌റ്റേറ്റ് മ്യൂസിയത്തിലെ ക്യൂറേറ്ററായി. ഭുവനേശ്വറിലെ ബി.കെ കോളജ് ഓഫ് ആർട്ട് ആൻഡ് ക്രാഫ്റ്റിന്റെ സ്ഥാപക പ്രിൻസിപ്പലായും ദേശീയ ചിത്രകലാ അക്കാദമി, ലളിതകലാ അക്കാദമി എന്നിവയുടെ സെക്രട്ടറിയായും പ്രവർത്തിച്ചിരുന്നു. ജർമൻ കലാ ചരിത്രകാരൻ എബർഹാർഡ് ഫിഷറിനൊപ്പം ചേർന്ന് നിരവധി കലാ പഠനങ്ങൾ നടത്തി.. സ്വിറ്റ്‌സർലൻഡിലെ സൂറിച്ചിലെ റെയ്റ്റ്‌ബെർഗ് സൊസൈറ്റിയുമായി ചേർന്നുള്ള പ്രവർത്തനങ്ങളും ശ്രദ്ധിക്കപ്പെട്ടു. ഭാരതീയ കലാചരിത്ര പഠനത്തിനു നൽകിയ സംഭാവനകൾ മാനിച്ച് 2014ൽ റെയ്റ്റ്‌ബെർഗ് അവാർഡ് ലഭിച്ചു. ‘ദിഘപഹന്തിയുടെ ചിത്രാധ്യാപകൻ’ ആത്മകഥക്ക് ഒഡിഷ സാഹിത്യ അക്കാദമി അവാർഡും ലഭിച്ചു.

2016 ഓഗസ്റ്റിൽ ഹൃദയാഘാതം മൂലം മരിച്ചു.


</doc>
<doc id="348259" url="https://ml.wikipedia.org/wiki?curid=348259" title="കനോയിംഗ്">
കനോയിംഗ്

ഒരു കായിക വിനോദമാണ് കനോയിംഗ്. ഒരു തുഴ മാത്രമുള്ള ചെറുവള്ളം തുഴയുന്ന ഒരു തുഴച്ചിൽ ആണ് കനോയിംഗ്.
പുരാതന കാലത്ത് ജലഗതാഗതത്തിനുള്ള മാർഗ്ഗമായിരുന്നു കനോയിംഗ്. ആധുനിക കനോയിംഗ് ആരംഭിച്ചത് 19ആം നൂറ്റാണ്ടിൽ 1924ലാണ്.
ആസ്ട്രിയ, ജർമ്മനി, ഡെന്മാർക്ക്, സ്വീഡൻ എന്നീ രാജ്യങ്ങൾ ചേർന്നാണ് ഇന്റർ നാഷണൽ കനോയിംഗ് ഫെഡറേഷൻ എന്ന സംഘടനയുടെ രൂപീകരണത്തിന് വഴിയൊരുക്കിയ ആദ്യത്തെ കനോയിംഗ് കൂട്ടായ്മ സ്ഥാപിച്ചത്.
1936 മുതൽ ഒളിമ്പിക് ഗെയിംസിലെ ഒരു മത്സര ഇനമാണ് കനോയിംഗ്. 
സ്പ്രിന്റ് കനോയിയാണ് മത്സരാധിഷ്ടിതമായ പ്രധാന കായിക ഇനം. കനോയി പോളോ, വൈറ്റ് വാട്ടർ കനോയിംഗ്, കനോയി മാരത്തൺ, ഐസിഎഫ് കനോയി മാരത്തൺ, പ്ലെ ബോട്ടിങ് എന്നിവയാണ് മറ്റു മത്സര ഇനങ്ങൾ.

കനോയിംഗിന്റെ ഒരു വിനോദ രൂപമാണ് കനോയി ക്യാപിങ്‌.

സവിശേഷതകളുടെ അടിസ്ഥാനത്തിൽ കനോയിംഗ് വിവിധ തരത്തിലുണ്ട്:-

ലഘുവായതും ഭാരം കുറഞ്ഞതും ഈട് നിൽക്കുന്നതുമായ ചെറുതോണികളാണ് വിനോദത്തിനായുള്ള കനോയിംഗിന് വ്യാപകമായി ഉപയോഗിക്കുന്നത്.
സാധാരണയായി അലുമിനിയം അല്ലെങ്കിൽ പ്ലാസ്റ്റിക് കൊണ്ടാണ് ഇത്തരം തോണികൾ നിർമ്മിക്കുന്നത്.

കൂടുതൽ സൗകര്യങ്ങളും മെച്ചപ്പെട്ട വേഗതയുമുള്ള ചെറു തോണികളുടെ പരിഷ്‌കരിച്ച രൂപമാണ് ഇവ. 
മത്സ്യ ബന്ധനം പക്ഷി നിരീക്ഷണം എന്നിവ ആഗ്രഹിക്കുന്ന കനോയിംഗ്‌സ്‌നേഹികൾക്കായി രൂപ കൽപ്പന ചെയ്തതാണ് ഇവ

നദികളിലും വൈറ്റ് വാട്ടറിലും തുഴയാൻ പാകത്തിൽ നിർമ്മിക്കുന്ന ചെറുതോണികളാണ് ഇവ. മെച്ചപ്പെട്ട സുരക്ഷാ ക്രമീകരണങ്ങൾ മുങ്ങുന്നതിൽ നിന്ന് തടയുന്നതിനുള്ള സജ്ജീകരണങ്ങളും ഇവയിൽ ലഭ്യമാണ്.

കായിക പ്രവർത്തനങ്ങൾക്കും കനോയിംഗ് പ്രൊഫഷണലുകൾക്കും വേണ്ടി പ്രത്യേകം രൂപകൽപ്പന ചെയ്തവയാണ് ഇത്തരം തോണികൾ. ഫൈബർ ഗ്ലാസ്, കേവ്‌ലാർ എന്നിവ കൊണ്ട് നിർമ്മിച്ചവയായിരിക്കും ഇവ. വളരെ കനം കുറഞ്ഞതും വളരെ ശക്തവുമായിരിക്കും ഇവ


</doc>
<doc id="348268" url="https://ml.wikipedia.org/wiki?curid=348268" title="സദ്ദാം ബീച്ച്">
സദ്ദാം ബീച്ച്

കേരളത്തിലെ മലപ്പുറം ജില്ലയിലെ ഒരു മത്സ്യബന്ധന ഗ്രാമമാണ് സദ്ദാം ബീച്ച്. പുത്തൻകടപ്പുറത്തിനും പരപ്പനങ്ങാടിയിലെ കെട്ടുങ്ങലിനും ഇടയിൽ 2 കിലോമീറ്റർ ദൈർഘ്യമുള്ള തീരദേശ മേഖലയാണ് ഇത്. 1991-ലെ ഗൾഫ്‌ യുദ്ധകാലത്തെ അനുകൂലിച്ച് മുൻ ഇറാഖ് ഏകാധിപതി സദ്ദാം ഹുസ്സൈന്റെ പേരാണ് ഗ്രാമത്തിനു നൽകിയിരിക്കുന്നത്.

മീൻ പിടിക്കുന്ന സ്ഥലങ്ങൾക്കടുത്തായി സ്ഥിതിചെയ്യുന്നതും പ്രധാനമായി മത്സ്യബന്ധനത്തെ ആശ്രയിച്ച് ഉപജീവനം നടത്തുന്നതുമായ ജനങ്ങൾ അധിവസിക്കുന്ന ഗ്രാമത്തെയാണ് മത്സ്യബന്ധനഗ്രാമം എന്നു വിളിക്കുന്നത്. കടലിനടുത്തായാണ് ഇത്തരം ഗ്രാമങ്ങൾ സാധാരണ കാണുന്നത്. വലിയ തടാകങ്ങൾക്കടുത്തും ഇത്തരം ഗ്രാമങ്ങളുണ്ടാകാറുണ്ട്. 356,000 കിലോമീറ്റർ വരുന്ന ലോകത്തെ കടൽത്തീരത്ത് ഇത്തരം ധാരാളം ഗ്രാമങ്ങളുണ്ട്. ആധുനികശിലായുഗം മുതൽ ഇത്തരം ഗ്രാമങ്ങൾ നിലവിലുണ്ടായിരുന്നു. മിക്ക ഗ്രാമങ്ങ‌ളും പരമ്പരാഗത രീതികളാണ് മത്സ്യബന്ധനത്തിന് ഉപയോഗിക്കുന്നത്.

പതിനെട്ടാം നൂറ്റാണ്ടിൽ ബ്രിട്ടീഷ്‌ അധിനിവേശ ശക്തികൾക്കെതിരെ പോരാട്ടം നയിച്ച ടിപ്പു സുൽത്താന്റെ പേരായിരുന്നു ഈ ഗ്രാമത്തിനു നൽകിയിരുന്നത്, ടിപ്പു സുൽത്താൻ ബീച്ച്. 1991-ലെ ഗൾഫ്‌ യുദ്ധം മുതൽ ഇറാഖ് നേതാവ് സദ്ദാം ഹുസ്സൈനു ഐക്യദാർഢ്യം പ്രഖ്യാപിച്ചുകൊണ്ട് സദ്ദാം ബീച്ച് എന്ന പേര് നൽകാൻ ഗ്രാമവാസികൾ തീരുമാനിച്ചു. ഗ്രാമവാസികൾ സദ്ദാം ഹുസ്സൈന്റെ അമേരിക്ക വിരുദ്ധ നിലപാടുകളിൽ താൽപര്യം കാണിച്ചു. 

സദ്ദാം ബീച്ച് എന്നറിയപ്പെടുന്ന തീരമേഖല ശ്രദ്ധിക്കപ്പെട്ടത് ഇറാഖ് നേതാവിന്റെ പേര് നൽകിയതിനു ശേഷമാണ്. അന്നു മുതൽ സദ്ദാം ഹുസ്സൈന്റെ സാമ്രാജ്യത്വ വിരുദ്ധ നിലപാടുകളെക്കുറിച്ച് അവർ സംസാരിക്കുമായിരുന്നു. അമേരിക്കയുടെ നേതൃതത്തിൽ നടന്ന ഇറാഖ് അധിനിവേശത്തെ ശക്തമായ രീതിയിൽ ഗ്രാമം എതിർത്തു. 

ബാഗ്ദാദ് അധിനിവേശ കാലത്ത് ഗ്രാമത്തിൽ അനവധി അമേരിക്ക, ബ്രിട്ടീഷ്‌ വിരുദ്ധ പ്രകടനങ്ങൾ നടന്നു. ഈ രാജ്യങ്ങളിൽ നിർമിച്ച സാധനങ്ങൾ ബഹിഷ്ക്കരിക്കുകയും അവ കടലിൽ എറിയുകയും ചെയ്തു. സദ്ദാം ബീച്ച് ഗ്രാമത്തിലെ ഗൾഫിൽ ജോലിചെയ്യുന്ന പലർക്കും യുദ്ധം കാരണം ജോലി നഷ്ടപ്പെട്ട് നാട്ടിൽ വരേണ്ടി വന്നു, ഇത് രോഷം വർധിപ്പിച്ചു. സദ്ദാം ഹുസ്സൈന്റെ വലിയ കട്ട്‌ഔട്ടുകളും ഇറാഖ് പതാകകളും ഗ്രാമത്തിലെ വഴിയോരങ്ങളിൽ ഉയർന്നു. 
2006 നവംബറിൽ സദ്ദാം ഹുസ്സൈനെ തൂക്കിക്കൊല്ലാനുള്ള ഉത്തരവ് വന്നപ്പോൾ ഗ്രാമവാസികൾ പ്രധിഷേധ റാലി നടത്തുകയും അമേരിക്കൻ പ്രസിഡന്റ്‌ ജോർജ് ഡബ്ല്യൂ ബുഷിനെതിരെ മുദ്രാവാക്യങ്ങൾ വിളിക്കുകയും ചെയ്തു. സ്ത്രീകളും കുട്ടികളും ഉൾപ്പെടെ അമ്പതോളം പേർ റാലിയിൽ പങ്കെടുത്തു. 

2006 ഡിസംബർ 30-നു സദ്ദാം ഹുസ്സൈന്റെ വധശിക്ഷ നടപ്പാക്കിയതിനു പിന്നാലെ രോഷാകുലരായ സദ്ദാം ബീച്ച് നിവാസികൾ ബീച്ചിൽ ഒത്തുചേരുകയും യുഎസ് പ്രസിഡന്റ്‌ ജോർജ് ഡബ്ല്യൂ ബുഷിനെ ക്രൂരൻ എന്ന് വിശേഷിപ്പിക്കുകയും ചെയ്തു. 

സദ്ദാം ബീച്ച് ഗ്രാമം മുസ്ലിം ഭൂരിപക്ഷ ഗ്രാമമാണ്. വളരെ കുറച്ച് ഹിന്ദു കുടുംബങ്ങളേ ഗ്രാമത്തിൽ ഉള്ളൂ. അതുകൊണ്ട്തന്നെ മുസ്ലിം പരമ്പരാഗത സംസ്കാരമാണ് ഗ്രാമത്തിലുള്ളത്. ദഫ്മുട്ട്, കോൽക്കളി, അറവനമുട്ട് എന്നിവയാണ് സാധാരണയായ നാടോടി കലകൾ.


</doc>
<doc id="348271" url="https://ml.wikipedia.org/wiki?curid=348271" title="തമിഴ് പാചകം">
തമിഴ് പാചകം

ഇന്ത്യയിലെ പല പ്രദേശങ്ങളെയും പോലെ തമിഴ്നാടിലും ഭക്ഷണം പാകംചെയ്തു നൽകുന്നത് മനുഷ്യത്വത്തിന്റെ ഏറ്റവും മികച്ച സേവനമാണ് എന്നുള്ള ഉറച്ച വിശ്വാസമാണ്. തമിഴ്നാടിൽ വെജിറ്റേറിയൻ, നോൺ-വെജിറ്റേറിയൻ ഭക്ഷണങ്ങളുടെ വിവിധ തരങ്ങളുണ്ട്. അരി, പരിപ്പുകൾ, പയറുവർഗങ്ങൾ എന്നിവ ഉൾപ്പെടുന്നതാണ് പ്രധാന ഭക്ഷണം.

നെൽച്ചെടിയുടെ ഫലമായ നെന്മണിയിൽ നിന്നും വേർതിരിച്ചെടുക്കുന്ന ധാന്യമാണ്‌ അരി അഥവാ നെല്ലരി. ലോകത്ത് ഏറ്റവും കൂടുതൽ ഭക്ഷിക്കപ്പെടുന്ന ധാന്യമാണിത്. കിഴക്കൻ ഏഷ്യ, തെക്കുകിഴക്കൻ ഏഷ്യ, ദക്ഷിണേഷ്യ എന്നിവിടങ്ങളിൽ അരി പ്രധാന ആഹാരമാണ്. കരിമ്പിനും ചോളത്തിനും ശേഷം ലോകത്ത് ഏറ്റവും കൂടുതൽ ഉൽപ്പാദിപ്പിക്കുന്ന കാർഷികവിളയാണ് അരി. ചോളം പ്രധാനമായും ഉപയോഗിക്കുന്നത് മാനുഷിക ഉപഭോഗത്തിനല്ലാത്തതിനാൽ അരിയാണ് മനുഷ്യൻറെ പോഷക ആവശ്യങ്ങൾക്ക് ലോകത്ത് ആകമാനം ഏറ്റവും കൂടുതൽ ഉപയോഗിക്കുന്ന ധാന്യം. മനുഷ്യന്റെ ഊർജ്ജ ഉപയോഗത്തിന്റെ അഞ്ചിലൊന്ന് കലോറി അരിയിൽ നിന്നാണ് ലഭിക്കുന്നത്.

പച്ചക്കറികളും പാൽ ഉത്പന്നങ്ങളും തമിഴ് പാചകത്തിൽ വളരെ പ്രധാനപ്പെട്ടവയാണ്. പുളിയും പുളി രസം നൽകാനായി ഉപയോഗിക്കാറുണ്ട്.

പുളി എന്നത് ഒരു വസ്തുവിലെ അമ്‌ളതയുടെ രുചി ആണ്‌. ഏതൊരു വസ്തുവിലും, അമ്‌ളത്തിന്റെ അംശമുണ്ടോ, അതിന്റെ രുചി പുളിപ്പായി മാറും. പാൽ തൈരാവുമ്പോഴും, നാരങ്ങാനീരിലും, വിനാഗിരിയിലും പുളിപ്പ് അനുഭവപ്പെടുന്നത് അമ്‌ളാംശം ഉള്ളത് കൊണ്ടാണ്‌.

സസ്യങ്ങളുടെ ഭക്ഷ്യയോഗ്യമായ കിഴങ്ങ്, തണ്ട്, ഇല, പൂവ്, കായ്, ഭൂകാണ്ഡം എന്നിവയാണ്‌ പച്ചക്കറികൾ. പച്ചക്കറികളിൽ ധാരാളം വിറ്റാമിനുകളും പ്രോട്ടീനുകളും, ലവണങ്ങളും അടങ്ങിയിരിക്കുന്നു.
ചില വിശേഷ ദിനങ്ങളിൽ പരമ്പരാഗതമായ തമിഴ് ഭക്ഷണം ഉണ്ടാക്കുന്നത് ദശകങ്ങൾക്ക് മുൻപ് ഉണ്ടാക്കിയിരുന്ന അതേ രൂപത്തിലാണ്. പരമ്പരാഗതമായ രീതിയിൽ വാഴയിലയിൽ വെച്ചാണ് ഭക്ഷണം കഴിക്കുന്നത്.

മസാലദോശ, വട, സാമ്പാർ ഇഡലി, സാമ്പാർ വട, ഇടിയപ്പം, ഊത്തപ്പം, അപ്പം, കൊത്തു പൊറോട്ട, സാപ്പാട്, താളി, മെധു വട, കലകി, ഫിൽറ്റർ കോഫി, ചായ, പൊങ്കൽ, തൈര് സാദ്, പുളി സാദ് തുടങ്ങിയവ തമിഴ് പാചകത്തിലെ പ്രമുഖ ഭക്ഷണപാനീയങ്ങളാണ്.

തമിഴ്നാടിൽ ഉപയോഗിക്കുന്ന ഒരു ഭക്ഷണപദാർത്ഥമാണ്‌ നൂൽപുട്ട് അഥവാ ഇടിയപ്പം. പൊടിച്ചുവറുത്ത അരി ഉപയോഗിച്ച് ആവിയിൽ വേവിച്ച് ‌നൂൽ പുട്ട് ഉണ്ടാക്കുന്നു. കുഴച്ച അരിമാവ് ഇടിയപ്പത്തിന്റെ അച്ചിലൂടെ ഞെക്കി കടത്തിവിട്ടാണ് ഇടിയപ്പം തയ്യാറാക്കുക. ചില സ്ഥലങ്ങളിൽ തേങ്ങാപ്പീരയും ഇടിയപ്പത്തിന്റെ കൂടെ ചേർക്കുന്നു. നൂലപ്പം, നൂൽപ്പുട്ട് എന്നീ പേരുകളിലും ഇടിയപ്പം അറിയപ്പെടുന്നു. കേരളത്തിലെ ഒരു പ്രധാന പ്രാതൽ വിഭവമാണ് ഇടിയപ്പം. എരിവോ മധുരമോ ഉള്ള കറികളുമായി ചേർത്താണ് സാധാരണയായി ഇടിയപ്പം തിന്നുക. ശ്രീലങ്കയിലെയും ഒരു പ്രധാന പ്രാതൽ-അത്താഴ ഭക്ഷണമാണ് ഇടിയപ്പം. പല ധാന്യങ്ങളും ശ്രീലങ്കക്കാർ ഇടിയപ്പത്തിൽ ചേർക്കുന്നു.

തമിഴ്‌നാട്ടിൽ നിന്നുള്ള മറ്റൊരു പ്രധാന ഭക്ഷണവിഭവമാണ് ഊത്തപ്പം. ദോശയുടെ പോലെ തന്നെ ഇരിക്കുന്ന ഒരു വിഭവമാണ് ഇത്. ഇതിൻറെ മാവ് ഉണ്ടാക്കുന്ന ഉഴുന്ന്, അരി 1:3 എന്ന അനുപാതത്തിൽ ചേർത്താണ് ഉണ്ടാക്കുന്നത്. ഊത്തപ്പം ദോശയിൽ നിന്ന് വ്യത്യസ്തമായി നല്ല കട്ടിയിലാണ് ഉണ്ടാക്കുന്നത്. ദോശ ഉണ്ടാക്കുന്നതുപോലെ തട്ടിൽ മാവ് പരത്തിയാണ് ഊത്തപ്പവും ഉണ്ടാക്കുന്നത്. ഇതിന്റെ മുകളിൽ പിന്നീട് തക്കാളി, സവാള എന്നിവ ചെറുതായി അരിഞ്ഞ മിശ്രിതം രുചിക്ക് വേണ്ടി ചേർക്കുന്നു.

സാമ്പാറും രസവുമാണ്‌ പ്രധാനപ്പെട്ട കറികൾ. വളരെ പെട്ടെന്ന് ഉണ്ടാക്കാൻ പറ്റുന്ന ലളിതമായ ചേരുവകൾ ചേർത്തുള്ള ദക്ഷിണഭരതത്തിൽ ഉടനീളം ഉപയോഗിക്കുന്ന ഒരു കറിയാണ് രസം.
അപ്പളവും, പായസവും തമിഴ് പാചകത്തിന്റെ പ്രധാന ഭാഗമാണ്.

ഉഴുന്നുപൊടിയാണ് അപ്പളം ഉണ്ടാക്കുന്നതിനായി ഉപയോഗിക്കുന്നത്. മാംസ്യം നിറഞ്ഞ ഉഴുന്നുപൊടി ജലം ചേർത്ത് കുഴയ്ക്കുമ്പോൾ, പൊടിയിലെ മാംസ്യത്തിനു മാറ്റം സംഭവിച്ച് ഒരു തരം പശപശപ്പ് ഉളവാകുന്നു. ഈ സവിശേഷതയാണ് 'ഡോ സ്വഭാവം'. ഈ പശിമയാണ് അപ്പളം കുമിളയ്ക്കാൻ കാരണം. മാംസ്യത്തിന്റെ നേരിയ പാളികൾക്കിടയിൽ വാതകമർദ്ദം ഉണ്ടാകുമ്പോൾ പാളികൾ തമ്മിൽ വേർ‌പെടുകയും അങ്ങനെ അവ കുമിളകളാവുകയും ചെയ്യുന്നു. തിളയ്ക്കുന്ന എണ്ണയിൽ ഇടുന്ന നേരം അപ്പളക്കാരം വിഘടിയ്ക്കുകയും കാർ‌ബൺ‌ഡൈ ഓക്‌സൈഡ് രൂപം കൊള്ളുകയും ചെയ്യുന്നു. പച്ചഅപ്പളത്തിൽ മിച്ചം വരുന്ന ജലാംശം ആവിയായി മാറുന്നു.

വളരെ മധുരമുള്ള വിഭവമാണ് പായസം. സദ്യക്ക് ഒഴിച്ച് കൂടാനാവാത്തതാണ്. ഇത് പൊതുവെ ഒരു തെന്നിന്ത്യൻ വിഭവമായിട്ടാണ് കണക്കാക്കപ്പെടുന്നത്. ഒരു വേവുള്ളതിനെ പായസം എന്നും രണ്ടു വേവുള്ളതിനെ പ്രഥമൻ എന്നും പറയുന്നു.

ഖീർ എന്ന പേരിലും ഇത് അറിയപ്പെടുന്നു. സാധാരണ ഇത് ഉണ്ടാക്കുന്നതിനു അരിയാണ് ഉപയോഗിക്കുന്നത്. പക്ഷേ ഇതിന്റെ പല തരങ്ങളിൽ ഗോതമ്പ്, പരിപ്പ് എന്നിവയും ഉപയോഗിക്കുന്ന പതിവുണ്ട്. സദ്യകളിൽ സാധാരണ ഭക്ഷണം കഴിച്ചതിനു ശേഷം ആണ് പായസം വിളമ്പുന്നത്. ഉത്തരേന്ത്യയിൽ ഇത് ഖീർ എന്നു തന്നെയാണ് പൊതുവെ അറിയപ്പെടുന്നത്. ബാർളി ഉപയോഗിച്ചും ഇവിടങ്ങളിൽ ഖീർ ഉണ്ടാക്കുന്നു. ഇത് കൂടാതെ വെർമിസെല്ലി അഥവാ സേമിയ ഉപയോഗിച്ചും പായസം ഉണ്ടാക്കുന്നു. ഉത്തരേന്ത്യയിൽ ഇത് പ്രധാനമായും അരി, ബാർളി എന്നിവയിൽ നിന്നാണ് ഉണ്ടാക്കുന്നത്.

ചിക്കൻ, മട്ടൻ, മീൻ എന്നിവയാണ് പ്രധാനപ്പെട്ട നോൺ-വെജിറ്റേറിയൻ ഭക്ഷണങ്ങൾ.



</doc>
<doc id="348272" url="https://ml.wikipedia.org/wiki?curid=348272" title="ഇൽമുൽ കലാം">
ഇൽമുൽ കലാം

ഇസ്‌ലാമിക അധ്യാപനങ്ങളിൽ, വിശിഷ്യാ വിശ്വാസ കാര്യങ്ങളിൽ യുക്തിചിന്തയുടെയും ആശയസംവാദത്തിന്റെയും മാർഗ്ഗത്തിലൂടെ രൂപപ്പെട്ടുവന്ന അഭിപ്രായങ്ങളുടെയും ചിന്താഗതികളുടെയും സമാഹാരമാണ് ഇൽമുൽ കലാം. വചനശാസ്ത്രം, ദൈവശാസ്ത്രം എന്നെല്ലാം മലയാളത്തിൽ ഇത് വ്യവഹരിക്കപ്പെടുന്നു. വിശ്വാസ കാര്യങ്ങൾ ബുദ്ധപരമായ തെളിവുകളുടെ പിൻബലത്തോടെ സമർഥിച്ചു കൊണ്ട് എതിരാളികളുടെ സംശയങ്ങൾ ദുരീകരിക്കുകയാണ് ഇൽമുൽ കലാമിന്റെ ലക്ഷ്യം. വിശ്വാസപരമായ കാര്യങ്ങൾ സമർഥിക്കുന്ന ശാസ്ത്രത്തിന് നേരത്തെ 'ഇൽമുത്തൗഹീദി വസ്സ്വിഫാത്ത്' എന്നാണ് പറഞ്ഞിരുന്നത്. പിന്നീടത് ഇൽമുൽ കലാം എന്നറിയപ്പെട്ടു. ഭൗതിക വിജ്ഞാനീയങ്ങളിൽ ഫിലോസഫിക്കുള്ള സ്ഥാനമാണ് ഇസ്‌ലാമിക വിജ്ഞാനീയങ്ങളിൽ ഇൽമുൽ കലാമിനുള്ളത്. 

ഇൽമുൽ കലാം പുർണ്ണമായി വിവരിക്കുക

</doc>
<doc id="348282" url="https://ml.wikipedia.org/wiki?curid=348282" title="ഗിരിജ ലോകേഷ്">
ഗിരിജ ലോകേഷ്

കന്നട സിനിമകളിലെ ഒരു അഭിനേത്രിയാണ് ഗിരിജ ലോകേഷ് (Girija Lokesh). കൂടാതെ അവർ ചിത്രങ്ങൾ നിർമ്മിക്കുകയും ചെയ്യുന്നു, അഭിനേതാവായിരുന്ന ലോകേഷ് ആയിരുന്നു ഭർത്താവ്. രണ്ടു കുട്ടികളുണ്ട്. പൂജ ലോകേഷ്, സൃജൻ ലോകേഷ്. കർണ്ണാടക സർക്കാർ നൽകുന്ന രാജ്യോത്സവ പുരസ്കാരം 2013ൽ ഗിരിജ നേടിയിരുന്നു.


കരുണെ ഇല്ലദ കാനൂനു എന്ന ചിത്രത്തിന്റെ നിർമ്മാതാവു കൂടെയാണ് ഗിരിജ ലോകേഷ്.


</doc>
<doc id="348285" url="https://ml.wikipedia.org/wiki?curid=348285" title="ജയന്തി">
ജയന്തി

ഒരു ഭാരതീയ അഭിനേത്രിയാണ് ജയന്തി. മലയാളം, ഹിന്ദി, തമിഴ്, കന്നട, മറാത്തി, തെലുങ്ക് മുതലായ ഭാഷകളിലെ ചിത്രങ്ങളിൽ അഭിനയിച്ചു. ഏകദേശം അഞ്ഞൂറോളം ചിത്രങ്ങളിൽ അവർ അഭിനയിച്ചിട്ടുണ്ട്. കന്നട സിനിമാലോകം അവർക്ക് അഭിനയ ശാരദ (അഭിനയത്തിലെ ദേവി ശാരദ) എന്ന പുരസ്കാരം നൽകി. ജയന്തി ബെല്ലാരിയിലാണ് ജനിച്ചത്. സിനിമയിൽ വരുന്നതിനുമുമ്പ് അവരുടെ പേര് കമലാകുമാരി എന്നായിരുന്നു. അവരുടെ പിതാവ് ബംഗളൂരുവിലെ സെന്റ് ജോസഫ്സ് കോളേജിൽ ഇംഗ്ലീഷ് പ്രൊഫസറായിരുന്നു. മാതാവ് സന്താനലക്ഷ്മി. മൂന്നുകുട്ടികളിൽ ആദ്യത്തെ കുട്ടിയായിരുന്നു ജയന്തി. മാതാപിതാക്കളുടെ വേർപിരിയലിനെത്തുടർന്ന്, ജയന്തി അമ്മയ്ക്കും സഹോദരങ്ങൾക്കുമൊപ്പം മദ്രാസിലെത്തി. അമ്മയുടെ താല്പര്യപ്രകാരം ചന്ദ്രകലയുടെ നൃത്തവിദ്യാലയത്തിൽ ജയന്തി ചേർന്നു. തമിഴ് അഭിനേത്രി മനോരമയായിരുന്നു, ആ നൃത്തവിദ്യാലയത്തിൽ ജയന്തിയുടെ കൂട്ടുകാരി. ജയന്തി എൻ ടി രാമറാവുവിനൊപ്പം ജഗദേക വീരുനി കഥ, കുല ഗൌരവം, കൊണ്ടവീതി സിംഹം, ജസ്റ്റിസ് ചൌധരി എന്നീ ചിത്രങ്ങളിൽ അഭിനയിച്ചിട്ടുണ്ട്. പ്രമുഖ കന്നട സിനിമാസംവിധായകനായ വൈ ആർ സ്വാമി, ജയന്തിയുടെ നൃത്തപരിശിലനം ഒരിയ്ക്കൽ കാണാനിടയാവുകയും, അത് കന്നട സിനിമാലോകത്തേക്കുള്ള പ്രവേശനത്തിനു വഴിവെയ്ക്കുകയും ചെയ്തു. അദ്ദേഹം അവരെ ജേനു ഗൂടു തുടങ്ങിയ സിനിമകളിൽ അഭിനയിപ്പിച്ചു. ജയന്തി എന്ന പേരു നൽകിയതും അദ്ദേഹമാണ്.

ജേനു ഗൂടു ആയിരുന്നു ജയന്തിയുടെ ആദ്യ കന്നട സിനിമ. സിനിമാ സംവിധായകനായ ശിവറാമിനെ വിവാഹം ചെയ്തു. അദ്ദേഹം പ്രോത്സാഹനം നൽകുകയും ജയന്തി കന്നട സിനിമയിലെ പ്രമുഖ നടിയായി മാറുകയും ചെയ്തു. അവർ കെ എസ് അശ്വത്ഥിനേയും പണ്ഡരീ ഭായിയേയും പോലുള്ള പ്രമുഖർക്കൊപ്പം അഭിനയിച്ചു. ജേനു ഗൂടു ഒരു ഹിറ്റ് സിനിമയായിരുന്നു. ടി വി സിംഗ് താക്കൂറിന്റെ ചന്ദവല്ലിയ തോട്ട ആയിരുന്നു ജയന്തിയുടെ അടുത്ത പ്രമുഖചിത്രം. അതിൽ രാജ് കുമാർ, ഉദയ കുമാർ, ജയശ്രീ എന്നിവരും അഭിനയിച്ചിരുന്നു. രാജ് കുമാറിന്റെ ജോടിയായി അഭിനയിക്കുന്ന ആദ്യചിത്രമായിരുന്നു അത്. ത രാ സു വിന്റെ ചന്ദവല്ലിയ തോട്ട എന്ന നോവൽ ആധാരമാക്കി നിർമ്മിച്ച ആ സിനിമ വളരെ വിജയകരമായിരുന്നു. ഏറ്റവും നല്ല ചിത്രത്തിനുള്ള പ്രെസിഡന്റ് അവാർഡ് ആ ചിത്രം നേടിയിരുന്നു. എം ആർ വിട്ടൽ സംവിധാനം ചെയ്ത മിസ്സ് ലീലാവതി ആയിരുന്നു ജയന്തിയുടെ അടുത്ത ചിത്രം. ജയന്തി പിന്നീട് തമിഴിലും അഭിനയിക്കാൻ തുടങ്ങി. എം ജി ആർ, ജെമിനി ഗണേശൻ, ജയ്ശങ്കർ തുടങ്ങിയവർക്കൊപ്പം അഭിനയിച്ചു. അക്കാലത്ത്, സംവിധായകൻ കെ. ബാലചന്ദറിന്റെ മിക്ക ചിത്രങ്ങളിലും ജയന്തി അഭിനയിച്ചു. മനോരമയ്ക്കും ജയലളിതയ്ക്കുമൊപ്പം മുഗരാസി എന്ന ചിത്രത്തിൽ ജയന്തി അഭിനയിച്ചു. രാജ് കുമാറിനൊപ്പം നാല്പത്തഞ്ചു സിനിമകളിൽ നായികയായി അഭിനയിച്ചു. രാജ് കുമാറിന്റെ ഏറ്റവും കൂടുതൽ ചിത്രങ്ങളിൽ നായികയായത് ജയന്തിയാണ്.





Ganesh, Deepa (15 April 2011). "Bold and beautiful". The Hindu. Retrieved 15 November 2012.
"Jayanthi profile". kannadamoviesinfo.wordpress.com. Retrieved 9 December 2015.
Fernandes, Ronald Anil (23 December 2003). "Straight from the Heart:As this month's guest at Maneyangaladalli Mathukathe, cine actress Jayanthi held her audience spellbound with her usual charm". Deccan Herald. Archived from the original on March 6, 2009. Retrieved 2006-12-24.


</doc>
<doc id="348306" url="https://ml.wikipedia.org/wiki?curid=348306" title="ചാട്ടക്കാരൻ">
ചാട്ടക്കാരൻ

തെക്കേ ഏഷ്യയിൽ കാണുന്ന ഒരു തവളയാണ് ചാട്ടക്കാരൻ അഥവാ Skittering Frog (Indian Skipper Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി നിലനിൽപ്പ് ആശങ്കാജനകമല്ലാത്ത ജീവിവർഗ്ഗങ്ങൾ എന്നാണ്. വെള്ളം നിൽക്കുന്നസ്ഥലങ്ങളിലെ ഓരം ചേർന്നുകാണുന്ന ഇവ ചെറിയ രീതിയിൽ ശല്യപ്പെടുത്തിയാൽത്തന്നെ കരയിൽ നിന്നും ചാടിക്കളയും, വെഌഅത്തിനു പുറത്ത് കാണാറുമില്ല. 


</doc>
<doc id="348311" url="https://ml.wikipedia.org/wiki?curid=348311" title="ആട്ടുമാക്കാച്ചി">
ആട്ടുമാക്കാച്ചി

ഇന്ത്യ, ബംഗ്ലാദേശ്, നേപ്പാൾ, ശ്രീലങ്ക എന്നിവിടങ്ങളിലെ സമതലപ്രദേശങ്ങളിൽ കാണുന്ന ഒരു തവളയാണ് ആട്ടുമാക്കാച്ചി അഥവാ Jerdon’s Bullfrog (Carnatic Peters frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി നിലനിൽപ്പ് ആശങ്കാജനകമല്ലാത്ത ജീവിവർഗ്ഗങ്ങൾ എന്നാണ്.


</doc>
<doc id="348317" url="https://ml.wikipedia.org/wiki?curid=348317" title="അശ്വാഭ്യാസം">
അശ്വാഭ്യാസം

പ്രായോഗിക തൊഴിൽ ആവശ്യങ്ങൾക്കും ഗതാഗതം, കലാപരമോ സാംസ്‌കാരികമോ ആയ വിനോദ പരിപാടികൾ, കായിക മത്സരങ്ങൾ എന്നിവക്ക് കുതിരകളെ ഉപയോഗിക്കുന്നതിനെയാണ് അശ്വാഭ്യാസം എന്ന് പറയുന്നത്. ബ്രിട്ടൻ ഇംഗ്ലീഷിൽ( horse riding) കുതിരസവാരി എന്നാണ് ഇത് അറിയപ്പടുന്നത്. അമേരിക്കൻ ഇംഗ്ലീഷിൽ (horseback riding) കുതിരപ്പുറം സവാരി എന്നും അറിയപ്പെടുന്നു., 

കുതിരകളെ മെരുക്കി എടുത്ത് ആദ്യമായി വളർത്താൻ ആരംഭിച്ചതിനെ കുറിച്ച് ധാരാളം അഭിപ്രായ വ്യത്യാസങ്ങളുണ്ട്. എന്നാൽ, ഏകദേശ കണക്കനുസരിച്ച് ബി.സി 3500ൽ ആണ് കുതിരകളെ നാട്ടാവശ്യങ്ങൾക്കായി ഇണക്കി ഉപയോഗിക്കാൻ തുടങ്ങിയതെന്നാണ് നിഗമനം.

കുതിരകളെ പോലെ വേഗതയിൽ സഞ്ചരിക്കണമെന്ന മനുഷ്യന്റെ ദീർഘകാലത്തെ ആഗ്രഹമാണ് അവനെ കുതിരയെ ഉപയോഗിക്കാൻ പ്രേരിപ്പിക്കുന്നത്. കുതിര സവാരിക്ക് പുരാതനമായ വേരുകൾ ഉണ്ട്.

ഈ കുതിരസവാരിയാണ് ഏറ്റവും ലോക പ്രശസ്തമായിട്ടുള്ളത്. ബ്രിട്ടനിൽ ഇതിനെ ഫ്‌ലാറ്റ് റൈസിങ് എന്നാണ് അറിയപ്പെടുന്നത്. ബ്രിട്ടനിലും അമേരിക്കയിലും കുതിര സവാരികൾ നിയന്ത്രിക്കുന്ന ജോക്കി ക്ലബ്ബുകളാണ്.

പ്രത്യേകം തയ്യാറാക്കിയ ട്രാക്കുകളിൽ ഓടുകയും പ്രതിബന്ധങ്ങൾ ചാടുകയും ചെയ്യുന്ന കുരിര സവാരിയാണിത്. ഇത് കൂടുതലായും നടക്കുന്നത് ബ്രിട്ടനിലാണ്‌. നാഷണൽ ഹണ്ട് റൈസിങ് എന്നും ഇത് അറിയപ്പെടുന്നു.

അമേരിക്കയിൽ കൂടുതലായി കണ്ടു വരുന്ന ഒരു കുതിര സവാരി മത്സരമാണിത്. ഒരു ക്വാർട്ടർ-മൈൽ ദൂര പരിധിക്കുള്ളിലെ കുതിരയോട്ടമാണിത്. അമേരിക്കൻ ക്വാർട്ടർ ഹോഴ്‌സ് അസോസിയേഷൻ ആണ് ഇതിന്റെ ഔദ്യോഗികമായ അംഗീകാരം.

മുന്തിയ ഇനം അറേബ്യൻ കുതിരകൾക്ക് മേധാവിത്വമുള്ള ഒരു കായിക മത്സരമാണ്, അമേരിക്കയിലും യൂറോപ്പിലുമാണ് ഇത് ഏറെ പ്രശസ്തമായിട്ടുള്ളത്.

ഒരു കുതിരയും രണ്ടു മനുഷ്യരുമാണ് ഈ മത്സരത്തിൽ പങ്കെടുക്കുക. കുതിരക്ക് സമാന്തരമായി മനുഷ്യരും ഓടുന്നതാണ് ഈ മത്സരം.

1900ൽ നടന്ന ആധുനിക ഒളിമ്പിക്‌സ് ഗെയിംസിൽ കുതിര സവാരിയും ഒരു മത്സര ഇനമായിരുന്നു.


</doc>
<doc id="348325" url="https://ml.wikipedia.org/wiki?curid=348325" title="ചിലുചിലപ്പൻ">
ചിലുചിലപ്പൻ

പശ്ചിമഘട്ടതദ്ദേശവാസിയായ ഒരു തവളയാണ് ചിലുചിലപ്പൻ അഥവാ Minervarya Frog. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ ഭീഷണി നേരിടുന്ന ജീവികൾ എന്നാണ്. "മിനേർവാരിയ എന്ന പേരിൽ തർക്കമുണ്ട്.

വയലുകൾക്കു സമീപം ജലമുള്ള ഇടങ്ങളിൽ കാണുന്ന ഇവ ആവാസവ്യവസ്ഥയുടെ നാശത്താൽ ഭീഷണി നേരിടുന്നു.


</doc>
<doc id="348331" url="https://ml.wikipedia.org/wiki?curid=348331" title="ചെറുകാലൻ കുഴിത്തവള">
ചെറുകാലൻ കുഴിത്തവള

തെക്കേ ഏഷ്യയിൽ (പാകിസ്താൻ, നേപ്പാൾ, ഇന്ത്യ, ശ്രീലങ്ക, ബർമ, പിന്നെ മിക്കവാറും ബംഗ്ലാദേശിലും) കാണുന്ന ഒരു തവളയാണ് ചെറുകാലൻ കുഴിത്തവള അഥവാ Indian Burrowing Frog. . ഐ യു സി എൻ പട്ടികപ്രകാരമുള്ള പരിപാലന സ്ഥിതി നിലനിൽപ്പ് ആശങ്കാജനകമല്ലാത്ത ജീവിവർഗ്ഗങ്ങൾ എന്നാണ്.


</doc>
<doc id="348336" url="https://ml.wikipedia.org/wiki?curid=348336" title="ഇമാം അത്വാഅ് ബ്‌നു അബീറബാഹ">
ഇമാം അത്വാഅ് ബ്‌നു അബീറബാഹ

അബൂമുഹമ്മദ് അത്വാഅ് ക്ര്‌സ്തു വർഷം 647ൽ സ്വഫ്‌വാനിന്റെ മകനായി ജനിച്ചു. കർമശാസ്ത്ര പണ്ഡിതനും ഹദീസ് പണ്ഡിതനുമായിരുന്നു. ആകാലത്തെ അറിയപ്പെട്ട മുഫ്തിയും ആയിരുന്നു.മക്കയിൽ വളരുകയും മക്കയിലെ പണ്ഡിതൻമാരിൽ നിന്ന് കർമശാസ്ത്രവും ഹദീസും പഠിക്കുകയും ചെയ്തു. ഹിജ്‌റ 114(ക്രസ്തുവർഷം 732ൽ) മരിച്ചു.
ആയിശ ബീവിയിൽ നിന്നും അബൂഹുറൈറയിൽ നിന്നും ഉമ്മുസലമയിൽ നിന്നും ഉമ്മുഹാനിഇൽ നിന്നും ഇബ്‌നു അബ്ബാസിൽ നിന്നും അബ്ദുള്ളയുടെ മകൻ ഉമറിൽ നിന്നും ജാബിറിന്റെ മകൻ സുബൈറിൽ നിന്നും മുആവിയയിൽ നിന്നും അബീ സഈദിൽ നിന്നും താബിഈങ്ങളിൽ നിന്നുള്ള ഉബൈദിന്റെ മകൻ ഉമൈറിൽ നിന്നും മുജാഹിദിൽ നിന്നും ഉർവയുടെ മകൻ ഹനീഫയിൽ നിന്നും ഹദീസ് റിപ്പോർട്ട് ചെയ്തിട്ടുണ്ട്
അവ്‌സാഈയും ഇബ്‌നു ജൂറൈജും അബൂഹനീഫയും ലൈസും അത്വാഇൽ നിന് ഹദീസ് പഠിച്ചിട്ടുണ്ട്. മുജാഹിദിന്റെ മകൻ ജബ്‌റും അബൂ ഇസ്ഹാകു സുബൈഇയും അംറിന്റെ മകൻ ദീനാറും കതാദയും അംറിന്റെ മകൻ ശുഐബും അഹ്മശും അയ്യൂബു സിഹ്തിയാനിയും യഹ്യയുടെ മകൻ അബീ കസീറും ഹദീസ് റിപ്പോർട്ട് ചൈതിട്ടുണ്ട്.


</doc>
<doc id="348337" url="https://ml.wikipedia.org/wiki?curid=348337" title="ഫിഡിലർ ഞണ്ട്">
ഫിഡിലർ ഞണ്ട്

കടൽക്കരകളിലും ചതുപ്പ് പ്രദേശങ്ങളിലും ജീവിക്കുന്ന ഊക്ക (Uca) ജീനസിൽ പെട്ട ഏകദേശം 100 സ്പീഷിസുകൾ ഞണ്ടുകളെ പൊതുവെ ഫിഡ്ലർ ഞണ്ടുകൾ (Fiddler crab) എന്നാണ് വിളിക്കുന്നത് 
ആൺ പെൺ ഞണ്ടുകൾ തമ്മിൽ പ്രകടമായ വ്യത്യാസം രൂപത്തിൽ ഉണ്ടാകും. ആൺ ഞണ്ടുകളുടെ മുന്നിലെ ഒരു ഇറുക്കു കൈ വലിപ്പം കൂടിയതും മറ്റേത് സാധാരണ രൂപത്തിലും ആയിരിക്കും ഉണ്ടാകുക. പെൺ ഞണ്ടുകളിൽ ഈ വ്യത്യാസം കാണില്ല. ചെറിയ ഇറുക്കു കൈ കൊണ്ട് ഭക്ഷണം പെറുക്കി വായിലേക്ക് കൊണ്ടു പോകുന്നത് പ്രത്യേക താളത്തിൽ ആയിരിക്കും.ഇതുകണ്ടാൽ ചുമലിൽ വെച്ച ഫിഡിൽ വായിക്കുന്നതുപോലെ ആംഗ്യം ചെയ്യുന്നതായി നമുക്ക് തോന്നും .അതിനാലാണ് ഇവയെ ഫിഡ്ലർ ഞണ്ടുകൾ എന്ന് വിളിക്കുന്നത് . ഓസിപോഡിഡെ കുടുംബത്തിൽ പെട്ട ഇവ ഒസിപൊഡെ ജീനസിലെ ചെകുത്താൻ ഞണ്ടുകളുമായി വളരെ അടുപ്പമുണ്ട്.ഈ ഗ്രൂപ്പിൽ പെട്ട ഞണ്ടുകൾ എല്ലാം വലിപ്പം കുറഞ്ഞവയാണ്.കടൽക്കരകളിലും വേലിയേറ്റ സമയത്ത് കരയിലുണ്ടാകുന്ന ചെളിത്തട്ടുകളിലും,ചതുപ്പുകളിലും ഇവയെ കാണാം.
മറ്റെല്ലാ ഞണ്ടുകളേയും പോലെ ഇവയും വളർച്ചയുടെ ഭാഗമായി പുറംതോട് പൊഴിച്ച്കളയും. എന്നാൽ കാലുകളോ ഇറുക്കു കൈകളോ വളർച്ചക്കിടയിൽ നഷ്ടമായാലും പുതിയ പുറം തോട് ഉണ്ടാകുമ്പോൾ അതോടൊപ്പം നഷ്ടമായ കൈകാലുകൾ കൂടിപുതുതായി ഉണ്ടാകും. വലിപ്പം കൂടിയ ഫിഡിൽ കൈ യാണ് നഷ്ടമായതെങ്കിൽ പുതിയ കൈ ഉണ്ടാകുക മറുവശത്തായിരീക്കും. തോട് പൊഴിഞ്ഞ അവസ്ഥയിലുള്ള ഞണ്ടുകൾ വളരെ വേഗത്തിൽ അപായപ്പെടാൻ സാദ്ധ്യതയുള്ളതിനാൽ തോട് ഉറയ്ക്കും വരെ അവ മാളങ്ങളിൽ തന്നെ കഴിയും . 
പടിഞ്ഞാറൻ ആഫ്രിക്ക,പടിഞ്ഞാറൻ അറ്റ്ലാന്റിക്ക്,കിഴക്കൻ പസഫിക്ക്,ഇൻഡൊ-പസഫിക്ക്, പ്രദേശങ്ങളിലെ, കടൽത്തീരങ്ങൾ, കണ്ടൽ കാടുകൾ, ഉപ്പ് തടാകക്കരകൾ എന്നിവിടങ്ങളിൽ ഇവ കാണപ്പെടുന്നു. ഇവ പ്രത്യേക തരം ആംഗ്യങ്ങളും ചലനങ്ങളും വഴിയാണ് പരസ്പരം ആശയ വിനിമയം നടത്തുന്നത്.വലിപ്പക്കൂടുതലുള്ള ഒരു ഇറുക്കുകൈ ആൺ ഞണ്ടുകൾക്കുണ്ട് അവയെ chela എന്നു വിളിക്കും. അതുപയോഗിച്ചാണ് പെൺ ഞണ്ടുകൾക്കായുള്ള പോരിൽ ആൺ ഞണ്ടുകൾ താളനിബദ്ധമായ പരസ്പരാക്രമണം നടത്തുക. ചെറു ഇറുക്കു കൈ ഉപയോഗിച്ചാൺ` മനലിലെ അവശിഷ്ടങ്ങൽ അവ പെറുക്കി വായിലെത്തിക്കുന്നത്. 

സാധാരണയായി രണ്ട് വർഷം വരെ മാത്രമെ ഇവ ജീവിക്കുകയുള്ളു. ആൺ ഞണ്ട് തന്റെ വലിയ ഒറ്റകൈ പെൺ ഞണ്ടിനു നേരെ ചില ആംഗ്യങ്ങളിലൂടെ വീശിക്കാണിച്ചാണ് ആകർഷിക്കാൻ ശ്രമിക്കുക.. ആൺ ഞണ്ടിനെ ഫിഡിൽ കൈയുടെ വലിപ്പം ,അത് വീശുമ്പോൾ ഉള്ള താളം എന്നിവയെല്ലാം പരിഗണിച്ചാണ് ഇണയെ സ്വീകരിക്കുക. പല ഫിഡിൽ ഞണ്ട് സ്പീഷിസിലും പെൺഞണ്ടുകൾ ഇണയുടെ മാളം സ്വന്തമാക്കി അതിലാണ് മുട്ടയിടുക. ഗവേഷകർ ഫിഡിൽ ഞണ്ടിന്റെ ഒറ്റകൈയുടെ വലിപ്പവും മാളത്തിന്റെ വിസ്താരവും തമ്മിൽ ബന്ധമുണ്ടെന്നാണ്.അത് മുട്ടവിരിയാനുള്ള താപനിയന്ത്രണത്തിനും സഹായിക്കുന്നുണ്ട്.. അതിനാൽ പെൺ ഞണ്ട് വലിപ്പക്കൂടുതലുള്ള ഒറ്റകൈയന്മാരെ കൂടുതലായി ഇണയായി സ്വീകരിക്കും .തങ്ങളുടെ മുട്ടക്കൂട് നന്നായി വിരിയാൻ വലിയ കൈയുള്ള ഞണ്ടിന്റെ മാളമാണ് ഉത്തമം എന്നവർക്കറിയാം.കൈവീശലിന്റെ സ്വഭാവം വഴി ആൺ ഞെണ്ടിനെ ആരോഗ്യാവസ്ഥയും അതിന് മനസ്സിലാകും.കരുത്തോടെയുള്ള കൈവീശൽ കരുത്തുള്ള കുട്ടികളെ ജനിപ്പിക്കാൻ കഴിയുന്നതിന്റെ സൂചനയായി അത് കണക്കാക്കും


</doc>
<doc id="348348" url="https://ml.wikipedia.org/wiki?curid=348348" title="യു കലാനാഥൻ">
യു കലാനാഥൻ

കേരളത്തിലെ യുക്തിവാദ പ്രസ്ഥാനങ്ങളിലെ ഒരു പ്രമുഖ പ്രവർത്തകനാണ് യു കലാനാഥൻ (U.Kalanadhan). വള്ളിക്കുന്ന് ഗ്രാമപഞ്ചായത്ത് പ്രസിഡണ്ടായി പ്രവർത്തിച്ചിട്ടുണ്ട്. കേരള യുക്തിവാദി സംഘം എന്ന സംഘടനയുടെ പ്രസിഡന്റായിരുന്നു.ചാലിയം യു.എച്ച്.എച്ച്.എസിൽ അദ്ധ്യാപകനായിരുന്നു.
1940 ജൂലൈ 22 ന് ജനനം
കോഴിക്കോട് ഗൺപത് സ്കൂളിൽ വിദ്ധ്യാഭ്യാസം. ഫറൂക്ക് കോളേജിൽ നിന്നും ജന്തുശാസ്ത്രത്തിൽ ബിരുദം. മലപ്പുറം ജില്ലയിലെ വള്ളിക്കുന്ന് പഞ്ചായത്തിൽ ആനങ്ങാടി റെയിൽവേ ഗേറ്റിനു സമീപം 'ചാർവാകം'എന്ന വീട്ടിൽ താമസിക്കുന്നു. ഇന്ത്യയിലെ യുക്തിവാദ സംഘടനകളുടെ ഫെഡറേഷനായ FIRA (Federation of Indian Rationalist Associations) യുടെ പ്രസിഡന്റായും,സിക്രട്ടറിയായും പ്രവർത്തിച്ചു. ഇപ്പോൾ അതിന്റെ രക്ഷാധികാരിയാണ്. കേരള യുക്തിവാദിസംഘത്തിന്റെ സംസ്ഥാന രക്ഷാധികാരിയാണ് ഇപ്പോൾ. നിരവധി ഗ്രന്ഥങ്ങളുടെ കർത്താവായ കലാനാഥൻ ഉജ്ജ്വല വാഗ്മിയാണ്. 


</doc>
<doc id="348352" url="https://ml.wikipedia.org/wiki?curid=348352" title="ചതുപ്പൻ ചിലപ്പൻ">
ചതുപ്പൻ ചിലപ്പൻ

പശ്ചിമഘട്ടതദ്ദേശവാസിയായ ഒരു തവളയാണ് ചതുപ്പൻ ചിലപ്പൻ അഥവാ Short-webbed Frog (Peter's Frog, Pegu Wart Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വസ്തുതകൾ അപര്യാപ്തമായ സ്പീഷിസുകൾ എന്നാണ്. വെള്ളം കയറുന്ന ചതുപ്പുപ്രദേശങ്ങളിൽ കാണുന്ന ഇവയെ കാടിന്റെ നനവാർന്ന ഇടങ്ങളിലും കണ്ടുവരുന്നു .


</doc>
<doc id="348363" url="https://ml.wikipedia.org/wiki?curid=348363" title="നീലഗിരി ചിലപ്പൻ (തവള)">
നീലഗിരി ചിലപ്പൻ (തവള)

പശ്ചിമഘട്ടതദ്ദേശവാസിയായ ഒരു തവളയാണ് നീലഗിരി ചിലപ്പൻ (തവള) അഥവാ Nilgiris Wart frog (Nilgiri Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ ഭീഷണി നേരിടുന്ന ജീവികൾ എന്നാണ്. 
നീലഗിരി മലനിരകളിൽ നിന്നും വയനാട്ടിൽ നിന്നും മാത്രമേ സംശയരഹിതമായി ഇവയെ കണ്ടെത്തിയിട്ടുള്ളൂ. ഒഴുക്കുള്ള വെള്ളത്തിലും നിശ്ചലമായ വെള്ളത്തിലും ഇവയെ കാണാറുണ്ട്.


</doc>
<doc id="348364" url="https://ml.wikipedia.org/wiki?curid=348364" title="തന്ദ്ര റായ്">
തന്ദ്ര റായ്

ഒരു ഒറിയ അഭിനേത്രിയാണ് തന്ദ്ര റായ് "(Tandra Ray). 80-90 കാലഘട്ടങ്ങളിൽ ഒറിയ സിനിമകളിൽ അഭിനയിച്ചിട്ടുണ്ട്. ബിജയ് മൊഹന്തിയാണ് ഭർത്താവ്. ബിജയ് മൊഹന്തിയുടെ കൂടെ അഭിനയിച്ച "ചിൽക തിരെ" ആണ് അവരുടെ ആദ്യചിത്രം.



</doc>
<doc id="348367" url="https://ml.wikipedia.org/wiki?curid=348367" title="പറമ്പിക്കുളം ചിലപ്പൻ">
പറമ്പിക്കുളം ചിലപ്പൻ

കേരളതദ്ദേശവാസിയായ ഒരു തവളയാണ് പറമ്പിക്കുളം ചിലപ്പൻ അഥവാ Parambikulam Wart Frog. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വസ്തുതകൾ അപര്യാപ്തമായ സ്പീഷിസുകൾ എന്നാണ്. പറമ്പിക്കുള വന്യമൃഗസംരക്ഷണകേന്ദ്രത്തിൽ നിന്നു മാത്രമേ ഇതിനെ കണ്ടിട്ടുള്ളൂ.


</doc>
<doc id="348376" url="https://ml.wikipedia.org/wiki?curid=348376" title="മൂന്നാർ പിലിഗിരിയൻ">
മൂന്നാർ പിലിഗിരിയൻ

കേരളതദ്ദേശവാസിയായ ഒരു തവളയാണ് മൂന്നാർ പിലിഗിരിയൻ അഥവാ Munnar Torrent Frog (Beautiful Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്. 
പാലക്കാട് ഗ്യാപ്പിനും ചെങ്കോട്ടയ്ക്കും ഇടയിലുള്ള സ്ഥലങ്ങളിൽ കാണുന്നു. ന്തിന്റെ ഭംഗിയുള്ള നിറാങ്ങൾ കാരണം beautiful dancing frog എന്ന പേര് നൽകണമെന്ന നിർദ്ദേശമുണ്ട്.

കാടിന്റെ ഇലച്ചാർത്തുകളുള്ള പുഴയോരങ്ങളിൽ കണ്ടുവരുന്നു.


</doc>
<doc id="348380" url="https://ml.wikipedia.org/wiki?curid=348380" title="കൊടുഖു പിലിഗിരിയൻ">
കൊടുഖു പിലിഗിരിയൻ

പശ്ചിമഘട്ടതദ്ദേശവാസിയായ ഒരു തവളയാണ് കൊടുഖു പിലിഗിരിയൻ അഥവാ Elegant Torrent Frog (Elegant Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വസ്തുതകൾ അപര്യാപ്തമായ സ്പീഷിസുകൾ എന്നാണ്. പാലക്കാട് ഗ്യാപ്പിന്റെയും ഗോവ ഗ്യാപ്പിന്റെയും ഇടയിൽ കേരളത്തിലും കർണ്ണാടകത്തിലും കാണുന്നു.


</doc>
<doc id="348385" url="https://ml.wikipedia.org/wiki?curid=348385" title="പ്രതിമാ ദേവി">
പ്രതിമാ ദേവി

കന്നടസിനിമകളിലെ ഒരു അഭിനേത്രിയാണ് പ്രതിമാ ദേവി (Prathima Devi). 1974ൽ കൃഷ്ണലീല എന്ന ചിത്രമായിരുന്നു ആദ്യത്തെ സിനിമ. 1951ൽ ജഗന്മോഹിനി എന്ന ചിത്രത്തിൽ പ്രധാന വേഷത്തിൽ അഭിനയിച്ചു. ആ ചിത്രമായിരുന്നു നൂറു ദിവസം തികച്ച ആദ്യ കന്നട ചിത്രം. സംവിധായകനായ ശങ്കർ സിംഗാണ് ഭർത്താവ്. അവരുടെ മകനായ രാജേന്ദ്രബാബുവും ഒരു സംവിധായകനാണ്. അഭിനേത്രിയും നിർമ്മാതാവുമായ വിജയലക്ഷ്മി സിംഗ് മകളാണ്. പ്രതിമാ ദേവി അറുപതിലധികം ചിത്രങ്ങളിൽ അഭിനയിച്ചു. 



</doc>
<doc id="348390" url="https://ml.wikipedia.org/wiki?curid=348390" title="ആനമല പിലിഗിരിയൻ">
ആനമല പിലിഗിരിയൻ

പശ്ചിമഘട്ടതദ്ദേശവാസിയായ ഒരു തവളയാണ് ആനമല പിലിഗിരിയൻ അഥവാ Cold Stream Torrent Frog (Cold Stream Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി സംരക്ഷണം ആവശ്യമുള്ള ജീവിവർഗ്ഗങ്ങൾ എന്നാണ്.

താഴ്ന്ന ഇടങ്ങളിലെ കാടുകളിലും നദികളിലും വസിക്കുന്നു


</doc>
<doc id="348391" url="https://ml.wikipedia.org/wiki?curid=348391" title="മൈലാപ്പൂർ താലൂക്ക്">
മൈലാപ്പൂർ താലൂക്ക്

തമിഴ്‌നാട് സംസ്ഥാനത്തിലെ ചെന്നൈ ജില്ലയിലാണ് മൈലാപ്പൂർ താലൂക്ക് സ്ഥിതി ചെയ്യുന്നത്. 2013ൽ ടൊണ്ടിയാർപെട്ട് കോട്ടയും പെരമ്പൂർ-പുരസവാക്കം താലൂക്കുകളും ചേർന്നാണ് ഈ താലൂക്ക് ഉണ്ടാക്കിയത്. ചിന്താദ്രിപേട്ട്, മൈലാപുർ, തിരുവല്ലിക്കേണി എന്നിവയാണ് അതിരുകൾ.


</doc>
<doc id="348393" url="https://ml.wikipedia.org/wiki?curid=348393" title="അഗസ്ത്യമല പിലിഗിരിയൻ">
അഗസ്ത്യമല പിലിഗിരിയൻ

പശ്ചിമഘട്ടതദ്ദേശവാസിയായ ഒരു തവളയാണ് അഗസ്ത്യമല പിലിഗിരിയൻ അഥവാ Dusky Torrent Frog (kalakad Dancing Frog). . "M. herrei" was formerly synonymized ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്. കൊടുംകാടുകളിലെ മലയരുവികളിലാണ് ഇവയെ കാണുന്നത്. കണ്ടുവരുന്ന ഇടങ്ങളിൽ ഇവയെ ധാരാളമായിത്തന്നെ കാണാറുണ്ട്. 


</doc>
<doc id="348396" url="https://ml.wikipedia.org/wiki?curid=348396" title="ഗാഡ്ഗിൽ പിലിഗിരിയൻ">
ഗാഡ്ഗിൽ പിലിഗിരിയൻ

കേരളതദ്ദേശവാസിയായ ഒരു തവളയാണ് ഗാഡ്ഗിൽ പിലിഗിരിയൻ അഥവാ Gadgil's Torrent Frog (Gadgil's Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ ഭീഷണി നേരിടുന്ന ജീവികൾ എന്നാണ്. നനവാർന്ന ഉയരംകുറഞ്ഞ കാടുകളിലും നദികളിലും കാണുന്നു. ആവാസവ്യവസ്ഥയുടെ നാശത്താൽ വംശനാശഭീഷണി നേരിടുന്നു. 


</doc>
<doc id="348398" url="https://ml.wikipedia.org/wiki?curid=348398" title="ഉർജിത് പട്ടേൽ">
ഉർജിത് പട്ടേൽ

ഭാരതീയ റിസർവ് ബാങ്കിന്റെ റിസർവ്‌ ബാങ്കിന്റെ ഇരുപത്തിനാലാമത്തെ ഗവർണറായിരുന്നു ഉർജിത് പട്ടേൽ (ജ:28 ഒക്ടോ: 1963)
ലണ്ടൻ സ്കൂൾ ഓഫ് എക്കണോമിക്സിൽ നിന്നു സാമ്പത്തിക ശാസ്ത്രത്തിൽ ബിരുദം നേടിയ ഉർജിത് പട്ടേൽ,ഓക്സ്ഫഡ് സർവകലാശാലയിൽ നിന്നും 1986ൽ എം.ഫില്ലും യേൽ സർവകലാശാലയിൽ നിന്നും 1990ൽ ഡോക്ടറേറ്റും നേടി. സാമ്പത്തിക സ്ഥാപനമായ ബ്രൂക്കിങ്സ് ഇൻസ്റ്റിറ്റ്യൂഷനിൽ 2009 മുതൽ സീനിയർ ഫെലോയുമാണ്.

1998 മുതൽ 2001 വരെ ധന മന്ത്രാലയത്തിന്റെ കൺസൾട്ടന്റായിരുന്നു ഉർജിത്. റിലയൻസ് ഇൻഡസ്‌ട്രീസ്, ഐ.ഡി.എഫ്.സി., എം.സി.എക്സ്, ഗുജറാത്ത് പെട്രോളിയം കോർപ്പറേഷൻ എന്നിവിടങ്ങളിലും പ്രവർത്തിച്ചിട്ടുണ്ട്.


</doc>
<doc id="348406" url="https://ml.wikipedia.org/wiki?curid=348406" title="അന്ധേരി സ്പോർട്സ് കോംപ്ലക്സ്">
അന്ധേരി സ്പോർട്സ് കോംപ്ലക്സ്

അന്ധേരി സ്പോർട്സ് കോംപ്ലക്സ് അല്ലെങ്കിൽ ഷഹാജി രാജെ ക്രീഡ സങ്കൂൾ വിവിധ കായിക സൗകര്യമുള്ള ഒരു സ്ഥലമാണ്. മുംബൈയിൽ സ്ഥിതി ചെയ്യുന്ന ഇത് 1988ൽ 30 കോടി രൂപ ചിലവഴിച്ചാണ് നിർമ്മിച്ചത്.. ദേശീയതലത്തിലെ സ്ക്വാഷ്, ബോക്സിങ്ങ്, ടെന്നീസ്, കരാട്ടെ എന്നീ മത്സരങ്ങൾ ഈ കോംപ്ലക്സിൽ വച്ചു നടത്താറുണ്ട്. ഇവിടെ ഒളിമ്പിക്സിനുപയോഗിക്കുന്ന തരത്തിലുള്ള ഒരു നീന്തൽക്കുളവും ഡൈവിങ്ങ് പൂളുമുണ്ട്. 2016ൽ ഇത് നവീകരിച്ചിരുന്നു. മുംബൈ ഫുട്ബോൾ അറീന എന്ന പേരിലുള്ള ആധുനിക ഫുട്ബോൾ സ്റ്റേഡിയവും ഈ കോംപ്ലക്സിൽ സ്ഥിതി ചെയ്യുന്നുണ്ട്.

1983ലെയും 2011ലെയും ക്രിക്കറ്റ് ലോകകപ്പിൽ പങ്കെടുത്ത താരങ്ങളുടെ ശിൽപവും പ്രശസ്തരായ ക്രിക്കറ്റ് താരങ്ങളുടെ ക്രിക്കറ്റ് കിറ്റ്, ബാറ്റ്, ചിത്രങ്ങൾ എന്നിവ പ്രദർശിപ്പിക്കുന്ന ഒരു ഗാലറിയും ഇവിടെ സ്ഥിതി ചെയ്യുന്നുണ്ട്. ക്രിക്കറ്റ് ഇതിഹാസം സുനിൽ ഗാവസ്കർ ആണിത് ഉദ്ഘാടനം ചെയ്തത്.

വളരെയേറെബോളിവുഡ് ചിത്രങ്ങൾ ഈ സ്റ്റേഡിയത്തിലും കോംപ്ലക്സിലുമായി ചിത്രീകരിച്ചിട്ടുണ്ട്. അമേരിക്കൻ പോപ് ഇതിഹാസം
മൈക്കൽ ജാക്സൺ പരിപാടി അവതരിപ്പിച്ച ഒരേ ഒരു ഇന്ത്യൻ സ്റ്റേഡിയം ഇതാണ്. 1996 നവംബർ ഒന്നിന് തന്റെ ഹിസ്റ്ററി വേൾഡ് ടൂർ ന്റെ ഭാഗമായിട്ട് 66000 കാണികൾക്കു മുമ്പാകെയാണ് ജാക്സൺ തന്റെ പരിപാടി അവതരിപ്പിച്ചത്.


</doc>
<doc id="348407" url="https://ml.wikipedia.org/wiki?curid=348407" title="ഫെൻസിംഗ്">
ഫെൻസിംഗ്

ചെറിയ തരം വാൾ ഉപയോഗിച്ച് രണ്ടു പേർ തമ്മിൽ നടത്തുന്ന ഒരു വാൾപ്പയറ്റ് കായിക മത്സരമാണ് ഫെൻസിംഗ് വാൾ പ്രയോഗത്തിലുള്ള വൈദഗ്ദ്ധ്യമാണ് ഈ മത്സരത്തിന്റെ അടിസ്ഥാനം. ഈ ആധിനിക വാൾപ്പയറ്റ് മത്സരം ഉത്ഭവിച്ചത് 19ആം നൂറ്റാണ്ടിന്റെ അവസാനമാണ്.
ക്ലാസിക്കൻ ഫെൻസിംഗിലെ ഹിസ്റ്റോറിക്കൽ യൂറോപ്യൻ ആയോധനകലയിൽ നിന്ന് പരിഷ്‌കരിച്ചെടുത്ത ഫെൻസിംഗ് പിന്നീട് ഫ്രഞ്ചുകാരാണ് സ്ഫുടം ചെയ്‌തെടുത്തത്. 

ആധുനിക ഫെൻസിംഗിനെ അതിൽ ഉപയോഗിക്കുന്ന ആയുധത്തിന്റെ രീതി, വ്യത്യസ്ത നിയമം എന്നിവയുടെ അടിസ്ഥാനത്തിൽ മൂന്നായി തിരിച്ചിട്ടുണ്ട്. ഫോയിൽ, ഇപീ, സബ്രെ എന്നിവയാണവ. മിക്ക മത്സരാർത്ഥികളും പ്രത്യോകമായി ഒരു ആയുധം മാത്രമാണ് തിരഞ്ഞെടുക്കുക.

സ്വിറ്റ്‌സർലൻഡിലെ ലൗസാനെ ആസ്ഥാനമായുള്ള ഫെഡറേഷൻ ഇന്റർനാഷണൽ ഡിഎസ്‌ക്രിമെ (എഫ് ഐ ഇ) ആണ് ഫെൻസിംഗിന്റെ ഭരണ സമിതി. 
145 ദേശീയ ഫെഡറേഷനുകൾ കൂടിച്ചേർന്നതാണ് ഈ സമിതി.

ഒളിമ്പിക്‌സ്, ലോക ചാംപ്യൻഷിപ്പ്, ലോക കപ്പ് എന്നീ ഇന്റർനാഷണൽ മത്സരങ്ങളിൽ എഫ് ഐ ഇ നിലവിലെ നിയമങ്ങളാണ് പുലർത്തുന്നത്. അമേരിക്കൻ ഫെൻസിംഗ് അസോസിയേഷന്റെ നിയമത്തിൽ നേരിയ വ്യത്യാസമുണ്ട്. പക്ഷേ എഫ് ഐ ഇയുടെ നിയമാവലി പിന്തുടരുന്നുണ്ട്.

ആധുനിക ഫെൻസിംഗിന്റെ മുൻഗാമി ഉത്ഭവിച്ചത് സ്‌പെയിനിലാണ്. 1458നും 1471നും ഇടയിൽ ഡീഗോ ഡെ വലേറ എഴുതിയ ട്രീറ്റൈസ് ഓൺ ആംസ് എന്ന പുസ്തകത്തിൽ ഇക്കാര്യം വ്യക്തമാക്കുന്നുണ്ട്. പടിഞ്ഞാറൻ ഫെൻസിംഗിനെ കുറിച്ച് പ്രതിബാധിക്കുന്ന പഴക്കമുള്ള രേഖകളിൽ ഒന്നാണ് ഈ ഗ്രന്ഥം.


</doc>
<doc id="348420" url="https://ml.wikipedia.org/wiki?curid=348420" title="പയർവർഗ്ഗങ്ങൾ">
പയർവർഗ്ഗങ്ങൾ

പയർവർഗ്ഗങ്ങൾ ഫാബേസീ (അല്ലെങ്കിൽ ലെഗുമിനേസേ) കുടുംബത്തിൽപ്പെട്ട സസ്യങ്ങൾ ആകുന്നു. അവയുടെ വിത്ത് കന്നുകാലികൾക്ക് ആഹാരമായും മണ്ണിനെ പുഷ്ടിപ്പെടുത്തുന്ന ജൈവവളമായും ഉപയോഗിക്കുന്നു. മനുഷ്യൻ ലോകവ്യാപകമായി ആഹാരമാക്കുന്ന ഈ സസ്യങ്ങൾ മാംസ്യത്തിന്റെ വലിയ സ്രോതസ്സുകളാണ്. പഠാണിപ്പയർ, ബീൻസ്, ചെറുപയർ, വൻപയർ, സോയാബീൻസ്, കടല,നിലക്കടല, മുതിര, ചതുരപ്പയർ, തുവര, ഉഴുന്ന്, ഉലുവ തുടങ്ങിയ ഭക്ഷ്യയോഗ്യമായ പയറുവർഗ്ഗങ്ങൾ ലോകത്തിന്റെ വിവിധഭാഗങ്ങളിൽ വ്യത്യസ്ത കാലാവസ്ഥകളിൽ വളരുന്നു.

</doc>
<doc id="348421" url="https://ml.wikipedia.org/wiki?curid=348421" title="എമ്പ്രാന്തിരി">
എമ്പ്രാന്തിരി

എമ്പ്രാന്തിരി അഥവാ തുളു ബ്രാഹ്മണർ (ആഢ്യവർഗം) തുളുദേശമെന്നു അറിയപ്പെട്ടിരുന്ന കർണാടകയിലെ ഉഡുപ്പിയിൽ നിന്നും കേരളത്തിൽ എത്തിപെട്ട പരദേശി ബ്രാഹ്മണർ ആണ്. 

കർണാടകത്തിൽ നിന്നും കേരളത്തിലേക്കു കുടിയേറിയ ഈ ബ്രാഹ്മണ സമൂഹം പ്രധാനമായും വൈഷ്ണവ ധർമം പിൻതുറന്ന് പോകുന്ന വൈഷ്ണവർ ആയിരുന്നു.അതുകൊണ്ടു തന്നെ എമ്പ്രാന്തിരി സമൂഹം പൂജാ കർമങ്ങൾ ചെയ്തു പോന്നിരുന്നത് മഹാ വിഷ്ണു ക്ഷേത്രങ്ങളിലും ,കൃഷ്ണ ക്ഷേത്രങ്ങളിലും മഹാവിഷ്ണു പ്രധാനിയായ യാഗങ്ങളിലും ആയിരുന്നു .

കേരളത്തിലേക്കു എത്തിപെട്ടിട്ടു അനേകം വർഷങ്ങൾ കഴിഞ്ഞേകിലും കേരള എമ്പ്രാന്തിരി കുടുംബങ്ങളിൽ ഇപ്പോഴും പ്രധാനമായി ഉപയോഗിക്കുന്നത് അവരുടെ മാതൃഭാഷയായ തുളു ആണ് .ആഢ്യവർഗമായ തുളു ബ്രഹ്മണർ കേരളത്തിൽ എത്തിച്ചേർന്നതിനു ശേഷം തങ്ങളുടെ ആചാരങ്ങൾക് സമാനമായ ആചാരങ്ങൾ ഉള്ള മറ്റൊരു ആഢ്യവർഗമായ നമ്പൂതിരി സമുദായത്തിലേക് മാറുകയോ നമ്പൂതിരി എന്ന ഉപനാമം സ്വീകരിക്കുകയോ ചെയ്തു. എന്നിരുന്നാലും ഇപ്പോഴും എമ്പ്രാന്തിരി സമൂദയത്തിൽ തന്നെ തുടർന്നു പോകുന്ന എമ്പ്രാന്തിരി കുടുബങ്ങളും ധാരാളം ഉണ്ട് . എമ്പ്രാന്തിരി എന്ന പേര് നിലനിർത്തി തനി നമ്പൂതിരി തനിമയോടെ ആചാരാനുഷ്ഠാനങ്ങളും ആയി മലയാളം മാതൃഭാഷ ആയി ജീവിക്കുന്നവർ ആണ് ഇപ്പോൾ അധികവും .തുളു/കന്നട അറിയില്ല എന്ന് തന്നെ പറയാം.


</doc>
<doc id="348440" url="https://ml.wikipedia.org/wiki?curid=348440" title="കല്ലാർ പിലിഗിരിയൻ">
കല്ലാർ പിലിഗിരിയൻ

പശ്ചിമഘട്ടതദ്ദേശവാസിയായ ഒരു തവളയാണ് കല്ലാർ പിലിഗിരിയൻ അഥവാ Kallar Torrent Frog (Kallar Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്. കേരളത്തിലും തമിഴ്‌നാട്ടിലും ചെങ്കോട്ട ഗ്യാപ്പിനു തെക്കോട്ടുള്ള പ്രദേശങ്ങളിൽ കാണുന്നു .


</doc>
<doc id="348442" url="https://ml.wikipedia.org/wiki?curid=348442" title="ബെസന്ത് നഗർ കടപ്പുറം">
ബെസന്ത് നഗർ കടപ്പുറം

ഇന്ത്യയിലെ ചെന്നൈ നഗരിത്തിൽ ബംഗാൾ കടൽത്തീരത്തായി സ്ഥിതി ചെയ്യുന്ന ഒരു കടപ്പുറമാണ് ബെസന്ത് നഗർ കടപ്പുറം. എഡ്‌വാർഡ് ഇല്ലിയോട്ട്സ് കടപ്പുറം (Edward Elliot's Beach) എന്നും ഇല്ലിയോട്ട്സ് കടപ്പുറം എന്നും ഇത് അറിയപ്പെടുന്നു. മദ്രാസിലെ ഗവർണ്ണറായിരുന്ന എഡ്‌വാർഡ് ഇല്ലിയോട്ട്സിന്റെ പേരാണ് ഈ കടപ്പുറത്തിന് നൽകിയിരിക്കുന്നത്. അപകടകരമായ തിരമാലകൾ ഉള്ള കടപ്പുറമാണിത്. 2010ൽ 10 പേർ ഇവിടെ മുങ്ങി മരിച്ചിരുന്നു. തുടർന്ന ഇവിടെ കർശന നിയന്ത്രണങ്ങൾ ഏർപ്പെടുത്തി. സുരക്ഷാ ആവശ്യങ്ങൾക്ക് ഇവിടെ ഒരു പൊലീസ് ഔട്ട് പോസ്റ്റ് പ്രവർത്തിക്കുന്നു. കടൽത്തീരത്തിലൂടെ സഞ്ചരിക്കുന്ന പ്രത്യേക വാഹനത്തിൽ പൊലീസ് ഇവിടെ പെട്രോളിങ്ങ് നടത്തുന്നു. ചെന്നൈയിലെ ഏറ്റവും വൃത്തിയുള്ള കടപ്പുറം എന്ന പ്രത്യേകത കൂടി ബെസന്ത് നഗർ കടപ്പുറത്തിനുണ്ട്.
കാൾ സ്മിത്ത് എന്ന നാവികന്റെ സ്മാരകവും ഈ കടപ്പുറത്ത് സ്ഥിതി ചെയ്യുന്നു. കടലിൽ മുങ്ങിത്താണ ഒരു പെൺകുട്ടിയെ രക്ഷിക്കുന്നതിനിടെ മുങ്ങിമരിച്ച ഡച്ച് നാവികനാണ് കാൾ സ്മിത്ത്.


</doc>
<doc id="348448" url="https://ml.wikipedia.org/wiki?curid=348448" title="കുറിച്യർ പിലിഗിരിയൻ">
കുറിച്യർ പിലിഗിരിയൻ

കേരളതദ്ദേശവാസിയായ ഒരു തവളയാണ് കുറിച്യർ പിലിഗിരിയൻ അഥവാ Kurichiyar Torrent Frog (Kurichiyar Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്. മധ്യരേഖാപ്രദേശങ്ങളിലുള്ള ഉയരം കുറഞ്ഞ വനങ്ങളിലും നദികളിലും കാണുന്നു.


</doc>
<doc id="348450" url="https://ml.wikipedia.org/wiki?curid=348450" title="പുസ്തക ജാക്കറ്റ്">
പുസ്തക ജാക്കറ്റ്

പുസ്തകത്തിന്റെ മുകളിൽ വേർപെടുത്താവുന്ന വിധത്തിൽ ക്രമീകരിക്കുന്ന കടലാസ് ഭാഗമാണ് പുസ്തക ജാക്കറ്റ്. ഡസ്റ്റ് ജാക്കറ്റ്, ഡസ്റ്റാ റാപ്പർ, ഡസ്റ്റ് കവർ എന്നിങ്ങനെ പല പേരുകളിൽ ഇതിനെ വിളിക്കാറുണ്ട്. പുറമെയുള്ള ഈ കവർ മുൻവശത്തേക്കും പിൻവശത്തേക്കും മറിക്കാനാകും. ഗ്രന്ഥകർത്താവിനെ കുറിച്ചുള്ള ലഘു ജീവചരിത്ര കുറിപ്പ്, പ്രസാധകരെ കുറിച്ചുള്ള സംഗ്രഹം എന്നിവയെല്ലാം ഈ ഭാഗത്ത് അച്ചടിക്കാറുണ്ട്. പുസ്തകം കേടുവരാതെ ദീർഘകാലം സൂക്ഷിക്കാൻ ഇത് സഹായിക്കുന്നു.


</doc>
<doc id="348452" url="https://ml.wikipedia.org/wiki?curid=348452" title="ഫത് വ">
ഫത് വ

ഇസ്ലാം മതവിശ്വാസത്തിൽ, ഇസ്ലാമിക പണ്ഡിതർ ചില പ്രത്യേക വിഷയങ്ങളിൽ എടുക്കുന്ന പഠനവിധേയമായ അഭിപ്രായമാണ് ഫത് വ എന്നറിയപ്പെടുന്നത്.(; plural fatāwā )  ഫത് വ പുറപ്പെടുവിക്കുന്ന ആളെ മുഫ്തി എന്ന് വിളിക്കുന്നു.


</doc>
<doc id="348455" url="https://ml.wikipedia.org/wiki?curid=348455" title="എടയ്ക്കൽ (മലപ്പുറം)">
എടയ്ക്കൽ (മലപ്പുറം)

മലപ്പുറം ജില്ലയിലെ തൂതപ്പുഴയുടെ തീരത്തുള്ള ഒരു ഗ്രാമമാണ് എടയ്ക്കൽ. ആലിപ്പറമ്പ് പഞ്ചായത്തിലുൾപ്പെട്ട പ്രദേശമാണിത്. തൂത-ഒടമല്ല റോഡ് ഈ ഗ്രാമത്തെ സമീപപ്രദേശങ്ങളുമായി ബന്ധിപ്പിക്കുന്നു.


</doc>
<doc id="348456" url="https://ml.wikipedia.org/wiki?curid=348456" title="സ്റ്റുഡറ്റൻലാൻറ്">
സ്റ്റുഡറ്റൻലാൻറ്


</doc>
<doc id="348466" url="https://ml.wikipedia.org/wiki?curid=348466" title="മോഡേൺ പെന്റത്ലോൺ">
മോഡേൺ പെന്റത്ലോൺ

അഞ്ച് വ്യത്യസ്ത കായിക മത്സരങ്ങൾ അടങ്ങിയ ഒരു ഒളിമ്പിക് മത്സര ഇനമാണ് മോഡേൺ പെന്റത്‌ലോൺ.
ഫെൻസിംഗ്, 200 മീറ്റർ ഫ്രീസ്റ്റൈൽ നീന്തൽ, ഓപൺ ജംപിങ്, ഷൂട്ടിങ്, 3200 മീറ്റർ ക്രോസ് കൺട്രി ഓട്ടം എന്നിവയടങ്ങിയതാണിത്.
1912 മുതൽ ഒളിമ്പിക് ഗെയിംസിലെ ഒരു പ്രധാന മത്സരഇനമാണ് മോഡേൺ പെന്റത്‌ലോൺ. ഇതിനെ ഒളിമ്പിക്‌സിൽ നിന്ന് നീക്കാനുള്ള ശ്രമങ്ങൾ നടന്നിരുന്നു. 1949 മുതൽ വർഷം തോറും മോഡേൺ പെന്റത്‌ലോൺ ലോക ചാംപ്യൻഷിപ്പ് നടക്കുന്നുണ്ട്.
യഥാർത്ഥത്തിൽ ഈ മത്സരം നാലോ അഞ്ചോ ദിവസം വെച്ചാണ് നടത്തുന്നത്. 1996ൽ ഇത് ഒരു ഏകദിന മത്സരമായി നടന്നു. അന്ന് കൂടുതൽ പ്രേക്ഷകർ ഇത് കാണാനെത്തിയിരുന്നു.
യൂനിയൻ ഇന്റർനാഷണൽ ഡെ പെന്റത്‌ലോൺ മോഡേൺ (യുഐപിഎം) ആണ് ഈ മത്സരത്തിന്റെ ഭരണ സമിതി.ലോകത്തിലെ എല്ലാ ഭൂഖണ്ഡങ്ങളുലുമുള്ള 90 രാജ്യങ്ങളും ഈ അന്താരാഷ്ട്ര കായിക മത്സരത്തിന്റെ ഭരണസമിതിയിലുണ്ട്. 
മോഡേൺ പെന്റത്‌ലോൺ തുടങ്ങിയ സംബന്ധിച്ച് തർക്കം നിലനിൽക്കുന്നുണ്ട്. ഫ്രഞ്ച് ചരിത്രകാരനും വിദ്യാഭ്യാസ പ്രവർത്തകനുമായ ബാരൺ പിയറി ഡെ ഫ്രെഡിയാണ് ഇതിന്റെ സ്ഥാപകൻ എന്നാണ് ഒരു അഭിപ്രായം. ആധുനിക ഒളിമ്പിക്‌സ് ഗെയിംസിന്റെ സ്ഥാപകനും ഇന്റർനാഷണൽ ഒളിമ്പിക് കമ്മിറ്റിയുടെ രണ്ടാമത്തെ പ്രസിഡന്റുമായിരുന്നു ഇദ്ദേഹം
എന്നാൽ, സ്വീഡിഷ് ആർമി ഉദ്യോഗസ്ഥനും ഇന്റർനാഷണൽ ഒളിമ്പിക് കമ്മിറ്റി അംഗവുമായിരുന്ന വിക്ടർ ഗുസ്റ്റാഫ് ബ്ലാക് ആണ് മോഡേൺ പെന്റത്‌ലോൺ മത്സരത്തിന്റെ സ്ഥാപകൻ എന്നാണ് മറ്റോരു പ്രബലമായ അഭിപ്രായം. സ്വീഡിഷ് സ്‌പോട്‌സിന്റെ പിതാവായാണ് ഇദ്ദേഹം അറിയപ്പെടുന്നത്.. The name derives from the Greek "péntathlon" "contest of five events".


</doc>
<doc id="348477" url="https://ml.wikipedia.org/wiki?curid=348477" title="വാർളി ചിത്രങ്ങൾ">
വാർളി ചിത്രങ്ങൾ

മഹാരാഷ്ട്ര-ഗുജറാത്ത് അതിർത്തിയിലും സമീപപ്രദേശങ്ങളിലും ഉള്ള വാർളി ആദിവാസസമൂഹങ്ങൾ വരയ്ക്കുന്ന ചിത്രരചനാരീതിയാണ് വാർളി ചിത്രങ്ങൾ (Warli painting). ക്രി.പി.2500-3000 വർഷം മുൻപുമുതലേ ഈ രീതി അവർ പിൻ‌തുടരുന്നുണ്ടെന്ന് വിശ്വസിക്കുന്നു. വളരെ ലളിതമായ ജ്യാമിതീയരൂപങ്ങൾ ആണ് ഈ ചിത്രങ്ങളിലെ പ്രധാനചേരുവകൾ. വൃത്തവും ത്രികോണവും ചതുരവും.



</doc>
<doc id="348483" url="https://ml.wikipedia.org/wiki?curid=348483" title="ശെന്തുരുണി പിലിഗിരിയൻ">
ശെന്തുരുണി പിലിഗിരിയൻ

കേരളതദ്ദേശവാസിയായ ഒരു തവളയാണ് ശെന്തുരുണി പിലിഗിരിയൻ അഥവാ Mallan's Torrent Frog (Mallan's Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്. മധ്യരേഖാസമീപപ്രദേശങ്ങളിലെ ഉയരംകുറഞ്ഞ കാടുകളിലും നദികളിലുമാണിവ വസിക്കുന്നത്. എസ്. ഡി. ബിജുവിന്റെ ഒപ്പം 1998 മുതൽ സഹായി ആയി പ്രവർത്തിക്കുന്ന ശ്രീ. മല്ലൻ കാണിയോടുള്ള ബഹുമാനസൂചകമായിട്ടാണ് ഈ തവളയ്ക്ക് ഈ പേർ നൽകിയിരിക്കുന്നത്. 


</doc>
<doc id="348486" url="https://ml.wikipedia.org/wiki?curid=348486" title="നെല്ലിയാമ്പതി പിലിഗിരിയൻ">
നെല്ലിയാമ്പതി പിലിഗിരിയൻ

കേരളതദ്ദേശവാസിയായ ഒരു തവളയാണ് നെല്ലിയാമ്പതി പിലിഗിരിയൻ അഥവാ Nelliyampathi Torrent Frog (Nelliyampathi Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്.


</doc>
<doc id="348488" url="https://ml.wikipedia.org/wiki?curid=348488" title="കരിവയറൻ പിലിഗിരിയൻ">
കരിവയറൻ പിലിഗിരിയൻ

പശ്ചിമഘട്ടതദ്ദേശവാസിയായ ഒരു തവളയാണ് കരിവയറൻ പിലിഗിരിയൻ അഥവാ Black-bellied Torrent Frog (Black-bellied Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്. മധ്യരേഖാസമീപപ്രദേശങ്ങളിലെ ഉയരംകുറഞ്ഞ കാടുകളിലും നദികളിലുമാണിവ വസിക്കുന്നത്.


</doc>
<doc id="348490" url="https://ml.wikipedia.org/wiki?curid=348490" title="വയനാട് പിലിഗിരിയൻ">
വയനാട് പിലിഗിരിയൻ

കേരളതദ്ദേശവാസിയായ ഒരു തവളയാണ് വയനാട് പിലിഗിരിയൻ അഥവാ Naked Torrent Frog (Naked Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ സാദ്ധ്യതയുള്ള ജീവികൾ എന്നാണ്. മധ്യരേഖാസമീപപ്രദേശങ്ങളിലെ ഉയരംകുറഞ്ഞ കാടുകളിലും നദികളിലുമാണിവ വസിക്കുന്നത്. ആവാസവ്യവസ്ഥയുടെ നാശത്താൽ വംശനാശഭീഷണി നേരിടുന്നു.



</doc>
<doc id="348492" url="https://ml.wikipedia.org/wiki?curid=348492" title="ചെങ്കാലൻ പിലിഗിരിയൻ">
ചെങ്കാലൻ പിലിഗിരിയൻ

പശ്ചിമഘട്ടതദ്ദേശവാസിയായ ഒരു തവളയാണ് ചെങ്കാലൻ പിലിഗിരിയൻ അഥവാ Pink-thighed Torrent Frog (Nilgiri Torrent Frog,Nilgiri Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ സാദ്ധ്യതയുള്ള ജീവികൾ എന്നാണ്.



</doc>
<doc id="348496" url="https://ml.wikipedia.org/wiki?curid=348496" title="സൈരന്ധ്രി പിലിഗിരിയൻ">
സൈരന്ധ്രി പിലിഗിരിയൻ

കേരളതദ്ദേശവാസിയായ ഒരു തവളയാണ് സൈരന്ധ്രി പിലിഗിരിയൻ അഥവാ Sairandhri Torrent Frog (Sairandhri Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്. മധ്യരേഖാസമീപപ്രദേശങ്ങളിലെ ഉയരംകുറഞ്ഞ കാടുകളിലും നദികളിലുമാണിവ വസിക്കുന്നത്


</doc>
<doc id="348498" url="https://ml.wikipedia.org/wiki?curid=348498" title="പൊന്മുടി പിലിഗിരിയൻ">
പൊന്മുടി പിലിഗിരിയൻ

കേരളതദ്ദേശവാസിയായ ഒരു തവളയാണ് പൊന്മുടി പിലിഗിരിയൻ അഥവാ Sali's Torrent Frog (Sali's Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്. മധ്യരേഖാസമീപപ്രദേശങ്ങളിലെ ഉയരംകുറഞ്ഞ കാടുകളിലും നദികളിലുമാണിവ വസിക്കുന്നത്.


</doc>
<doc id="348500" url="https://ml.wikipedia.org/wiki?curid=348500" title="2008 സമ്മർ ഒളിംപിക്സിൽ ഇന്ത്യ">
2008 സമ്മർ ഒളിംപിക്സിൽ ഇന്ത്യ





</doc>
<doc id="348501" url="https://ml.wikipedia.org/wiki?curid=348501" title="വടക്കൻ പിലിഗിരിയൻ">
വടക്കൻ പിലിഗിരിയൻ

പശ്ചിമഘട്ടത്തിൽ കാണുന്ന ഒരു തവളയാണ് വടക്കൻ പിലിഗിരിയൻ അഥവാ Wayanad Torrent Frog (Wayanad Dancing Frog, Malabar Tropical Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ സാദ്ധ്യതയുള്ള ജീവികൾ എന്നാണ്. വയനാട്ടിലെയും മലബാറിലെയും ആഴം കുറഞ്ഞ മലയരുവികളിൽ കാണപ്പെടുന്നു.


</doc>
<doc id="348503" url="https://ml.wikipedia.org/wiki?curid=348503" title="കാട്ടു പിലിഗിരിയൻ">
കാട്ടു പിലിഗിരിയൻ

കേരളതദ്ദേശവാസിയായ ഒരു തവളയാണ് കാട്ടു പിലിഗിരിയൻ അഥവാ Forest Torrent Frog (Forest Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വസ്തുതകൾ അപര്യാപ്തമായ സ്പീഷിസുകൾ എന്നാണ്.



</doc>
<doc id="348510" url="https://ml.wikipedia.org/wiki?curid=348510" title="സ്വർണ്ണ കുറുവായൻ">
സ്വർണ്ണ കുറുവായൻ

പശ്ചിമഘട്ടതദ്ദേശവാസിയായ ഒരു തവളയാണ് സ്വർണ്ണ കുറുവായൻ അഥവാ Ornate Narrow-mouthed Frog (Ornated Pygmy Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി നിലനിൽപ്പ് ആശങ്കാജനകമല്ലാത്ത ജീവിവർഗ്ഗങ്ങൾ എന്നാണ്.


</doc>
<doc id="348512" url="https://ml.wikipedia.org/wiki?curid=348512" title="ഗബ്രിയേൽ ബിബ്രൺ">
ഗബ്രിയേൽ ബിബ്രൺ

ഒരു ഫ്രഞ്ച് ജീവശാസ്ത്രകാരനും തവളഗവേഷകനും ആയിരുന്നു ഗബ്രിയേൽ ബിബ്രൺ (Gabriel Bibron) (20 ഒക്ടോബർ 1805 – 27 മാർച്ച് 1848). പ്രകൃതിശാസ്ത്രത്തിൽ നല്ല അവഗാഹമുണ്ടായിരുന്ന അദ്ദേഹത്തെ കശേരുകികളെ ശേഖരിച്ചുള്ള പഠനത്തിനായി ഇറ്റലിയിലേക്കും സിസിലിയിലേക്കും അയച്ചു.

1832 -ൽ കണ്ടുമുട്ടിയ ഡുമേരിലിനൊപ്പം ബിബ്രൺ ധാരാളം ഉരഗങ്ങളെ പഠിച്ചു. (1774–1860). ജനുസുകളിൽ ശ്രദ്ധവച്ച ഡുമേരിൽ സ്പീഷിസുകളെ വേർതിരിക്കുന്ന ജോലി ബിബ്രനെ ഏൽപ്പിച്ചു. രണ്ടുപേരും കൂടി ഉരഗങ്ങളെക്കുറിച്ച് 10 വാല്യമുള്ള "Erpétologie Générale" എന്ന ഗ്രന്ഥം 1834 -1854 കാലത്ത് പ്രസിദ്ധീകരിച്ചു. പാരീസിലെ പ്രൈമറി സ്കൂളിൽ പഠിപ്പിച്ചിരുന്ന ബിബ്രൺ ഡുമേരിലിനെ മ്യൂസിയത്തിലെ ജോലികളിൽ സഹായിച്ചിരുന്നു. ക്ഷയരോഗ ബാധിതനായ ബിബ്രൺ 1845 -ൽ വിരമിക്കുകയും 1845 -ൽ തന്റെ 44 -ആമത്തെ വയസ്സിൽ മരണമടയുകയും ചെയ്തു. 


</doc>
<doc id="348518" url="https://ml.wikipedia.org/wiki?curid=348518" title="ജോർജ് എസ് മയേഴ്‌സ്">
ജോർജ് എസ് മയേഴ്‌സ്

ഇരുപതാം നൂറ്റാണ്ടിലെ പ്രമുഖനായ ഒരു മൽസ്യശാസ്ത്രജ്ഞനായിരുന്നു അമേരിക്കക്കാരനായ ജോർജ് എസ് മയേഴ്‌സ് (George S. Myers). (ഫെബ്രുവരി 2, 1905 – നവംബർ 4, 1985). അമേരിക്കൻ ദേശീയ മ്യൂസിയത്തിന്റെ മൽസ്യവിഭാഗം തലവനായിരുന്ന അദ്ദേഹം ബ്രസീൽ സർക്കാരിന്റെ മൽസ്യകാര്യ ഉപദേഷ്ടാവും ആയി ജൊലിചെയ്തിട്ടുണ്ട്. ധാരാളം ഗവേഷണപ്രബന്ധങ്ങൾ എഴുതിയിട്ടുള്ള അദ്ദേഹമാണ് പല അലങ്കാര മൽസ്യങ്ങളെപ്പറ്റിയും ആദ്യമായി വിവരിച്ചത്.



</doc>
<doc id="348521" url="https://ml.wikipedia.org/wiki?curid=348521" title="സി. ആർ. നാരായൺ റാവു">
സി. ആർ. നാരായൺ റാവു

പ്രമുഖനായ ഒരു ഇന്ത്യൻ ജീവശാസ്ത്രകാരനും തവള ശാസ്ത്രജ്ഞനും ആയിരുന്നു സി. ആർ. നാരായൺ റാവു (C. R. Narayan Rao). (15 ആഗസ്ത് 1882 – 2 ജനുവരി 1960). ഉഭയജീവികളുടെ പഠനത്തിൽ അദ്ദേഹം നൽകിയ സംഭാവനകളെ മാനിച്ച് തവള ജനുസായ റാവോർകെസ്റ്റസ് അദ്ദേഹത്തിന്റെ പേരിലാണ് അറിയപ്പെടുന്നത് .

കോയമ്പത്തൂരിൽ ജനിച്ച റാവു ബെല്ലാരിയിലും തുടർന്ന്, മലബാർ ക്രിസ്ത്യൻ കോളേജിൽ ജീവശാസ്ത്രവിഭാഗം തലവനായിരുന്ന പ്രൊഫസ്സർ ഹാന്റേഴ്‌സന്റെ കീഴിലും ജീവശാസ്ത്രം പഠിച്ചു. പഠനനിലവാരത്തിൽ സ്വർണ്ണമെഡൽ സ്വന്തമാക്കിയ അദ്ദേഹം ബിരുദാനന്തരബിരുദത്തിനുശേഷം അധ്യാപകയോഗ്യതയ്ക്കായുള്ള ഡിപ്ലോമ സ്വന്തമാക്കി. കോയമ്പത്തൂരും എറണാകുളത്തും പഠിപ്പിച്ചതിനുശേഷം ബെംഗളൂരു സെൻട്രൽ കോളേജിൽ ജീവശാസ്ത്രവിഭാഗം ഉണ്ടാക്കിയ അദ്ദേഹം അവിടെ അതിന്റെ തലവനായി ചുമതലയേൽക്കുകയും, 1937 -ൽ വിരമിക്കുന്നതുവരെ അവിടെ തുടരുകയും ചെയ്തു.

ഗവേഷണഫലങ്ങൾ സർവ്വകലാശാലകളിൽ ഉപയോഗിക്കാൻ ശ്രമിച്ചതിനാൽ അദ്ദേഹത്തിന്റെ ശാസ്ത്രത്തിലും ഗവേഷണത്തിലും ഉള്ള സംഭാവനകൾ നിസ്തുലമായി പരിഗണിക്കപ്പെടുന്നു. അദ്ദേഹത്തിന്റെ ശ്രമഫലമായാണ് ഇന്ത്യൻ അക്കാഡമി ഒഫ് സയൻസസ് രൂപീകരിച്ചത്. 
തവളഗവേഷണങ്ങളിലും അവയുടെ നാമകരണത്തിലുമായിരുന്നു റാവു കൂടുതൽ ശ്രദ്ധ പതിപ്പിച്ചത്. ഉഭയജീവികളുടെ പരിണാമത്തിലേക്ക് അദ്ദേഹത്തിന്റെ ഗവേഷണങ്ങൾ കൂടുതൽ വെളിച്ചം നൽകി. രമാനെല്ല ജനുസ് അദ്ദേഹമാണ് വിവരിച്ചെടുത്തത്. റാവുവിന്റെ ബഹുമാനാർത്ഥമാണ് റാവോർകെസ്റ്റസ് ജനുസിന് ആ പേരു നൽകിയിരിക്കുന്നത് . 1938 -ൽ ലാഹോറിൽ നടന്ന ഇന്ത്യൻ സയൻസ് കോൺഗ്രസ്സിൽ ജീവശാസ്ത്രവിഭാഗത്തിന്റെ അധ്യക്ഷൻ റാവു ആയിരുന്നു .
His account of the ovarian ovum of the slender loris was presented to the Royal Society by James Peter Hill in the latter's Croonian Lecture.
ഈ വാചകം കൃത്യമായി വിവർത്തനം ചെയ്തു ചേർക്കണം



</doc>
<doc id="348524" url="https://ml.wikipedia.org/wiki?curid=348524" title="സിഡ്നി ബ്രെന്നർ">
സിഡ്നി ബ്രെന്നർ

സിഡ്നി ബ്രെന്നർ(born 13 January 1927) ദക്ഷിണാഫ്രിക്കൻ ജീവശാസ്ത്രജ്ഞനും 2002ലെ വൈദ്യശാസ്ത്ര നോബൽസമ്മാന ജേതാവും ആണ്. ജനിതക കോഡിന്റെ മേഖലയിലാണ് അദ്ദേഹം സംഭാവനകൾ നൽകിയത്. 


</doc>
<doc id="348525" url="https://ml.wikipedia.org/wiki?curid=348525" title="തോമസ് മായോ ബ്ര്യൂവർ">
തോമസ് മായോ ബ്ര്യൂവർ

തോമസ് മായോ ബ്ര്യൂവർ (November 21, 1814 – January 24, 1880)(Thomas Mayo Brewer) അമേരിക്കൻ പ്രകൃതിശാസ്ത്രജ്ഞനായിരുന്നു. പക്ഷിശാസ്ത്രത്തിലും അണ്ഡശാസ്ത്രത്തിലും പ്രത്യേക താത്പര്യമുണ്ടായിരുന്നു.


</doc>
<doc id="348526" url="https://ml.wikipedia.org/wiki?curid=348526" title="വില്ല്യം ബ്ര്യൂസ്റ്റർ">
വില്ല്യം ബ്ര്യൂസ്റ്റർ

വില്ല്യം ബ്ര്യൂസ്റ്റർ(July 5, 1851 – July 11, 1919) അമേരിക്കൻ പക്ഷിശാസ്ത്രജ്ഞനായിരുന്നു. അദ്ദേഹമാണ് അമേരിക്കൻ പക്ഷിശാസ്ത്ര യൂണിയൻ സ്ഥാപിച്ചത്. നേരത്തെ അദ്ദേഹം പ്രകൃതിസ്നേഹിയും പ്രകൃതിസംരക്ഷകനും ആയിരുന്നു. 


</doc>
<doc id="348540" url="https://ml.wikipedia.org/wiki?curid=348540" title="സിംഗ്രണൈസ്‌ഡ് നീന്തൽ">
സിംഗ്രണൈസ്‌ഡ് നീന്തൽ

നീന്തൽ, നൃത്തം, ജിംനാസ്റ്റിക്‌സ് എന്നിവയുടെ ഒരു സങ്കരരൂപമാണ് ഏകതാള നീന്തൽ.
സംഗീതത്തിന്റെ അകമ്പടിയോടെ വെള്ളത്തിൽ പൂർണ്ണജാഗ്രതയോടെയുള്ള ചലനങ്ങളാണ് ഏകതാള നീന്തൽ.
ഏകവാദ്യം, രണ്ടു പേർ ചേർന്നുള്ള ഗാനം, മൂന്നുപേർ ചേർന്ന് ആലപിക്കുന്ന ഗാനം, സംഘം ചേർന്നുള്ള ഗാനം എന്നിവയുടെ പശ്ചാതലത്തിലാണ് ഈ മത്സരം നടക്കുക
ഏകതാള നീന്തലിന് അസാധാരണമായ ശ്വസ നിയന്ത്രണം, കൃത്യമായ സമയനിയന്ത്രണം, വഴക്കം, സഹിഷ്ണുത, കൃപ, ചാതുര്യം എന്നിവ അനിവാര്യമാണ്‌
ഒളിമ്പിക്‌സ് ഗെയിംസിൽ പുരുഷ ഏകതാള നീന്തൽ ടീമിനെ ഇതുവരെ അനുമതിയില്ല
അന്താരാഷ്ട്ര തലത്തിൽ ഫെഡറേഷൻ ഇന്റർനാഷണൽ ഡെ നാരത്തോൺ ആണ് ഏകതാള നീന്തലിന്റെ ഭരണ സമിതി

21ആം നൂറ്റാണ്ടിന്റെ തുടക്കത്തിൽ ഏകതാള നീന്തൽ അറിയപ്പെട്ടിരുന്നത് വാട്ടർ ബാലറ്റ് (water ballet) എന്നായിരുന്നു. 1891ൽ ജർമ്മനിയിലെ ബെർലിനിലാണ് രേഖപ്പെടുത്തപ്പെട്ട ആദ്യ മത്സരം നടന്നത്.
1907ൽ ഓസ്‌ട്രേലിയൻ കായിക താരമായ അന്നെറ്റെ കെല്ലർമൻ ന്യൂയോർക്കിൽ ഒരു ഗ്ലാസ് ടാങ്കിൽ നടത്തിയ വാട്ടർ ബെല്ലറ്റ് മത്സരത്തോടെയാണ് ഈ കായിക മത്സരത്തിന് പ്രചാരം ലഭിച്ചത്.
1984ൽ ലോസ്ഏഞ്ചൽസിൽ നടന്ന ഒളിമ്പിക്‌സിൽ 
ട്രാസീ റൂയിസ്, കാൻഡി കോസ്റ്റി എന്നിവർ ഏകതാള നീന്തലിൽ സ്വർണ്ണം നേ്ടി
1924ൽ നോർത്ത് അമേരിക്കയിലെ മോൺട്രീറ്റിൽ നടന്ന ആദ്യമത്സരത്തിൽ പെഗ് സെല്ലർ ചാംപ്യനായി. 
ബിയുല്ല ഗുണ്ട്‌ലിങ്, കാതെ ജെക്കോബി, ഗെയ്ൽ ജോൺസൺ, ക്ലാർക്ക് ലീച്ച് എന്നിവരാണ് ഈ കായിക മത്സരത്തിലെ പ്രധാന കായിക താരങ്ങൾ. 

1952ലെ ഒളിമ്പിക്‌സിലായിരുന്നു ഈ മത്സരത്തിന്റെ ആദ്യ അവതരണം നടന്നത്. എന്നാൽ, 1984വരെ ഈ മത്സരം ഒളിമ്പിക് മത്സരത്തിന്റെ ഭാഗമായിരുന്നില്ല.


</doc>
<doc id="348547" url="https://ml.wikipedia.org/wiki?curid=348547" title="ഖരവേല">
ഖരവേല

ഇന്ത്യ സംസ്ഥാനമായ ഒഡിഷ പ്രദേശത്ത് പണ്ടുണ്ടായിരുന്ന കലിംഗരാജ്യത്തിലെ രാജാവായിരുന്നു ഖരവേല. മഹാമേഹവാഹന രാജവംശത്തിലെ ഏറ്റവും പ്രശസ്തനായ രാജാവായിരുന്ന ഇദ്ദേഹം ബി.സി. രണ്ടാം നൂറ്റാണ്ടിലോ ഒന്നാം നൂറ്റാണ്ടിലോ ആണ് ഭരിച്ചിരുന്നത്. 

ഖരവേലയെക്കുറിച്ചുള്ള വിവരങ്ങൾ ലഭിച്ചിട്ടുള്ള പ്രധാന സ്രോതസ്സ് കല്ലുകൊത്തിയുണ്ടാക്കിയ ഹാഥിഗുംഫ ലിഖിതത്തിലാണ്. ലിഖിതത്തിൽ കാലം ലേഖപ്പെടുത്തിയിട്ടില്ല. 17 വരികളിൽ 4 എണ്ണം മാത്രമേ വായിക്കുവാൻ സാധിക്കുന്നുള്ളൂ. ഇതിനുതന്നെ പല വ്യാഖ്യാനങ്ങളുണ്ട്. പല യുദ്ധവിജയങ്ങളൂം, കലയ്ക്കുനൽകിയ പ്രോത്സാഹനങ്ങളും, അറ്റകുറ്റപ്പണികൾ നടത്തിയ വിവരങ്ങളും ആണ് ലിഖിതത്തിലുള്ളത്. ലിഖിതത്തിൽ ഇദ്ദേഹത്തിന്റെ നേട്ടങ്ങളെ പൊലിപ്പിച്ചുകാണിക്കുന്നുണ്ടെങ്കിലും കലിംഗരാജ്യത്തിലെ ഏറ്റവും ശക്തനായ ഭരണാധികാരിയായിരുന്നു ഇദ്ദേഹം എന്ന കാര്യത്തിൽ ചരിത്രകാരന്മാർ യോഗിക്കുന്നുണ്ട്. 

ഖരവേല ജൈനമതം പിന്തുടർന്നിരുന്നു എന്ന് വിശ്വസിക്കപ്പെടുന്നു. ശിലാലിഖിതത്തിൽ ഇദ്ദേഹം എല്ലാ മതങ്ങളിലും വിശ്വസിച്ചിരുന്നു എന്നാണ് രേഖപ്പെടുത്തപ്പെട്ടിരിക്കുന്നത്.


</doc>
<doc id="348551" url="https://ml.wikipedia.org/wiki?curid=348551" title="ലക്ഷ്മി കുമാരി ചുൻഡാവത്">
ലക്ഷ്മി കുമാരി ചുൻഡാവത്

രാജസ്ഥാൻ‌കാരിയായ ഒരു എഴുത്തുകാരിയും രാഷ്ട്രീയപ്രവർത്തകയും ആണ് ലക്ഷ്മി കുമാരി ചുൻഡാവത് (Lakshmi Kumari Chundawat). (ജൂൺ 24, 1916 – മെയ് 24, 2014). രാജസ്ഥാനിലെ മേവാറിലെ ദേവ്ഗഡിലെ വിജയസിംഗിന്റെ പുത്രിയാണ്. 1934 -ൽ രാവത്‌സറിലെ റാവത് തേജ് സിംഗിനെ വിവാഹം ചെയ്തു. 2004 മെയ് 24ന് 97 -ആം വയസ്സിൽ ചുൻഡാവത് അന്തരിച്ചു. 1962 മുതൽ 1971 വരെ രാജസ്ഥാൻ നിയമസഭയിൽ അംഗമായിരുന്നു. 1972 ഏപ്രിൽ മുതൽ 1978 ഏപ്രിൽ വരെ രാജ്യസഭയിലും അംഗമായിരുന്നു. രാജസ്ഥാൻ പ്രദേശ് കോൺഗ്രസ്സ് കമ്മറ്റിയുടെ അദ്ധ്യക്ഷ കൂടെയായിരുന്നു അവർ.

രാജസ്ഥാനി സാഹിത്യത്തിനു അവർ നൽകിയ സംഭാവനകൾ പരിഗണിച്ച് 1984ൽ അവർക്ക് പത്മശ്രീ പുരസ്കാരം ലഭിച്ചു. സാഹിത്യമഹാമഹോപാദ്ധ്യായ്, രാജസ്ഥാൻ രത്ന, ടെസ്സിറ്ററി ഗോൾഡ് അവാർഡ്, മഹാറാണ കുംഭ അവാർഡ്, സോവിയറ്റ് ലാൻഡ് നെഹ്രു അവാർഡ് എന്നിവയും ലഭിച്ചിട്ടുണ്ട്.



</doc>
<doc id="348560" url="https://ml.wikipedia.org/wiki?curid=348560" title="വിൽഹെം പീറ്റേഴ്‌സ്">
വിൽഹെം പീറ്റേഴ്‌സ്

ജർമൻകാരനായ ഒരു പ്രകൃതിശാസ്ത്രജ്ഞനും പര്യവേഷകനുമായിരുന്നു വിൽഹെം പീറ്റേഴ്‌സ് (Wilhelm Karl Hartwich) (അല്ലെങ്കിൽ Hartwig) പീറ്റേഴ്‌സ് (ഏപ്രിൽ 22, 1815 കോർഡൽബട്ടലിൽ – ഏപ്രിൽ 20, 1883). ജൊഹാനസ് പീറ്റർ മുള്ളറുടെ കീഴിൽ ജോലിചെയ്ത അദ്ദേഹം പിന്നീട് ബെർളിൻ ജീവശാസ്ത്ര മ്യൂസിയത്തിൽ ക്യുറേറ്റർ ആയിത്തീർന്നു. മുള്ളറുടെ പ്രേരണയിൽ അദ്ദേഹം സാംബസി നദീതീരങ്ങളിലൂടെ പര്യവേഷണാാർത്ഥം 1842 സെപ്തംബറിൽ അങ്കോള വഴി മൊസാംബിക്കിലേക്ക് പോയി. ധാരാളം സ്പെസിമനുകളുമായിട്ടാണ് അദ്ദേഹം ബെർളിനിൽ തിരിച്ചെത്തിയത്. അവയെല്ലാം Naturwissenschaftliche Reise nach Mossambique... in den Jahren 1842 bis 1848 ausgeführt (1852–82) എന്ന ഗ്രന്ഥത്തിൽ രേഖപ്പെടുത്തുകയുണ്ടായി. അതിൽ സസ്തനികൾ, പക്ഷികൾ, reptile, ഉഭയജീവികൾ, പുഴമൽസ്യങ്ങൾ, കീടങ്ങൾ എന്നിവയെപ്പറ്റിയുള്ള വിവരങ്ങൾ കൂടാതെ സസ്യശാസ്ത്രത്തെപ്പറ്റിയും വളരെ വിവരങ്ങൾ ഉണ്ട്. 1858 -ൽ റോയൽ സ്വീഡിഷ് അകാഡമി ഒഫ് സയൻസസിലേക്ക് തെരഞ്ഞെടുക്കപ്പെട്ട അദ്ദേഹത്തിന്റെ ശ്രമഫലമായി പാരീസിലെയും ലണ്ടനിലെയും ശേഖരങ്ങളോട് കിടപിടിക്കത്തക്കതായി ബെർളിൻ മ്യൂസിയത്തിലെ ശേഖരവും. അദ്ദേഹത്തിന്റെ ഏറ്റവും വലിയ താല്പര്യം തവളകളെക്കുറിച്ചുള്ള പഠനമായിരുന്നു. ലോകത്തെങ്ങുനിന്നും പീറ്റേഴ്‌സ് 122 ജനുസുകളിലായി 649 സ്പീഷി തവളകളെപ്പറ്റിയാണ് വിവരിച്ചിരിക്കുന്നത്.


</doc>
<doc id="348569" url="https://ml.wikipedia.org/wiki?curid=348569" title="നഥാനിയേൽ ലോർഡ് ബ്രിട്ടൺ">
നഥാനിയേൽ ലോർഡ് ബ്രിട്ടൺ

ഒരു അമേരിക്കൻ സസ്യശാസ്ത്രജ്ഞനും സസ്യവർഗ്ഗീകരണവിദഗ്ദ്ധനും ആയിരുന്നു നഥാനിയേൽ ലോർഡ് ബ്രിട്ടൺ (Nathaniel Lord Britton) (ജനുവരി 15, 1859 – ജൂൺ 25, 1934) . ന്യൂയോർക്കിലെ ബ്രോക്സിൽ സ്ഥിതിചെയ്യുന്ന ന്യൂയോർക്ക് ബോട്ടാണിക്കൽ ഗാർഡൻ അദ്ദേഹം മറ്റുള്ളവരുമായിച്ചേർന്ന് സ്ഥാപിച്ചു.

ന്യൂയോർക്കിലെ സ്റ്റാറ്റെൻ ദ്വീപിലെ ന്യൂഡൊർപ്പിലാണു ജനിച്ചത്. ജാസ്പെർ അലെക്സാണ്ടർ ഹാമിൽട്ടൺ ബ്രിട്ടൺ, ഹാറിയറ്റ് ലോർഡ് ടേണർ എന്നിവർ മാതാപിതാക്കളായിരുന്നു. അദ്ദേഹത്തിന്റെ മാതാപിതാക്കൾ, മകനെ മതപഠനത്തിനു വിടാൻ ആഗ്രഹിച്ചെങ്കിലും ചെറുപ്രായത്തിൽത്തന്നെ പ്രകൃതിശാസ്ത്രത്തിലായിരുന്നു നഥാനിയേൽ ലോർഡ് ബ്രിട്ടണു കമ്പം. 

കൊളംബിയ സർവ്വകലാശാലയുടെ സ്കൂൾ ഓഫ് മൈൻസിൽ നിന്നും ബിരുദമെടുത്ത അദ്ദേഹം, ആ സർവ്വകലാശാലയിൽത്തന്നെ സസ്യശാസ്ത്രം, ജിയോളജി ഇവ പഠിപ്പിച്ചു. പന്നൽച്ചെടികളുടെ പഠനത്തിൽ വിദഗ്ദ്ധയായ എലിസബത്ത് ജെർട്രൂഡ് നൈറ്റിനെ വിവാഹം കഴിച്ചു.


</doc>
<doc id="348570" url="https://ml.wikipedia.org/wiki?curid=348570" title="തോമസ് ഡി. ബ്രോക്">
തോമസ് ഡി. ബ്രോക്

അമേരിക്കക്കാരനായ ഒരു സൂക്ഷ്മജീവിശാസ്ത്രജ്ഞനാണ് തോമസ് ഡി. ബ്രോക് (Thomas D. Brock). (ജനനം സെപ്തംബർ 10, 1926). അമേരിക്കയിലെ, യെല്ലോസ്റ്റോൺ നാഷണൽ പാർക്കിലെ ചൂട് നീരുറവകളിൽ വസിക്കുന്ന ഹൈപ്പർതെർമ്മോഫിലെസ് എന്ന സൂക്ഷ്മജീവികളെ കണ്ടെത്തിയതിനാണ് അദ്ദേഹം ലോകപ്രശസ്തനായത്.


</doc>
<doc id="348576" url="https://ml.wikipedia.org/wiki?curid=348576" title="റ‌ഗ്‌ബി സെവൻസ്">
റ‌ഗ്‌ബി സെവൻസ്

ഇംഗ്ലണ്ടിലെ വാർവിക്ഷെയറിലെ റഗ്ബിയിലുള്ള ഒരു സ്വകാര്യ സ്‌കൂൾ വികസിപ്പിച്ച ഫുട്ബോൾ രൂപമായ റഗ്ബി യൂനിയന്റെ ഒരു രൂപാന്തരമാണ് റഗ്ബി സെവൻസ് (Rugby sevens).
ഏഴു മിനിറ്റ് വീതമുള്ള രണ്ടു പകുതികളിലായി ഏഴ് കളിക്കാരാണ് ഇതിൽ പങ്കെടുക്കുക. കയ്യിൽ ഓവൽ ആക്രതിയിലുള്ള പന്തുമായി ഓടി ലക്ഷ്യം കാണുന്നതാണ് ഈ കളിയുടെ ഏറ്റവും സാധാരണമായ രീതി.
വേൾഡ് റഗ്ബിയാണ് റഗ്ബി സെവൻസിന്റെ ആഗോള ഭരണ സമിതി. റഗ്ബി സെവൻസിന്റെ അമേച്വർ, ക്ലബ്ബ് മത്സരങ്ങളും ജനപ്രിയമാണ്. വേനൽ കാലത്ത് പൊതുവെ ഈ മത്സരം നടക്കുക. റഗ്ബി മത്സരങ്ങളിൽ ഏറ്റവും പ്രചാരമുള്ള ഒരു മത്സരമാണ് റഗ്ബി സെവൻസ്. ആഫ്രിക്ക, ഏഷ്യ, യൂറോപ്പ്, അമേരിക്ക, പ്രതേകിച്ച് സൗത്ത് പെസഫിക്ക് ഭാഗങ്ങളിൽ ഇത് ഏറെ ജനകീയമാണ്. 
1880ൽ സ്‌കോട്ട്‌ലൻഡിലെ മെൽറോസിലാണ് റഗ്ബി സെവൻസിന്റെ ഉത്ഭവം. മെൽറോസിൽ ഇപ്പോഴും വർഷം തോറും സെവൻസ് ടൂർണമെന്റുകൾ നടന്നുവരുന്നുണ്ട്.
1970കളിൽ ഹോങ്കോങ് സെവൻസ് വികസിപ്പിച്ചതോടെ റഗ്ബി സെവൻസിന്റെ ജനപ്രീതി വർധിച്ചു. 2016ൽ നടന്ന റിയോ ഒളിമ്പിക്‌സിൽ റഗ്ബിയെ ഉൾപ്പെടുത്തി.
2009ലാണ് ഇന്റർനാഷണൽ ഒളിമ്പിക് കമ്മിറ്റി റഗ്ബിയെ ഒളിമ്പിക്‌സിൽ ഉൾപ്പെടുത്താൻ തീരുമാനിച്ചത്. 
വേൾഡ് റഗ്ബി സെവൻസ് സീരീസിലെ പ്രധാന മത്സര ഇനമാണ് റഗ്ബ് സെവൻസ്. ഏഴ് ടീം മുതൽ 12 ടീം വരെ ഒരോവർഷവും ഈ സീരീസിൽ കളിക്കും. കോമൺവെൽത്ത് ഗെയിംസ്, പാൻ അമേരിക്കൻ ഗെയിംസ് എന്നിയിലും റഗ്ബി സെവൻസ് മത്സരം നടക്കുന്നുണ്ട്.

100 മീറ്റർ (330 അടി) നീളവും 70മീറ്റർ (230 അടി) വീതിയുമാണ് റഗ്ബി സെവൻസിന്റെ കളി സ്ഥലത്തിന്റെ അളവ്. ഓരോ ഗോൾ ലൈനിലും എച്ച് (H) ആക്രതിയിലുള്ള ഗോൾ പോസ്റ്റുകൾ ഉണ്ടായിരിക്കും.

മൂന്ന് ഫോർവേഡും നാല് ബാക്കും അടങ്ങിയതാണ് ഒരു ടീം.



</doc>
<doc id="348588" url="https://ml.wikipedia.org/wiki?curid=348588" title="ഓസിറിസ്-ആർഎക്സ്">
ഓസിറിസ്-ആർഎക്സ്

ഛിന്നഗ്രഹങ്ങളെ കുറിച്ച് പഠിക്കുന്നതിനും അവിടെ നിന്ന് സാമ്പിൾ ശേഖരിച്ച് തിരിച്ചു വരുന്നതിനും വേണ്ടി നാസ ആസൂത്രണം ചെയ്തിട്ടുള്ള ദൗത്യമാണ് ഓസിറിസ്-ആർഎക്സ് (Origins, Spectral Interpretation, Resource Identification, Security, Regolith Explorer). 2016 സെപ്റ്റംബർ 8നാണ് ഇത് വിക്ഷേപിക്കുന്നത്. 101955 ബെന്നു, കാർബോണിസ്യൂസ് എന്നിവയെ സന്ദർശിച്ച് സാമ്പിളുകൾ ശേഖരിച്ച് ശേഷം അവയുടെ കൂടുതൽ പഠനത്തിനായി 2023ൽ തിരിച്ച് ഭൂമിയിൽ തിരിച്ചെത്തുന്ന തരത്തിലാണ് ഈ ദൗത്യം ആസൂത്രണം ചെയ്തിട്ടുള്ളത്. ഈ പഠനത്തിലൂടെ സൗരയൂഥ രൂപീകരണത്തെയും അനന്തരസംഭവങ്ങളെയും കുറിച്ച് കൂടുതൽ വിവരങ്ങൾ അറിയാൻ സഹായകമാവുമെന്നാണ് കരുതുന്നത്. ഇതു വിജയിക്കുകയാണെങ്കിൽ ഛിന്നഗ്രഹങ്ങളിൽ നിന്ന് സാമ്പിൾ ഭൂമിയിലെത്തിക്കുന്ന ആദ്യത്തെ ദൗത്യമാവും ഓസിറിസ്-ആർഎക്സ്.


</doc>
<doc id="348597" url="https://ml.wikipedia.org/wiki?curid=348597" title="വിഷ്ണു പ്രഭാകർ">
വിഷ്ണു പ്രഭാകർ

പ്രശസ്ത ഹിന്ദി സാഹിത്യകാരനാണ് വിഷ്ണു പ്രഭാകർ (Vishnu Prabhakar). (21 ജൂൺ 1912 – 11 ഏപ്രിൽ 2009). ഒരുപാട് ചെറുകഥകളും, നോവലുകളും, നാടകങ്ങളും, യാത്രാവിവരണങ്ങളും അദ്ദേഹത്തിന്റേതായുണ്ട്. 1993 ൽ സാഹിത്യ അക്കാദമി അവാർഡും, 1995 ൽ മഹാപണ്ഡിറ്റ് രാഹുൽ സങ്കൃത്യായൻ അവാർഡും, 2004ൽ പത്മഭൂഷണും അദ്ദേഹത്തിനു ലഭിച്ചിട്ടുണ്ട്. 

1912 ജൂൺ 12 നു ഉത്തർപ്രദേശിലെ മുസാഫർനഗറിലെ മീരാൻപൂരിലാണ് വിഷ്ണു പ്രഭാകർ ജനിച്ചത്. ദുർഗാ പ്രസാദും, മഹാദേവിയുമായിരുന്നു മാതാപിതാക്കൾ. പ്രൈമറിവിദ്യാഭ്യാസം പൂർത്തിയാക്കിയതിനുശേഷം 12ആം വയസ്സിൽ ഹരിയാനയിലെ ഹിസാറിലുള്ള മാതൃസഹോദരന്റെ അടുത്തേക്കു പോയി. 1929ൽ മെട്രിക്കുലേഷൻ പൂർത്തിയാക്കി. അതിനുശേഷം ഒരു ജോലിക്കായി ശ്രമിച്ചു. സർക്കാർ ജോലി കിട്ടി. ജോലിക്കൊപ്പം തന്നെ ഹിന്ദി ഭൂഷണ, സംസ്കൃതത്തിൽ പ്രഗ്യ, ഇംഗ്ലീഷിൽ ബി. എ. എന്നിവ നേടി. 

അദ്ദേഹം വിഷ്ണു എന്ന പേരിലായിരുന്നു എഴുതിക്കൊണ്ടിരുന്നത്. ഇത്ര ചെറിയ പേർ എന്തിനാണ് ഉപയോഗിക്കുന്നത് എന്നും, ഏതെങ്കിലും പരീക്ഷ ജയിച്ചിട്ടുണ്ടോയെന്നും ഒരു എഡിറ്റർ ചോദിച്ചു. ഹിന്ദിയിൽ “പ്രഭാകർ” പരീക്ഷ ജയിച്ചിട്ടുണ്ടെന്ന് അദ്ദേഹം മറുപടി നൽകി. എഡിറ്റർ, വിഷ്ണു എന്ന പേരിന്റെ കൂടെ പ്രഭാകർ എന്നു ചേർത്തു. അങ്ങനെ വിഷ്ണു പ്രഭാകർ ആയി. 

1931ൽ ഹിന്ദി മിലാപിൽ അദ്ദേഹത്തിന്റെ ആദ്യത്തെ കഥയായ ദീവാലി പ്രസിദ്ധീകരിച്ചു. 1939ൽ അദ്ദേഹം ആദ്യനാടകമായ ഹത്യാ കേ ബാദ് എഴുതി. 

1938ൽ സുശീലയെ വിവാഹം ചെയ്തു. നാലു മക്കളുണ്ട്. 

സെപ്തംബർ 1955 മുതൽ മാർച്ച് 1957 വരെ ആകാശവാണിയിൽ നാടകസംവിധായകനായി ജോലി ചെയ്തു. 
2009 ഏപ്രിൽ 11നു അന്തരിച്ചു. അദ്ദേഹത്തിന്റെ ശരീരം ഓൾ ഇന്ത്യ ഇൻസ്റ്റിറ്റ്യൂട്ട് ഓഫ് മെഡിക്കൽ സയൻസസിനു വിട്ടുകൊടുത്തു. 







അർദ്ധനാരീശ്വർ എന്ന നോവലിനാണ് സാഹിത്യ അക്കാദമി അവാർഡും പത്മഭൂഷണും ലഭിച്ചത്. 


</doc>
<doc id="348601" url="https://ml.wikipedia.org/wiki?curid=348601" title="Sahitya Akademi Award">
Sahitya Akademi Award

ഇന്ത്യയിലെ ഒരു സാഹിത്യ ബഹുമതിയാണ് സാഹിത്യ അക്കാദമി പുരസ്കാരം.


</doc>
<doc id="348615" url="https://ml.wikipedia.org/wiki?curid=348615" title="സ്റ്റീഫൻ ഫോസ്റ്റർ">
സ്റ്റീഫൻ ഫോസ്റ്റർ

അമേരിക്കൻ സംഗീതത്തിന്റെ പിതാവായി അറിയപ്പെടുന്ന ഗാനരചയിതാവാണ് സ്റ്റീഫൻ ഫോസ്റ്റർ (Stephen Collins Foster) (ജൂലൈ 4, 1826ജനുവരി 13, 1864), ഇരുനൂറിലേറെ ഗാനങ്ങൾ രചിച്ച ഫോസ്റ്ററിന്റെ പല ഗാനങ്ങളും 150 വർഷങ്ങൾക്കിപ്പുറവും വളരെ ജനകീയമായി നിലകൊള്ളുന്നു. 19 -ആം നൂറ്റാണ്ടിലെ ഏറ്റവും പ്രസിദ്ധനായ ഗാനരചയിതാവ് എന്നും ഫോസ്റ്റർ അറിയപ്പെടുന്നുണ്ട്. മറ്റു രാജ്യങ്ങളിൽ ഏറ്റവും അറിയപ്പെടുന്ന അമേരിക്കൻ ഗാനരചയിതാവും ഫോസ്റ്റർ ആണത്രേ. അദ്ദേഹത്തിന്റെ കയ്യെഴുത്തുപ്രതികൾ മിക്കതും നഷ്ടമായെങ്കിലും അവയുടെ പകർപ്പുകൾ പല ശേഖരത്തിലും ലഭ്യമാണ്.


</doc>
<doc id="348636" url="https://ml.wikipedia.org/wiki?curid=348636" title="ശ്യാം ലാൽ ഗുപ്ത">
ശ്യാം ലാൽ ഗുപ്ത

ഒരു ഭാരതീയ കവിയും ഗാനരചയിതാവും ആയിരുന്നു ശ്യാം ലാൽ ഗുപ്ത (ശ്യാം ലാൽ ഗുപ്ത പ്രസാദ്, 1896- 1977) (Shyam Lal Gupta). അദ്ദേഹം എഴുതിയ ഒരു ഗാനം 1948 ൽ ആസാദ് കി രാഹ് പർ എന്ന ചിത്രത്തിനുവേണ്ടി സരോജിനി നായിഡു പാടിയിരുന്നു. അത് ഇന്ത്യയുടെ പതാക ഗാനം ആയി അംഗീകാരം നേടുകയും, എല്ലാവർഷവും സ്വാതന്ത്ര്യദിനത്തിലും, റിപ്പബ്ലിക്ക് ദിനത്തിലും പതാക ഉയർത്തുന്ന സമയത്ത് ആലപിക്കുകയും ചെയ്യുന്നു.

അദ്ദേഹം 1969ൽ പത്മശ്രീ നേടി. 1997ൽ അദ്ദേഹത്തിനോടുള്ള ആദരസൂചകമായി തപാൽ സ്റ്റാമ്പ് പുറത്തിറക്കുകയും ചെയ്തു.

1896 സെപ്തംബർ 9ന് ഉത്തർപ്രദേശിലെ കാൺപൂരിൽ, ദോസർ വൈശ്യ കുലത്തിൽ, വിശ്വേശർ പ്രസാദിന്റേയും കൌസല്യാദേവിയുടേയും ഇളയ പുത്രനായി ശ്യാം ലാൽ ജനിച്ചു. കുടുംബത്തിലെ ബിസിനസ്സിൽ ചേരാതെ അദ്ദേഹം ഒരു അദ്ധ്യാപകനായി. കാൺപൂരിലെ വിവിധ സ്കൂളുകളിൽ ജോലി ചെയ്തു. അതോടൊപ്പം തന്നെ സ്വാതന്ത്ര്യസമരത്തിലും ചേർന്നു. 1921ലും, 1930, 1944 എന്നീ വർഷങ്ങളിലും ബ്രിട്ടീഷുകാർ അദ്ദേഹത്തെ അറസ്റ്റു ചെയ്യുകയും പിന്നീടു വിട്ടയയ്ക്കുകയും ചെയ്തിരുന്നു. അദ്ദേഹം 19 വർഷത്തോളം ഫത്തേപ്പൂർ ജില്ല കോൺഗ്രസ്സ് കമ്മറ്റിയുടെ അദ്ധ്യക്ഷസ്ഥാനം വഹിച്ചു. സ്വാതന്ത്ര്യം കിട്ടുന്നതുവരെ അദ്ദേഹം ചെരുപ്പും കുടയും ഉപയോഗിച്ചിരുന്നില്ല. ആഗസ്റ്റ് 10, 1977 ൽ 81 ആം വയസ്സിൽ അദ്ദേഹം അന്തരിച്ചു. 

1952 ആഗസ്റ്റ്15നു സ്വാതന്ത്യ്രദിനാഘോഷസമയത്ത് അദ്ദേഹത്തിനു പതാക ഗാനം ആലപിക്കാൻ അവസരം ലഭിച്ചു. 1972ൽ റിപ്പബ്ലിക് ദിനാഘോഷത്തിൽ അന്നത്തെ പ്രധാനമന്ത്രിയായിരുന്ന ഇന്ദിരാഗാന്ധി അദ്ദേഹത്തെ ആദരിച്ചു. 1969ൽ അദ്ദേഹത്തിനു പത്മശ്രീ അവാർഡ് നൽകി ആദരിച്ചു. 1977ൽ അന്നത്തെ പ്രസിഡന്റായിരുന്ന ശങ്കർ ദയാൽ ശർമ്മ, ശ്യാം ലാൽ ഗുപ്തയോടുള്ള ആദരസൂചകമായി തപാൽ സ്റ്റാമ്പ് പുറത്തിറക്കി. 

1924 മാർച്ചിൽ ദേശഭക്തിഗാനമായിട്ടാണ് ഗുപ്ത ഈ ഗാനം രചിച്ചത്. കാൻപൂരിലെ ഖന്ന പ്രസ്സ് ഇത് പ്രസിദ്ധീകരിക്കുകയും 5000ത്തിലധികം കോപ്പികൾ വിറ്റുപോകുകയും ചെയ്തു. ഇന്ത്യൻ നാഷനൽ കോൺഗ്രസ്സ് ഇത് പതാക ഗാനമായി അംഗീകരിച്ചു. 1924 ഏപ്രിൽ 13നു ജാലിയൻവാലാ ബാഗ് രക്തസാക്ഷി ദിനത്തിൽ, കാൻപൂരിലെ ഫൂൽ ബാഗിൽ, ജവഹർലാൽ നെഹ്രു പങ്കെടുത്ത ഒരു ചടങ്ങിലാണ് ഇത് ആദ്യമായി പാടുന്നത്. 1938ൽ , മഹാത്മ ഗാന്ധി, മോത്തിലാൽ നെഹ്രു, ജവഹർ ലാൽ നെഹ്രു, ഡോ. രാജേന്ദ്രപ്രസാദ്, ഗോവിന്ദ് വല്ലഭ് പന്ത്, ജമ്നാലാൽ ബജാജ്, മഹാദേവ് ദേശായ്, പുരുഷോത്തംദാസ് ഠണ്ടൻ എന്നിവരൊക്കെ പങ്കെടുത്ത ഇന്ത്യൻ നാഷനൽ കോൺഗ്രസ്സിന്റെ ഹരിപുര സമ്മേളനത്തിൽ ഈ ഗാനം സരോജിനി നായിഡു ആലപിച്ചു. പത്തുവർഷത്തിനുശേഷം 1948ൽ ഈ ഗാനം ലളിത് ചന്ദ്ര മേത്ത സംവിധാനം ചെയ്ത, ആസാദ് കീ രാഹ് പർ എന്ന ചിത്രത്തിൽ ഉൾപ്പെടുത്തി. അതിൽ പ്രിത്ഥ്വീരാജ് കപൂറും വനമാല പവാറും ആയിരുന്നു പ്രധാന അഭിനേതാക്കൾ. ഈ ഗാനം ശേഖർ കല്യാൺ ചിട്ടപ്പെടുത്തി, സരോജിനി നായിഡു ആലപിച്ചു. 


</doc>
<doc id="348637" url="https://ml.wikipedia.org/wiki?curid=348637" title="ഹാന്റ്ബോൾ">
ഹാന്റ്ബോൾ

രണ്ടു ടീമുകൾ ഏഴു കളിക്കാരെ വീതം ഇറക്കി കളിക്കുന്ന ഒരു ടീം കളിയാണ് ഹാൻഡ്‌ബോൾ. കൈകൾ ഉപയോഗിച്ച് പാസ് ചെയ്ത് എതിർ ടീമിന്റെ ഗോൾ പോസ്റ്റ് ലക്ഷ്യമാക്കി എറിയുന്ന കളിയാണിത്. ഒരു ഗോൾ കീപ്പറും ആറ് ഔട്ട്ഫീൽഡ് കളിക്കാുമാണ് ഓരോ ടീമിലും ഉണ്ടാവുക. ടീം ഹാൻഡ്‌ബോൾ, ഒളിമ്പിക് ഹാൻഡ്‌ബോൾ, യൂറോപ്യൻ ഹാൻഡ്‌ബോൾ, യൂറോപ്യൻ ടീം ഹാൻഡ്‌ബോൾ, ബോർഡൻ ബോൾ എന്നീ പേരുകളിലും ഇത് അറിയപ്പെടുന്നുണ്ട്.'
ഒരു സാധാരണ ഹാൻഡ്‌ബോൾ മത്സരം രണ്ടു തവണയായി 30 മിനിറ്റ് നേരമാണ് കളിക്കുക. ഇതിൽ ഏറ്റവും കൂടുതൽ ഗോളുകൾ നേടുന്ന ടീം വിജയികളാവും. 
40 മീറ്റർ നീളവും(131അടി) 20 മീറ്റർ(66അടി) വീതിയുമുള്ള കോർട്ടാണ് ആധുനിക ഹാൻഡ്‌ബോൾ കളിക്കാൻ ഉപയോഗിക്കുന്നത്.
19ആം നൂറ്റാണ്ടിന്റെ അവസാനം വടക്കൻ യൂറോപ്പിലും ജർമ്മനിയിലുമാണ് ഈ കളി ക്രോഡീകരിച്ചത്. ഹാൻഡ്‌ബോളിന്റെ ആധുനിക നിയമങ്ങൾ പ്രസിദ്ധീകരിച്ചത് 1917ൽ ജർമ്മിനിയിൽ ആണ്. പിന്നീട് പല മാറ്റങ്ങൾ വരുത്തി. 1925ലാണ് ഈ നിയമങ്ങൾ അനുസരിച്ചുള്ള ആദ്യപുരുഷ ഹാൻഡ്‌ബോൾ അന്താരാഷ്ട്ര മത്സരം നടന്നത്. വനിതകളുടേത് 1930ലും
1936ലെ ബെർലിൻ ഒളിമ്പിക്‌സിലാണ് ആദ്യ ഔട്ട്‌ഡോർ ഹാൻഡ്‌ബോൾ ഒളിമ്പിക് മത്സരം അരങ്ങേറിയത്. 1972ലെ മ്യൂണിച്ച് ഒളിമ്പിക്‌സിലാണ് ഇൻഡോർ ഇനത്തിൽ ആദ്യമായി ഹാൻഡ്‌ബോൾ ഒളിമ്പിക് മത്സരം നടന്നത്. 1976ലെ ഒളിമ്പിക്‌സിലാണ് ആദ്യമായി വനിതാ ഹാൻഡ്‌ബോൾ ഉൾപ്പെടുത്തിയത്. 

1946ൽ ഇന്റർനാഷണൽ ഹാൻഡ്‌ബോൾ ഫെഡറേഷൻ രൂപീകരിച്ചു. യൂറോപ്പിലാണ് ഹാൻഡ്‌ബോൾ ഏറെ പ്രചാരമുള്ളത്. 

പുരാതന റോമിൽ ഹാൻഡ്‌ബോളിന്റെ പുരാതന രൂപമായ എക്‌സ്പ്ലുസിം ലുഡെറെ എന്ന ഒരു കളി സ്ത്രീകൾ കളിച്ചതായി തെളിവുകൾ ഉണ്ട്.
മധ്യാകല ഫ്രാൻസിൽ ഹാൻഡ്‌ബോൾ പോലുള്ള കളികൾ നടന്നതിനും രേഖകൾ ഉണ്ട്. മധ്യാകാല ഘട്ടത്തിൽ ഗ്രീൻലാൻഡിലെ തദ്ദേശീയ ജനത ഹാൻഡ്‌ബോളിന് സമാനമായ കളികളിൽ ഏർപ്പെട്ടിരുന്നു.


</doc>
<doc id="348660" url="https://ml.wikipedia.org/wiki?curid=348660" title="ഹെപറ്റൈറ്റിസ് എ വാക്സിൻ">
ഹെപറ്റൈറ്റിസ് എ വാക്സിൻ

ഹെപറ്റൈറ്റിസ് എ രോഗത്തെ പ്രതിരോധിക്കാൻ നൽകുന്ന വാക്സിൻ ആണു ഹെപറ്റൈറ്റിസ് എ വാക്സിൻ (Hepatitis A vaccine). 95 ശതമാനത്തോളം കേസുകളിലും ഫലപ്രദമായ ഈ വാക്സിൻ ഏറ്റവും ചുരുങ്ങിയത് 15 വർഷമെങ്കിലും ഫലം തരുന്നവയാണ് ചിലരിൽ ജീവിതകാലം മുഴുവൻ പ്രതിരോധം നൽകാൻ ഈ വാക്സിനുകൾക്ക് കഴിയും. നൽകുവാണെങ്കിൽ ഒരു വയസ്സു കഴിഞ്ഞ ഉടനെ ഡോസ് നൽകാനാണു നിർദ്ദേശീക്കപ്പെട്ടിട്ടുള്ളത് . പേശികളിലേക്ക് ഈ വാക്സിൻ കൂത്തിവെക്കുകയാണു ചെയ്യാറുള്ളത്.

മിതമായ രീതിയിലെങ്കിലും "ഹെപറ്റൈറ്റിസ് എ " രോഗബാധയുള്ള പ്രദേശങ്ങളിൾ പോലും സാർവത്രികമായി വാക്സ്സിൻ നൽകാനാണു ലോകാരോഗ്യസംഘടന നിർദ്ദേശിക്കുന്നത്. വലിയ അളവിൽ രോഗബാധ കാണപ്പെടുന്ന പ്രദേശങ്ങളിലെ ആളുകളിൽ ഭൂരിഭാഗവും ചെറുപ്പകാലത്തെ രോഗബാധയുടെ ഫലമായി രോഗപ്രതിരോധ ശേഷി ആർജിച്ചവരായിരിക്കും.രോഗബാധയേൽക്കാനുള്ള സാധ്യതകൂടിയ മുതിർന്നവർക്കും എല്ലാ കുട്ടികൾക്കുംവാക്സിനേഷൻ നൽകണമെന്നാണു " സെന്റെർ ഫോർ ഡിസീസ് കണ്ട്രോൾ ആന്റ് പ്രിവെൻഷൻ ( ഡി.സി,സി)നിർദ്ദേശിക്കുന്നത്. നിയന്ത്രിക്കാനും തടയാനുമുള്ള ആഗോള സംഘടനയാണു സി.ഡി.സി. 
ഗുരുതരമായ പാർശ്വഫലങൾ ഈ വാക്സിനു പൊതുവെ കൂറവാണ്. 15 ശതമാനത്തോളം കൂട്ടികളിലും പകൂതിയോളം മുതിർന്നവരിലും കൂത്തിവെപ്പ് എടുത്ത ഭാഗത്ത് വേദന അനുഭവപ്പെടാറുൻഡ്. അധികം ഹെപറ്റൈറ്റിസ് എ വാക്സിനുകളും നിഷ്ക്രിയമായ വൈറസ് ( InactivatedVirus) ആണു അടങ്ങിയിരിക്കുക.ചില വാക്സിനുകളിൽ ദുർബ്ബലമാക്കിയ (Live attenuated Virus)വൈറസുകളും അട്ങ്ങിയിട്ടുണ്ടാവും. ഗർഭിണികൾക്കും പ്രതിരോധശേഷി കൂറഞ്ഞവർക്കും ദുർബ്ബലമാക്കിയ വൈറസുകൾ അടങ്ങിയ വാക്സിനുകൾ സാധാരണ നൽകാറില്ല. ഹെപറ്റൈറ്റിസ് എ വാക്സിൻ, ഹെപറ്റൈറ്റിസ് ബി വാക്സിൻ, ടൈഫോയ്ഡ് വാക്സിൻ എന്നിവ ചേർത്ത് ഒരുമിച്ച് വാക്സിനെഷൻ നൽകാറുണ്ട്. 

യൂറോപ്പിൽ ഹെപറ്റൈറ്റിസ് എ വാക്സിൻ ആദ്യമായി അംഗീകാരം കിട്ടിയത് 1991 ലും അമേരിക്കൻ ഐക്യനാടുകളിൽ ആദ്യമായി അംഗീകാരം കിട്ടിയത് 1995 ലും ആണ്. ലോകാരോഗ്യസംഘടനയുടെ ആവശ്യ മരുന്നുകളുടെ പട്ടികയിൽ ഉൾപ്പെടുന്ന ഒരു വാക്സിൻ ആണു ഹെപറ്റൈറ്റിസ് എ വാക്സിൻ. 

രോഗബാധസാധ്യതയുള്ള പ്രദേശങളിലെ കൂട്ടൈകൾക്ക് ആദ്യമായി അമേരിക്കയിൽ വാക്സിൻ നൽകി തുടങ്ങിയത് 1996 ൽ ആണ്. 1999 ൽ രോഗബാധസാധ്യത കുറഞ്ഞ പ്രദേശങ്ങളിലും വാക്സിനേഷൻ നൽകിതുടങ്ങി. ഇന്നാവട്ടെ ഹെപറ്റൈറ്റിസ് എ വൈറസിനെ ഉന്മൂലനം ചെയ്യുക എന്ന ഉദ്ദെശത്തൊടെ 12 മുതൽ 23 വരെ പ്രായമുള്ള എല്ലാവർക്കും നിർബന്ധമായും വാക്സിനേഷൻ നൽകണമെന്നണ് നിർദേഷിക്കപ്പെടുന്നത്.1995 ൽ ആണ് വാക്സിന് ഔദ്യോഗികമായ അംഗീകാരം ലഭിച്ചതെങ്കിലും 1993 ൽ തന്നെ യൂറോപ്പിൽ ഈ വാക്സിൻ ഉപയോഗിച്ചു തുടങ്ങിയിരുന്നു.

അമേരിക്കയിലെ രോഗങ്ങളുടെ നിയന്ത്രണത്തിനും പ്രതിരോധത്തിനുമുള്ള ദേശീയ ബോർഡ് ആയ സി.ഡി.സി.പി യുടെ(സെന്റെർസ് ഫോർ ഡിസീസ് കണ്ട്രോൾ ആന്റ് പ്രിവെൻഷൻ) നിർദ്ദേശപ്രകാരം താഴെ പറയുന്ന വിഭാഗങ്ങൾ എല്ലാം തന്നെ വാക്സിനേഷന് വിധേയമാവേൻണ്ടാതുണ്ട്.

1) ഒരു വയസ്സിൽ കൂടുതൽ പ്രായമായ എല്ലാ കുട്ടികളും. 

(2) അപകടകരമായ രീതിയിൽ ലൈഗിംക ബന്ധത്തിൽ ഏർപ്പെട്ടവർ.(രോഗബാധസാധ്യതയുള്ളവരുമായി ലൈംഗിക ബന്ധത്തിൽ ഏർപെട്ടവർ

(3) ഗുരുതരമായ കരൾ രോഗബാധയുള്ളവർ.

(4) രോഗബാധയുള്ള പ്രദേശാങളിൽ ജോലി ചെയ്യുന്നവർ.

(5) പകർച്ചവ്യാധി പൊട്ടിപ്പുറപ്പെട്ട സ്തലങ്ങളിൽ താമസിക്കുന്ന ആളുകൾ.

യാത്രാസമയത്ത് പിടിപ്പെടാൻ ഏറ്റവും അധികം സാധ്യതയുള്ള രോഗമാണ് ഹെപറ്റൈറ്റിസ് എ, അതുകൊണ്ട് തന്നെ ഇന്ത്യൻ ഉപഭൂഖണ്ഡം, ആഫ്രിക്ക, മധ്യ അമേരിക്ക, തെക്കൻ അമേരിക്ക, കിഴക്കൻ യൂറോപ്പ് തുടങ്ങിയ സ്ഥലങ്ങളിലേക്ക് യാത്ര ചെയ്യുന്നവർക്ക് നിർബന്ധമായും വാക്സിനേഷൻ നൽകണമെന്നു നിർദ്ദേശിക്കപ്പെട്ടിട്ടുണ്ട്. 

കൈയുടെ മുകൾഭാഗത്തെ പേശിയിലാണ് സാധാരണയായി വാക്സിനേഷൻ നടത്താറുള്ളത്. കൂടുതൽ നല്ല പ്രതിരോധം നൽകാനായി 2 ഡോസ് നൽകാറുണ്ട്. ആദ്യത്തെ ഡോസിനു ശേഷം 6 മുതൽ 12 മാസം വരെയുള്ള കാലയളവിലാണ് ഉത്തേജക ഡോസ് നൽകാറുള്ളത്. ആദ്യത്തെ വാക്സിനേഷനു ശേഷം 2 മുതൽ 4 ആഴ്ചക്കുള്ളിലാണ് ഹെപറ്റൈറ്റിസ് എ രോഗത്തിനെതിരെയുള്ള പ്രതിരോധം തുടങ്ങാറുള്ളത്. പൂർണ്ണമായ വാക്സിനേഷൻ നൽകിയിട്ടുള്ള ആളുകൾക്ക് ചുരുങ്ങിയത് 15 വർഷം വരെയെങ്കിലും ഈ വാക്സിൻ സംരക്ഷണം നൽകാറുണ്ട്. 

2 തരത്തിലുള്ള വാക്സിനുകളും നല്ലരീതിയിൽ പ്രതിരോധം നൽകുന്നുണ്ട്. നിർജീവമായ വൈറസുകൾ അടങ്ങിയ വാക്സിനുകൾ ചുരുങ്ങിയത് 2 വർഷവും, ദുർബ്ബലമാകിയ വൈറസുകൾ ചുരുങ്ങിയത് 5 വർഷവും വളരെ നല്ല രീതിയിൽ പ്രതിരോധം നൽകുന്നതാണ്. നിർജീവമായ വൈറസുകൾ അടങ്ങിയ വാക്സിൻ സുരക്ഷിതമാണെങ്കിലും ദുർബ്ബലമാകിയ വൈറസുകൾ അടങ്ങിയ വാക്സിനുകളുടെ സുരക്ഷിതത്വത്തെക്കുറിച്ച് കൂടുതാൽ പടനങ്ങൾ നടാക്കേണ്ടതുണ്ട്.c

വിപണിയിൽ ലഭ്യമായ ഹെപറ്റൈറ്റിസ് എ വാക്സിനുകളിൽ ചിലതിനെക്കുറിച്ചാണ് ഇവിടെ സൂചിപ്പിക്കുന്നത്.

(1) അവാക്സിം : "സ്നോഫി പാസ്റ്റർ " എന്ന കമ്പനിയാണു അവാക്സിം വാക്സിനുകൾ വിപണിയിൽ എത്തിക്കുന്നത്. നിർജീവമായ വൈറസുകൾ ആണ് ഈ വാക്സിനിൽ അടങ്ങിയിരിക്കുന്നത്. ഒരോ ഡോസിലും 160 യൂണിറ്റ് ആന്റിജെൻ അടങ്ങിയിരിക്കുന്നു. 

(2) എപാക്സൽ : ക്രൂസെൽ കമ്പനിയാണ് ഇത് നിർമ്മിക്കുന്നത്. എച്ച്. എ. വി പുർ , വൈറോഹെപ്പ് എ തുടങ്ങിയ വാണിജ്യ നാമങ്ങളിൽ ആണ് ഇത് വിൽക്കപ്പെടുന്നത്. ഹെപറ്റൈറ്റിസ് ആന്റിജെനു പുറമെ ഇൻഫ്ലുവെൻസ പ്രോട്ടീനുകളും ഈ വാക്സിനുകളിൽ അടങ്ങിയിട്ടുണ്ട്. 

(3) ഹാർവിക്സ് : "ഗ്ലാക്സോ സ്മിത്ത് ക്ലൈൻ"നിർമ്മിക്കുന്ന ഈ വാക്സിനുകളിലും നിർജീവാവസ്ഥ്യിലുള്ള വൈറസുകളാണ് അടങ്ങിയിരിക്കുന്നത്. മുതിർന്നവർക്ക് നൽകുന്ന ഡോസിൽ 1440 എലിസ യൂണിറ്റ് വൈറൽ ആന്റിജെൻ ആണ് അടങ്ങിയിരിക്കുന്നത്. കുട്ടികൾക്ക് ഇതിന്റെ പകുതി വൈറൽ ആന്റിജെൻ അടങ്ങിയ ഡോസ് ആണൂ നൽകുന്നത്. 

(4) ഹീലീവ് : "സിനോവാക് " ആണ് ഈ പേരിൽ വാക്സിൻ നിർമ്മിക്കുന്നത്. ഇതിലും നിർജീവ അവസ്ഥയിലുള്ള വൈറാസ് ആണ് അടങ്ങിയിട്ടുള്ളത്. മുതിർന്നവർക്ക് നൽകന്ന ഡോസിൽ 500 യൂണിറ്റ് വൈറൽ ആന്റിജെനും കുട്ടീകൾക്കുള്ളതിൽ 250 യൂണിറ്റ് വൈറൽ ആന്റിജെനും അടങ്ങിയിരിക്കുന്നു. 

(5) വാക്ട : " മെർക്ക്": കമ്പനി നിർമ്മിക്കുന്ന ഈ വാക്സിനുകളിലും നിർജീവവസ്ഥയിലുള്ള വൈറസ് ആണ് അടങ്ങിയിരിക്കുന്നത്. മുതിർന്നവർക്കുള്ള ഡോസിൽ 50 യൂനിറ്റും കുട്ടികളുദെ ഡോസിൽ 25 യൂണിറ്റും ആന്റിജെൻ അടങ്ങിയിരിക്കുന്നു.

6) ബയോവാക് എ : ഇൻഡ്യയിൽ ബയോവാക് എ എന്ന പേരിലും ഗ്വാട്ടീമല, ഫിലിപ്പൈൻസ്, ബംഗ്ലാദേശ്, നേപ്പാൾ, ഉസ്ബൈക്കിസ്ഥാൻ, ചിലി തുടങ്ങിയ രാജ്യങ്ങളിൽ മെവാക് എ എന്ന പേരിലും വിൽക്കപ്പെടുന്ന ഈ വാക്സിൻ നിർമ്മിക്കുന്നത് "പുക്കാംഗ്" കമ്പനിയാണ് . മറ്റുള്ള വാക്സിനുകളെ പോലെയല്ലാതെ ബൊവാക് എ വാക്സിനിൽ ദുർബ്ബലമാക്കിയ വൈറസുകൾ (Live attenuated Virus)ആണ് അടങിയിയിരിക്കുന്നത് . ബൊവാക് എ യുടെ ഒരു ഡോസ് മാത്രമേ ആവശ്യമുള്ളൂ... ലോകാരോഗ്യസംഘടന നിർദ്ദേശിക്കുന്ന ഹെപറ്റൈറ്റിസ് എ ഒന്നാണ് "ബോവാക് എ" വാക്സിൻ. 


</doc>
<doc id="348664" url="https://ml.wikipedia.org/wiki?curid=348664" title="എച്ച് ഐ ബി വാക്സിൻ">
എച്ച് ഐ ബി വാക്സിൻ

ഹീമൊഫെലസ് ഇൻഫ്ലുവെൻസെ ടൈപ്പ് ബി വാക്സിൻ (Haemophelus influenzae type B) (HIB) അണുബാധ തടയുന്നതിനുള്ള പ്രതിരോധ മരുന്നാണു Haemophelus influenzae type B വാക്സിൻ. ഈ വാക്സിനെ ഒരു ദൈനംദിന വാക്സിനേഷൻ പ്രക്രിയയിൽ ഉൾപെടുത്തിയിട്ടുള്ള രാജ്യങ്ങളിൽ HIB അണുബാധ 90% ൽ അധികം കുറഞ്ഞിട്ടുണ്ട് അതുകൊണ്ടുതന്നെ മെനിഞ്ചൈറ്റിസ്, ന്യൂമോണിയ, എപ്പിഗ്ലൊട്ടിസ് എന്നീ രോഗങ്ങളും കുറഞ്ഞിട്ടുണ്ട്.


</doc>
<doc id="348665" url="https://ml.wikipedia.org/wiki?curid=348665" title="പോളിയോ വാക്സിൻ">
പോളിയോ വാക്സിൻ

പോളിയോ തളർവാത രോഗത്തിനു കാരണമാകുന്ന പോളിയോവൈറസിന് എതിരെയുള്ള പ്രതിരോധ വാക്സിനാണ് പോളിയോ വാക്സിൻ (Polio vaccines). IPV (കുത്തിവെപ്പ്), OPV (വായിലൂടെ) എന്നിങ്ങനെ രണ്ടു തരത്തിലാണ് പോളിയോ വാക്സിൻ നൽകിപ്പോരുന്നത്.   നിർജീവമായ പോളിയോ വൈറസുകളെയാണ് IPV  കുത്തിവെപ്പിനായി ഉപയോഗിക്കുന്നത് എന്നാൽ  ദുർബലമായ പോളിയോ വൈറസുകളെ തുള്ളിമരുന്നിലൂടെ നൽകുന്നതാണ് OPV വാക്സിനേഷൻ. എല്ലാ കുട്ടികൾക്കും പോളിയോ വാക്സിൻ എടുത്തിരിക്കണമെന്നാണ് ലോകാരോഗ്യസംഘടനയുടെ ശുപാർശ. ലോകത്തിലാകമാനമുള്ള പോളിയോ രോഗികളുടെ എണ്ണത്തിൽ ഗണ്യമായ കുറവുവരുത്താൻ പോളിയോ വാക്സിനേഷൻ കൊണ്ട് സാധിച്ചിട്ടുണ്ട് 1988ൽ ഏകദേശം 350,000ത്തോളം രോഗികളുണ്ടായിരുന്നതിൽ 2014ഓടെ 359 ആയി ചുരുങ്ങിയിട്ടുണ്ട്.

പോളിയോ പ്രതിരോധകുത്തിവെപ്പ് വളരെ സുരക്ഷിതമാണ്. കുത്തിവെപ്പെടുത്ത ശരീരഭാഗത്ത് നേരിയ ചുവന്ന നിറമോ, ചെറിയ വേദനയോ ഉണ്ടാവാൻ സാധ്യതയുണ്ട്.  എന്നാൽ തുള്ളിമരുന്ന് പോളിയോ വാക്സിൻ ദശലക്ഷത്തിൽ മൂന്നുപേർക്കെന്ന അനുപാതത്തിൽ പക്ഷാഘാതത്തിനു കാരണമാകാനിടയുണ്ട്. ആരോഗ്യവതികളായ ഗർഭിണികൾക്കും രോഗലക്ഷണങ്ങൾ പ്രകടമാക്കാത്ത ഐ‍ഡ്സ് ബാധിതർക്കും ഈ രണ്ടു തരം വാക്സിനേഷനുകളും സുരക്ഷിതമാണ്l.

1955 ൽ ഔഷധഗവേഷകനും വൈറോളജിസ്റ്റുമായിരുന്ന ജോനസ് സാൽക് നിർജീവ പോളിയോ വൈറസുകളുപയോഗിച്ചാണ് ആദ്യ പോളിയോ വാക്സിൻ ഉണ്ടാക്കിയത്. പോളിയോ തുള്ളിമരുന്ന് ആദ്യമായി വികസിപ്പിച്ചത് 1961 ൽ വൈറോളജിസ്റ്റായ ആൽബെർട്ട് സാബിൻ ആണ്. . ലോകാരോഗ്യസംഘടനയുടെ അടിസ്ഥാന മരുന്നുകളുടെ മാതൃകാ പട്ടികയിൽ ഉൾപ്പെടുത്തിയ ആരോഗ്യ വ്യവസ്ഥയ്ക്ക് ആവശ്യമായ ഏറ്റവും പ്രധാനമായ മരുന്നാണ് പോളിയോ വാക്സിൻ. 2014 ലെ കണക്കുകളനുസരിച്ച് വികസ്വര രാജ്യങ്ങളിൽ 0.25 യു. എസ്. ഡോളർ ആണ് ഇതിന്റെ വില. എന്നാൽ അമേരിക്കൻ ഐക്യനാടുകളിൽ യു. എസ്. ഡോളർ 25നും 50നുമിടയിലാണ് ഇതന്റെ വില.

പോളിയോ വാക്സിനേഷൻ വഴി പോളിയോ നിർമാർജ്ജനം വളരെ ഫലപ്രദമാണ്, കാരണം പോളിയോ വാക്സിനേഷൻ പോളിയോ വൈറസ് വ്യക്തികളിൽ നിന്നും വ്യക്തികളിലേക്ക് പ്രവേശിക്കുന്നത് തടയുന്നതിന് സഹായിക്കുന്നു. 

നിർജീവമായ പോളിയോ വൈറസുകളെയാണ് IPV (inactivated polio vaccine) വാക്സിനിനായി ഉപയോഗിക്കുന്നത്. IPVയിൽ നിർജ്ജീവീകരിച്ച വൈറസുകളെ ഉപയോഗിക്കുന്നതിനാൽ  ഇതിലെ വൈറസ്സുകൾക്ക് രൂപമാറ്റം സംഭവിച്ച് അത് വീണ്ടും രോഗമുണ്ടാക്കാൻ സാധിക്കുന്ന നിലയിലേക്ക് മാറാനുള്ള സാധ്യത ഇല്ലാത്തതുകൊണ്ടു തന്നെ IPV വാക്സിൻ സുരക്ഷിതവും പ്രയോജനപ്രദവുമാണ്. 2 ഡോസ് IPV നൽകുക വഴി 90% മോ അതിൽ കൂടുതൽ ആളുകളിലോ പോളിയോക്കെതിരായ പ്രതിദ്രവ്യം (antibody) ശരീരത്തിൽ നിർമ്മിക്കപ്പടുന്നു. ഇത്തരത്തിൽ രൂപപ്പെടുന്ന പ്രതിദ്രവ്യങ്ങൾ പോളിയോ വൈറസ്സിന്റെ 3 പരിണാമരൂപത്തിൽ നിന്നും നമ്മുടെ ശരീരത്തെ സംരക്ഷിക്കുന്നു. 3 ഡോസ് IPV നൽകുക വഴി 99%ത്തോളം പേതിൽ പ്രതിരോധശേഷി നേടിയെടുക്കാൻ സഹായകമാണ്. IPV വാക്സിനേഷൻ വഴി പോളിയോക്കെതിരെ കുറേകാലം പ്രതിരോധശേഷി നിലനിൽക്കും, എത്രകാലം വരെ എന്നതിന് കൃത്യമായ അറിവുകളൊന്നും ഇല്ല.

ജീവനുള്ള പോളിയോ വൈറസുകളെ ദുർബലപ്പെടുത്തിയാണ് പോളിയോതുള്ളിമരുന്ന്  (Oral Polio Vaccine (OPV)) യിൽ ഉപയോഗിക്കുന്നത്. യഥോചിതം കൂടുതൽ പേർക്ക് വായിലൂടെ,  അണു വിമുക്ത സിറിഞ്ചുകളും മറ്റും കൂടാതെ തന്നെ കൊടുക്കാം എന്നുള്ളതു കൊണ്ട് ഇത് വളരെ പെട്ടെന്ന് കൂടുതൽപേരിൽ നടപ്പാക്കാവുന്ന ഒന്നാണ്. ഇതിൽ ദുർബലമാക്കിയ ജീവനുള്ള വൈറസുകളെ ഉപയോഗിക്കുന്നതിനാൽ, ഇവയ്ക്ക് രൂപമാറ്റം സംഭവിച്ച് അത്തരം വൈറസുകൾ വീണ്ടും രോഗമുണ്ടാക്കാൻ കാരണമാകുന്നു  എന്ന ചെറിയ സാധ്യത നിലനിൽക്കുന്നതിനാൽ IPV വാക്സിനിലേക്ക് പൂർണ്ണമായി മാറാനാണ് ലോകാരോഗ്യസംഘടനയുടെ ശുപാർശ. 
1 ഡോസ് OPV നൽകുക വഴി, വാക്സിനേഷൻ ലഭിച്ച 50% ആളുകളുടെ ശരീരത്തിൽ പോളിയോക്കെതിരായ പ്രതിദ്രവ്യം (antibody)  നിർമ്മിക്കപ്പടുന്നു. 3 ഡോസ് OPV നൽകുക വഴി, വാക്സിനേഷൻ ലഭിച്ച 95% പേരുടെ ശരീരത്തിൽ ഇത്തരത്തിൽ രൂപപ്പെടുന്ന പ്രതിദ്രവ്യങ്ങൾ പോളിയോ വൈറസ്സിന്റെ 3 പരിണാമരൂപത്തിൽ നിന്നും നമ്മുടെ ശരീരത്തെ സംരക്ഷിക്കുന്നു. രോഗകാരിയായ പോളിയോ വൈറസ് പ്രധാനമായും ശരീരത്തിലേയ്ക്കു കടന്നു വരുന്ന മാർഗ്ഗമായ ആമാശയം, കുടൽ തുടങ്ങിയ ഭാഗങ്ങളിലെ പ്രതിരോധ ശേഷി വർധിപ്പിക്കുന്നതിൽ OPV സഹായകമാണ്. 
OPV നൽകിയകുട്ടികളുടെ കുട്ടികളുടെ മലത്തിലൂടെ ജീവനുള്ള പോളിയോ വൈറസ്സുകൾ പുറത്തേക്കു വരികയും, പോളിയോ തുള്ളിമരുന്ന് ലഭിക്കാത്ത സമീപ പ്രദേശത്തെ ആളുകളിലേക്ക് കൂടി വൈറസ്സുകൾ പ്രവേശിക്കുകയും വാക്സിനേഷൻ ലഭിക്കാത്ത ആലുകൽക്കുകൂടി അവർക്കും കൂടി ഇതുവഴി രോഗ പ്രതിരോധശേഷി ലഭിക്കാനിടയാകാറുണ്ട്. OPV വഴി ലഭിക്കുന്ന പ്രതിരോധശേഷി മിക്കവാറും ജീവിതകാലം മുഴുവൻ നിലനിൽക്കാനിടയുണ്ട്.
പ്രധാനമായും 3 തരത്തിലുള്ള(1,2,3) പോളിയോ വൈറസ്സുകളുണ്ട്. ഈ മൂന്നു തരം വൈറസ്സുകൾക്കെതിലേയും ഉപയോഗിക്കാൻ സാധിക്കുന്ന ട്രൈവാലന്റ് OPV ( trivalent (against wild type 1, 2 and 3) OPV) ഉപയോഗിച്ചാണ് ലോകനെമ്പാടുമുള്ള പോളിയോ ബാധ നിയന്ത്രക്കാൻ സാധിച്ചത്. 

രണ്ടുമാസം പ്രായമുള്ള കുട്ടികൾക്ക് മൂന്നോ നാലോ ഡോസ് പോളിയോ വാക്സിൻ നൽകണമെന്നതാണ് ലോകാരോഗ്യ സംഘടനയുടെ ശുപാർശ. 

IPV പോളിയോ പ്രതിരോധകുത്തിവെപ്പ് വളരെ സുരക്ഷിതമാണ്. കുത്തിവെപ്പെടുത്ത ശരീരഭാഗത്ത് നേരിയ ചുവന്ന നിറമോ, ചെറിയ വേദയോ ഉണ്ടാവാൻ സാധ്യതയുണ്ട്. എന്നാൽ തുള്ളിമരുന്ന് പോളിയോ വാക്സിൻ ദശലക്ഷത്തിൽ മൂന്നുപേർക്കെന്ന അനുപാതത്തിൽ പക്ഷാഘാതത്തിനു കാരണമാകാനിടയുണ്ട്. ആരോഗ്യവതികളായ ഗർഭിണികൾക്കും രോഗലക്ഷണങ്ങൾ പ്രകടമാക്കാത്ത ഐ‍ഡ്സ് ബാധിതർക്കും ഈ രണ്ടു തരം വാക്സിനേഷനുകളും സുരക്ഷിതമാണ്.  

തുള്ളിമരുന്ന് പോളിയോ വാക്സിൻ വളരെ വിരളമായി വിപരീതഫലങ്ങൾക്ക് കാരണമാകാറുണ്ട്. തുള്ളിമരുന്നു് പോളിയോവാക്സിനിലെ ദുർബലപ്പെടുത്തിയ വൈറസ്സുകൾക്ക് രൂപമാറ്റം സംഭവിച്ച് അത് വീണ്ടും രോഗമുണ്ടാക്കാൻ സാധിക്കുന്ന നിലയിലേക്ക് മാറ്റം സംഭവിച്ച്, നാഡീവ്യൂഹ അണുബാധ മൂലം പക്ഷാഘാതത്തിനു കാരണമാകാനുമിടയുണ്ട്. പോളിയോ വാക്സിൻ വഴിയുണ്ടായ പക്ഷാഘാതം പോലുള്ള അസുഖങ്ങളും അല്ലാതെയുണ്ടാകുന്ന പോളിയോ അണുബാധയും വേർതിരിച്ചറിയാൻ സാധിക്കുകയില്ല. 

1960 ൽ  പോളിയോ പ്രതിരോധ മരുന്നു നിർമ്മിക്കുവാനായി  ഉപയോഗിച്ചിരുന്ന റീസസ് കുരങ്ങുകളുടെ വൃക്ക കോശങ്ങളിൽ SV40 വൈറസ് (Simian Virus-40) അണുബാധയുണ്ടായ കണ്ടെത്തിയിരുന്നു. കുരങ്ങുകളിൽ വൈറസ് ബാധയുണ്ടാക്കുന്ന SV40 വൈറസ്സുകളെ 1960 ൽ തന്നെയാണ് കണ്ടെത്തിയതും.  1961 ൽ  SV40 വൈറസ്സുകൾ കരണ്ടുതീനി സസ്തനി വിഭാഗത്തിലെ ജീവികളിൽ മുഴകൾക്ക് കാരണമാകുമെന്ന് കണ്ടെത്തി. മനുഷ്യരിൽ കാണുന്ന മസ്തിഷ്തക അർബുദം, അസ്ഥി അർബുദം തുടങ്ങിയ അർബുദങ്ങളിൽ SV40 വൈറസ്സുകളെ കണ്ടെത്തിയിട്ടുണ്ട്. എന്നിരുന്നാൽ പോലും SV40 വൈറസ്സുകൾ അർബുദത്തിന് കാരണമാകും എന്നത് ഇതുവരെ നിർണ്ണയിക്കപ്പെട്ടിട്ടില്ല.

1955 മുതൽ 1963 വരെ  ഉപയോഗിച്ചിരുന്ന പോളിയോ പ്രതിരോധ കുത്തിവെപ്പു് (IPV) ശേഖരത്തിൽ SV40 വൈറസ്സുകളുടെ സാന്നിദ്ധ്യം കണ്ടെത്താൻ കഴിഞ്ഞിരുന്നു. പോളിയോ തുള്ളി മരുന്നുകളിൽ (OPV) ഇത്തരം വൈറസ്സുകളുടെ സാന്നിദ്ധ്യം കണ്ടെത്തിയിട്ടില്ല. 1955, 1963 കാലഘട്ടത്തിൽ പോളിയോ പ്രതിരോധമരുന്ന് ഏകദേശം 98 ദശലക്ഷത്തിലധികം അമേരിക്കൻ ജനത ഒന്നോ അതിൽ കൂടുതൽ ഡോസുകളോ സ്വീകരിച്ചിട്ടുണ്ട്, അതിൽ 10-30 ദശലക്ഷം ആളുകൾക്ക് SV40 വൈറസ്സുകൾ കലർന്ന പോളിയോ പ്രതിരോധമരുന്നാണ് നൽകിയത്. പിന്നീട് വിശകലനം വാക്സിനുകളും മുൻ നിർമ്മിക്കുന്ന നിർദ്ദേശിച്ചു സോവിയറ്റ് അനുകൂല 1980 വരെ രാജ്യങ്ങളിലും ഉപയോഗിക്കുന്ന സോവ്യറ്റ് , ചൈന , ജപ്പാൻ , ഒപ്പം നിരവധി ആഫ്രിക്കൻ രാജ്യങ്ങളിൽ മായം ഉണ്ടായിരുന്നിരിക്കാം; നൂറുകണക്കിന് കൂടുതൽ ദശലക്ഷക്കണക്കിന് അർഥം SV40 അനുവാചകനു ചെയ്തിരിക്കാം. 1980 വരെ പഴയ സോവിയറ്റ് ബ്ലോകിൽ നിർമിച്ച് പല ആഫ്രിക്കൻ രാജ്യങ്ങൾ, സോവിയറ്റ് യൂണിയൻ, ചൈന, ജപ്പാൻ എന്നിവിടങ്ങളിൽ ഉപയോഗിച്ച പോളിയോ വാക്സിനുകളിൽ SV40 വൈറസ്സുകൾ കലർന്നിച്ചുണ്ടായിരുന്നുവെന്ന് പിന്നീട് നിർണ്ണയിച്ചിരുന്നു.

1998 ൽ നാഷണൽ കാൻസർ ഇൻസ്റ്റിറ്റ്യൂട്ട് സീർ ഡാറ്റബേസിൽ നിന്നും കാൻസർ സംബന്ധിച്ച് വിവരങ്ങൾ ശേഖരിച്ച് പഠനം നടത്തിയിരുന്നു, ഈ പഠനത്തിന്റെ കണ്ടെത്തലനുസരിച്ച് വർദ്ധിച്ച തോതിലുള്ള കാൻസർ SV40 വൈറസ്സുകളടങ്ങിയ പോളിയോ വാക്സിൻ ലഭിച്ചവരിൽ ഉണ്ടായിരുന്നില്ല. സ്വീഡനിൽ നടത്തിയ മറ്റൊരു പ്രധാന പഠനത്തിൽ 1957 നു ശേഷം മലിനമായ പോളിയോ വാക്സിൻ സ്വീകരിച്ച 700,000 ആളുകളെ പരിശോധനയ്ക്ക് വിധേയരാക്കിയപ്പോൾ,  മറ്റുള്ളവരെ (SV40 അടങ്ങാത്ത വാക്സിൻ ലഭിച്ചവർ) അപേക്ഷിച്ച് ഇവരിൽ കാൻസറിന്റെ അളവിൽ വർദ്ധനവ് കണ്ടെത്തിയില്ല. SV40 വൈറസ് മനുഷ്യർക്ക് കാൻസറിനു കാരണമാകുമോ എന്ന ചോദ്യം വിവാദമായി തുടരുന്നു, മനുഷ്യകോശങ്ങളിൽ SV40 വൈറസ്സുകളെ കണ്ടെത്താനുള്ള മികച്ച പരിശോധനകൾ ഇത്തരം വിവാദങ്ങൾക്ക് പരിഹാരമാകുമെന്നു കരുതാം.

പോളിയോ തുള്ളിമരുന്നു വികസിപ്പിക്കുന്ന വേളയിൽ വൻതോതിൽ പരീക്ഷണങ്ങൾ മനുഷ്യരിൽ നടത്തിയിരുന്നു.

ജീവനുള്ള പോളിയോ വൈറസുകളെ ദുർബലപ്പെടുത്തിയാണ് പോളിയോതുള്ളിമരുന്ന്  (Oral Polio Vaccine (OPV)) യിൽ ഉപയോഗിക്കുന്നത്. യഥോചിതം കൂടുതൽ പേർക്ക് വായിലൂടെ,  അണു വിമുക്ത സിറിഞ്ചുകളും മറ്റും കൂടാതെ തന്നെ കൊടുക്കാം എന്നുള്ളതു കൊണ്ട് ഇത് വളരെ പെട്ടെന്ന് കൂടുതൽപേരിൽ നടപ്പാക്കാവുന്ന ഒന്നാണ്. ഇതിൽ ദുർബലമാക്കിയ ജീവനുള്ള വൈറസുകളെ ഉപയോഗിക്കുന്നതിനാൽ, ഇവയ്ക്ക് രൂപമാറ്റം സംഭവിച്ച് അത്തരം വൈറസുകൾ വീണ്ടും രോഗമുണ്ടാക്കാൻ കാരണമാകുന്നു  എന്ന ചെറിയ സാധ്യത നിലനിൽക്കുന്നതിനാൽ IPV വാക്സിനിലേക്ക് പൂർണ്ണമായി മാറാനാണ് ലോകാരോഗ്യസംഘടനയുടെ ശുപാർശ. 
1 ഡോസ് OPV നൽകുക വഴി, വാക്സിനേഷൻ ലഭിച്ച 50% ആളുകളുടെ ശരീരത്തിൽ പോളിയോക്കെതിരായ പ്രതിദ്രവ്യം (antibody)  നിർമ്മിക്കപ്പടുന്നു. 3 ഡോസ് OPV നൽകുക വഴി, വാക്സിനേഷൻ ലഭിച്ച 95% പേരുടെ ശരീരത്തിൽ ഇത്തരത്തിൽ രൂപപ്പെടുന്ന പ്രതിദ്രവ്യങ്ങൾ പോളിയോ വൈറസ്സിന്റെ 3 പരിണാമരൂപത്തിൽ നിന്നും നമ്മുടെ ശരീരത്തെ സംരക്ഷിക്കുന്നു. രോഗകാരിയായ പോളിയോ വൈറസ് പ്രധാനമായും ശരീരത്തിലേയ്ക്കു കടന്നു വരുന്ന മാർഗ്ഗമായ ആമാശയം, കുടൽ തുടങ്ങിയ ഭാഗങ്ങളിലെ പ്രതിരോധ ശേഷി വർധിപ്പിക്കുന്നതിൽ OPV സഹായകമാണ്. 
OPV നൽകിയകുട്ടികളുടെ കുട്ടികളുടെ മലത്തിലൂടെ ജീവനുള്ള പോളിയോ വൈറസ്സുകൾ പുറത്തേക്കു വരികയും, പോളിയോ തുള്ളിമരുന്ന് ലഭിക്കാത്ത സമീപ പ്രദേശത്തെ ആളുകളിലേക്ക് കൂടി വൈറസ്സുകൾ പ്രവേശിക്കുകയും വാക്സിനേഷൻ ലഭിക്കാത്ത ആലുകൽക്കുകൂടി അവർക്കും കൂടി ഇതുവഴി രോഗ പ്രതിരോധശേഷി ലഭിക്കാനിടയാകാറുണ്ട്. OPV വഴി ലഭിക്കുന്ന പ്രതിരോധശേഷി മിക്കവാറും ജീവിതകാലം മുഴുവൻ നിലനിൽക്കാനിടയുണ്ട്.
പ്രധാനമായും 3 തരത്തിലുള്ള(1,2,3) പോളിയോ വൈറസ്സുകളുണ്ട്. ഈ മൂന്നു തരം വൈറസ്സുകൾക്കെതിലേയും ഉപയോഗിക്കാൻ സാധിക്കുന്ന ട്രൈവാലന്റ് OPV ( trivalent (against wild type 1, 2 and 3) OPV) ഉപയോഗിച്ചാണ് ലോകനെമ്പാടുമുള്ള പോളിയോ ബാധ നിയന്ത്രക്കാൻ സാധിച്ചത്. 

2014 ലെ കണക്കുകളനുസരിച്ച് വികസ്വര രാജ്യങ്ങളിൽ 0.25 യു. എസ്. ഡോളർ ആണ് ഇതിന്റെ വില. എന്നാൽ അമേരിക്കൻ ഐക്യനാടുകളിൽ യു. എസ്. ഡോളർ 25നും 50നുമിടയിലാണ് ഇതന്റെ വില. 


</doc>
<doc id="348666" url="https://ml.wikipedia.org/wiki?curid=348666" title="കോളറ വാക്സിൻ">
കോളറ വാക്സിൻ

കോളറയെ ഫലപ്രദമായി തടയുന്നതിനുള്ള വാക്സിനാണ് കോളറ വാക്സിൻ (Cholera vaccines). കോളറ വാക്സിനെടുത്തതിന്റെ ആദ്യ ആറു മാസങ്ങളിൽ 85%വും ആദ്യവർഷങ്ങളിൽ 50-60% വരെയും ഫലപ്രദമാണ്. രണ്ടു വർഷത്തിനു ശേഷം ഫലപ്രാപ്തി 50% ത്തിനും കുറവായിരിക്കും. ഭൂരിഭാഗം ജനങ്ങൾക്കും കോളറവവാക്സിൻ നൽകുന്നതിന്റെ പ്രയോജനം ആ കൂട്ടത്തിലെ പ്രധിരോധ വാക്സിൻ എടുക്കാത്തവർക്കും പരോക്ഷമായി ലഭിക്കാറുണ്ട്. ലോകാരോഗ്യസംഘടനയുടെ ശുപാർശ പ്രകാരം സാധാരണയായി രണ്ട് ഡോസോ അല്ലെങ്കിൽ  മൂന്നു ഡോസോ ആയി വായിലൂടെയാണ് വാക്സിൻ നൽകിവരുന്നത് .  കുത്തിവെക്കുന്ന തരത്തിലുള്ള കോളറ വാക്സിൻ ചിലയിടങ്ങളിൽ ലഭ്യമാണെങ്കിലുംലോകത്തിൽ എല്ലായിടങ്ങളിലും ഇത്തരത്തിലുള്ള വാക്സിൻ ലഭ്യമല്ല.

വായയിലൂടെ നൽകുന്ന ലഭ്യമായ കോളറ വാക്സിനുകളായ WC-rBS ഉം BivWC പൊതുവെ സുരക്ഷിതമായ വാക്സിനുകളാണ്. വാക്സിൻ നൽകിയതിനു ശേഷം രൂക്ഷമല്ലാത്ത വയറുവേദന അല്ലെങ്കിൽ വയറിളക്കം സംഭവിക്കാം. ഗർഭിണികൾക്കും  പ്രതിരോധശക്തി തീരെ കുറവുള്ളവർക്കും കോളറ വാക്സിൻ സുരക്ഷിതമാണ്.  60 ൽ കൂടുതൽ രാജ്യങ്ങളിൽ 
കോളറവാക്സിൻ ഉപയോഗിക്കാനുള്ള 
അനുമതിയുണ്ട്. കോളറ സാധാരണയുള്ള രാജ്യങ്ങളിൽ വാക്സിന്റെ വില അതിന്റെ നിർമ്മാണചിലവിനെ അപേക്ഷിച്ച് മതിയായ വിലയ്ക്ക് ലഭ്യമാണ്.

1800കളുടെ അവസാനത്തിലാണ് ആദ്യമായി കോളറയ്ക്കെതിരെ വാക്സിനുകൾ ഉപയോഗിച്ചു തുടങ്ങിയത്. പരീക്ഷണശാലകളിൽ വികസിപ്പിച്ചെടുത്ത വാക്സിനുകളാണ് അന്ന് വ്യാപകമായി ഉപയോഗിക്കപ്പെട്ടത്. 1990 കളിലാണ് കോളറ വാക്സിൻ വായിലൂടെ നൽകുന്ന തുള്ളിമരുന്നു രൂപത്തിലുള്ള ഓറൽ വാക്സിനുകൾ നിലവിൽ വന്നത്. ലോകാരോഗ്യസംഘടനയുടെ അടിസ്ഥാന മരുന്നുകളുടെ മാതൃകാ പട്ടിക
ഉൾപ്പെടുന്ന ആരോഗ്യ വ്യവസ്ഥക്ക് ആവശ്യമായ അടിസ്ഥാന മരുന്നുകളിലൊന്നാണിത്. 0.1 യു.എസ് ഡോളറിനും നും 4.0 യു.എസ് ഡോളറിനും ഇടയ്ക്കാണ് കോളറ വാക്സിന്റെ വില.

കോളറ തടയുന്നതിനായി പരമ്പരാഗതമായി നടത്തി വരുന്ന സുരക്ഷിത ജലവിതരണം, 
വിസർജ്യസംസ്കരണം, വ്യക്തി ശുചിത്വം മുതലായ മാർഗങ്ങൾക്കു പുറമെ കോളറ തുള്ളിമരുന്നു നൽകുന്നതിലൂടെയും കോളറ പകർന്നു പിടിക്കുന്നത് നിയന്ത്രിക്കുന്നു.

കോളറ അസുഖബാധ ഉയർന്ന തോതിൽ സ്ഥിതീകരിച്ച പ്രദേശങ്ങളിലേക്ക്  സന്ദർശിക്കുന്ന സഞ്ചാരികൾ കോളറ വാക്സിൻ കൂടുതലായി ഉപയോഗിക്കാറുണ്ട്. ഈ വാക്സിനേഷൻ വഴി100% പ്രതിരോധശേഷി നൽകാത്തതുകൊണ്ടു തന്നെ കോളറ അസുഖ ബാധിത പ്രദേശങ്ങളിൽ സന്ദർശിക്കുമ്പോൾ വാക്സിനേഷനു പുറമെ ഭക്ഷ്യ ശുചിത്വ മുൻകരുതലുകളും കൈകൊള്ളേണ്ടതുണ്ട്. 
‌
<br>

കോളറ പ്രതിരോധകുത്തിവെപ്പ് അപൂർവ്വമായാണ് ഉപയോഗിക്കുന്നത്. കോളറ രോഗബാധ  വ്യാപകമായി സംഭവിക്കുന്ന പ്രദേശങ്ങളിൽ കുത്തിവെപ്പ് ഫലപ്രദമാണ് 


</doc>
<doc id="348667" url="https://ml.wikipedia.org/wiki?curid=348667" title="റോട്ടാ വൈറസ് പ്രതിരോധ മരുന്ന്">
റോട്ടാ വൈറസ് പ്രതിരോധ മരുന്ന്

റോട്ടാവൈറസ് അണുബാധയിൽ നിന്നും സംരക്ഷിക്കപ്പെടാൻ ഉപയോഗിക്കുന്നപ്രതിരോധ മരുന്നാണു റോട്ടാ വൈറസ് പ്രതിരോധ മരുന്ന് (Rotavirus vaccine). കുട്ടികളിൽ ഉണ്ടാവുന്ന ഗുരുതരമായ അതിസാരത്തിനു പ്രധാന കാരണമാണു ഈ അണുക്കൾ. ഈ പ്രതിരോധ മരുന്നു വികസ്വര ലോകത്ത് 15 മുതൽ 34% വരെയും വികസിത ലോകത്ത് 37 മുതൽ 96% വരെയും ഗുരുതരമായ അതിസാരത്തെ പ്രതിരോധിക്കുന്നു. ഈ പ്രതിരോധ മരുന്ന് അതിസാരം മൂലമുള്ള ശിശു മരണ നിരക്ക് കുറക്കുന്നതിൽ വ്യക്തമായ പങ്കു വഹിച്ചിട്ടുണ്ട്.<br>


</doc>
<doc id="348669" url="https://ml.wikipedia.org/wiki?curid=348669" title="ആന്ദ്രേ മേരീ കോൺസ്റ്റന്റ് ഡുമേരിൽ">
ആന്ദ്രേ മേരീ കോൺസ്റ്റന്റ് ഡുമേരിൽ

ഒരു ഫ്രഞ്ച് ജീവശാസ്ത്രകാരനായിരുന്നു ആന്ദ്രേ മേരീ കോൺസ്റ്റന്റ് ഡുമേരിൽ (André Marie Constant Duméril). 1801 മുതൽ 1812 വരെ ഫ്രഞ്ച് പ്രകൃതിശാസ്ത്ര മ്യൂസിയത്തിലെ ശരീരശാസ്ത്രവിഭാഗം പ്രൊഫസ്സർ ആയിരുന്നു. അതിനുശേഷം തവളകളെപ്പറ്റിയും മൽസ്യങ്ങളെപ്പറ്റിയും പഠനം നടത്തുന്ന വിഭാഗത്തിലെ പ്രൊഫസർ ആയി. അദ്ദേഹത്തിന്റെ മകൻ അഗസ്തേ ഡുമേരിലും ഒരു ജീവശാസ്ത്രകാരനായിരുന്നു.


</doc>
<doc id="348670" url="https://ml.wikipedia.org/wiki?curid=348670" title="ജപ്പാൻ മസ്തിഷ്ക ജ്വര പ്രതിരോധമരുന്ന്">
ജപ്പാൻ മസ്തിഷ്ക ജ്വര പ്രതിരോധമരുന്ന്

ജപ്പാൻ മസ്തിഷ്കജ്വരം എന്ന വൈറസ് രോഗത്തിനെതിരെയുള്ള പ്രതിരോധമരുന്നാണ് ജപ്പാൻ മസ്തിഷ്ക ജ്വര പ്രതിരോധമരുന്ന് (Japanese encephalitis vaccine). ഇത്തരം പ്രതിരോധ മരുന്നുകൾ 90%ത്തിൽ കൂടുതൽ ഫലപ്രദമാണ്. എത്രകാലത്തോളം ഈ പ്രതിരോധകുത്തിവെപ്പു വഴി ലഭിക്കുന്ന പരിരക്ഷ നീണ്ടുനിൽക്കും എന്നതിന് കൃത്യമായ അറിവുകളൊന്നുമില്ല, പക്ഷെ കാലം കഴിയുംതോറും ഇതിന്റെ ഫലപ്രാപ്തി കുറഞ്ഞുവരും. പേശിയിലോ, തൊലിക്കു താഴെയോ ആണ് ജപ്പാൻ മസ്തിഷ്ക ജ്വര പ്രതിരോധകുത്തിവെപ്പു നൽകുന്നത്.

ഈ രോഗം സ്ഥിരമായുള്ള രാജ്യങ്ങളിൽ പതിവ് പ്രതിരോധമരുന്നുകളുടെ കൂടെ ജപ്പാൻ മസ്തിഷ്ക ജ്വരപ്രതിരോധമരുന്ന് നൽകണമെന്നതാണ് ശുപാർശ.   വാക്സിൻ പതിപ്പു് അനുസരിച്ച് ഒന്നോ രണ്ടോ ഡോസുകൾ കൊടുത്തിരിക്കണം. എയ്‌ഡ്‌സ്‌ ബാധിതർക്കും ഗർഭിണികൾക്കും നിർജ്ജീവീകരിച്ച വൈറസുകളെ ഉപയോഗിച്ചു നിർമ്മിക്കുന്ന ഇനാക്ടീവ് വാക്സിനുകൾ മാത്രമേ ഉപയോഗിക്കാവു. രോഗം സാധാരണയായി കാണപ്പെടുന്ന പ്രദേശങ്ങളിൽ ചെലവഴിക്കാൻ ആസൂത്രണം ചെയ്യുന്ന സഞ്ചാരികൾക്കും രോഗപ്രതിരോധമരുന്ന് എടുത്തിരിക്കണമെന്ന ശുപാർശ ചെയ്യുന്നു. വിദേശങ്ങളിൽ നിന്നും ഏഷ്യൻ രാജ്യങ്ങളിലേക്ക് മൺസൂൺകാലത്ത് യാത്രചെയ്യുന്നവർക്ക് ജപ്പാൻ മസ്തിഷ്ക ജ്വര പ്രതിരോധമരുന്ന് നൽകിവരുന്നുണ്ട്.

പൊതുവെ ഈ വാക്സിനുകൾ സുരക്ഷിതമാണ്. കുത്തിവെപ്പെടുത്ത ഭാഗങ്ങളിൽ ചുവപ്പോ, വേദനയോ ഉണ്ടായേക്കാം. . 2015 ലെ കണക്കുകൾ പ്രകാരം 15 തരത്തിലുള്ള വാക്സിനുകൾ ലഭ്യമാണ്. ഇതിൽ നിർജ്ജീവീകരിച്ച വൈറസുകളെ ഉപയോഗിച്ചു നിർമ്മിക്കുന്ന വാക്സിനുകൾ, ദുർബലമാക്കിയ വൈറസുകളെ ഉപയോഗിച്ചു നിർമ്മിക്കുന്ന വാക്സിനുകൾ, ഡി.എൻ.എ. സംയോജന വാക്സിനുകൾ തുടങ്ങിയവ ഉൾപ്പെടുന്നു.

1930കളിലാണ് ജപ്പാൻ മസ്തിഷ്ക ജ്വര പ്രതിരോധമരുന്നുകൾ ലഭ്യമായിതുടങ്ങിയത്. ലോകാരോഗ്യസംഘടനയുടെ അടിസ്ഥാന മരുന്നുകളുടെ പട്ടികയിൽ ഉൾപ്പെടുന്ന, ഒരു പ്രാഥമിക ആരോഗ്യ വ്യവസ്ഥക്ക് ആവശ്യമായ പ്രധാ‍നപ്പെട്ട മരുന്നുകളിലൊന്നാണിത്. അമേരിക്കൻ ഐക്യനാടുകളിൽ ഒരു കോഴ്സ് പ്രതിരോധമരുന്നിന്റെ വില 100 യു. എസ് ഡോളറിനും നും 200 യു. എസ് ഡോളറിനുമിടയിലാണ്. .

JE-VAX എന്ന നിർജ്ജീവീകരിച്ച വൈറസുകളെ ഉപയോഗിച്ചു നിർമ്മിക്കുന്ന ജപ്പാൻ മസ്തിഷ്ക ജ്വര പ്രതിരോധമരുന്നുപയോഗിച്ചു നടത്തിയ അസുഖ നിയന്ത്രണ ശ്രമപഠനങ്ങൾ 2 ഡോസ് ഒരു വർഷത്തേയ്ക്ക് കാര്യമായ സംരക്ഷണം നൽകുന്നതായി കാണിച്ചു.

1930കളിലാണ് ജപ്പാൻ മസ്തിഷ്ക ജ്വര പ്രതിരോധമരുന്നുകൾ ലഭ്യമായിതുടങ്ങിയത്. അന്ന് ലഭ്യമായ പ്രതിരോധമരുന്നുകളിലൊന്നായിരുന്നു JE-VAX,  ഈ മരുന്ന്  BIKEN  എന്ന  കമ്പനിയാണ്  നിർമിച്ചിരുന്നത്. 2015 ൽ ഉൽപാദനം നിർത്തലാക്കുന്നതു വരെ Sanofi Pasteur എന്ന മൾട്ടിനീഷണൽ കമ്പനികളുടെ വാക്സിൻ വിഭാഗം അത് വിപണിയെത്തിക്കുകയും ചെയ്തിരുന്നു. മറ്റൊരു നിർജ്ജീവീകരിച്ച വൈറസുകളെ ഉപയോഗിച്ചു നിർമ്മിക്കുന്നവാക്സിനായ The Beijing-3 strain 1968 മുതൽ 2005 വരെ മസ്തിഷ്ക ജ്വര പ്രതിരോധമരുന്നായി ചൈനയിലെ ജനങ്ങൾക്ക് നൽകിപോന്നിരുന്നു.

SA14-14-2, IC51, ChimeriVax-JE എന്നീ 3 രണ്ടാം തലമുറ മസ്തിഷ്ക ജ്വര പ്രതിരോധമരുന്നുകൾ  പിന്നീട്  വിപണികളിലെത്തി. ജീവനുള്ളതും എന്നാൽ ദുർബലപ്പെടുത്തിയതുമായ വൈറസ്സുകൾ ഉപയോഗിച്ച് നിർമ്മിക്കുന്ന വാക്സിനുകൾ 1988 ൽ ചൈനയിൽ ഉണ്ടാക്കിതുടങ്ങി. ബദൽ വാക്സിനുകളെ അപേക്ഷിച്ച് വളരെ വിലകുറഞ്ഞ ഇത്, ചൈനയിൽ ഓരോ വർഷവും 20 ദശലക്ഷം  കുട്ടികൾക്ക് നൽകി വരുന്നു.

2009 ൽ IC51 എന്ന നിർജ്ജീവീകരിച്ച വൈറസുകളെ ഉപയോഗിച്ചു നിർമ്മിക്കുന്നവാക്സിൻ അമേരിക്കൻ ഐക്യനാടുകൾ, ഓസ്ട്രേലിയ, യൂറോപ്പ് എന്നിവടങ്ങളിൽ ഉപയോഗിക്കാൻ അനുമതികിട്ടിയിരുന്നു.. ChimeriVax-JE (IMOJEV എന്ന് അടയാളപ്പെടുത്തിയ) എന്ന ജീവനുള്ള പോളിയോ വൈറസുകളെ ശക്തി കുറച്ച് ഉപയോഗിക്കുന്ന മഞ്ഞപ്പനി-ജപ്പാൻ മസ്തിഷ്ക ജ്വര പ്രതിരോധമരുന്ന് ഉപയോഗിക്കുന്നതിനായി 2010ൽ ഓസ്ട്രേലിയയിലും 2012 ഡിസംബർ ൽ തായ്ലാന്റിലും ഉപയോഗിക്കാനുള്ള അനുമതി ലഭിച്ചു. 

കർണാടകയിലെ കോളാർ ജില്ലയിൽ നിന്നും ശേഖരിച്ച വൈറസിനെ ഉപയോഗിച്ച് 2013 ൽ ഭാരത് ബയോടെക് ഇന്റർനാഷണൽ  എന്ന ഒരു ഇന്ത്യൻ കമ്പനി ഒരു വാക്സിൻ വികസിപ്പിച്ചെയുത്തു. പരീക്ഷണ ഘട്ടം III ന്റ ഫലം   ഇന്ത്യാ ഗവണ്മെന്റിന്റെ ഡ്രഗ് അധികൃതർക്ക് സമർപ്പിക്കുകയും വിപണന അനുമതി നേടുകയും ചെയ്തു..


</doc>
<doc id="348671" url="https://ml.wikipedia.org/wiki?curid=348671" title="ടൈഫോയ്ഡ് വാക്സിൻ">
ടൈഫോയ്ഡ് വാക്സിൻ

ടൈഫോയിഡ് പനിയെ പ്രതിരോധിക്കുന്നതിനു ഉതകുന്ന വാക്സിനാണു ടൈഫോയിഡ് വാക്സിൻ(Typhoid vaccines). ഈ വാക്സിൻ രണ്ട് തരത്തിൽ നൽകപെടാറുണ്ട്. TY21a വായിലൂടെയും, v1 കാപ്സ്യലാർ പോളിസാക്കറയിഡ് വാക്സിൻ കുത്തിവെപ്പിലൂടെയും നൽകിവരുന്നു. ടൈഫോയിഡ് പനിക്കെതിരെ വളരെ ഫലപ്രദമായി ഉപയോഗിക്കുന്ന വാക്സിനാണു ടൈഫോയിഡ് വാകിസ്ൻ. രോഗം പിടിപെടാൻ ഏറെ സാധ്യതയുള്ള പ്രദേശത്ത് പ്രതിരോധകുത്തിവെപ്പ് നടത്താൻ WHO നിർദ്ദേശിക്കുന്നു. രോഗം പിടിപ്പെടാൻ ഏറെ സാധ്യതയുള്ളവർക്കും ഈ പ്രതിരോധമരുന്ന് നൽകാൻ WHO ശിപാർശ ചെയ്യുന്നു. 

ടൈഫോയിഡ് പനിയെ പ്രതിരോധിക്കുന്നതിനു ഉതകുന്ന വാക്സിനാണു ടൈഫോയിഡ് വാക്സിൻ. ഈ വാക്സിൻ രണ്ട് തരത്തിൽ നൽകപെടാറുണ്ട്. TY21a വായിലൂടെയും, v1 കാപ്സ്യലാർ പോളിസാക്കറയിഡ് വാക്സിൻ കുത്തിവെപ്പിലൂടെയും നൽകിവരുന്നു. ടൈഫോയിഡ് പനിക്കെതിരെ വളരെ ഫലപ്രദമായി ഉപയോഗിക്കുന്ന വാക്സിനാണു ടൈഫോയിഡ് വാകിസ്ൻ. രോഗം പിടിപെടാൻ ഏറെ സാധ്യതയുള്ള പ്രദേശത്ത് പ്രതിരോധകുത്തിവെപ്പ് നടത്താൻ WHO നിർദ്ദേശിക്കുന്നു. രോഗം പിടിപ്പെടാൻ ഏറെ സാധ്യതയുള്ളവർക്കും ഈ പ്രതിരോധമരുന്ന് നൽകാൻ WHO ശിപാർശ ചെയ്യുന്നു.<br>
ടൈഫോയിഡ് ഫലപ്രദമായി തടയുന്നതിനു പ്രതിരോധപ്രവർത്തനങ്ങൾ സംഘടിപ്പിച്ച് നടത്താവുന്നതാണു. പ്രദേശത്തിന്റെ പ്രത്യേകതകൾ അനുസരിച്ച് ഒന്ന് മുതൽ എട്ട് വർഷകാലയളവിൽ ആവശ്യമായ മാത്രയിൽ പ്രതിരോധമരുന്ന് നൽകാവുന്നതാണു.

ഈ വാക്സിൻ ദൂഷ്യഫലങ്ങൾ ഇല്ലാത്തതാണു. HIV/AIDS ബാധിച്ചവർക്കും ഇതു നൽകാവുന്നതാണു. രോഗലക്ഷണങ്ങൾ കാണിക്കുന്നതിനു മുൻപ് തന്നെ ഈ വാക്സിൻ വായിലൂടെ നൽകാവുന്നതാണൂ. ഗർഭാവസഥയിൽ ഈ വാക്സിൻ നൽകുന്നതിനെ കുറിച്ച് ശരിയായ വിശദീകരണമില്ല. ആദ്യമായി ഈ വാക്സിൻ വികസിപ്പിച്ചെടുത്തത് 1896 ൽ അൽമോർത്ത് എഡവേർഡ് റൈറ്റ്, റിച്ചാർഡ് ഫീഫർ, വിൽഹേം കൊല്ലെ എന്നിവർ ചേർന്നാണു. അവർ വികസിപ്പിച്ചതിൽ നിന്ന് പാർശ്വഫലവിമുക്തമായ് വാകിനാണു ഇപ്പോൾ നൽകിവരുന്നത്. മനുഷ്യനു നൽകേണ്ട അത്യാവശ്യമരുന്നുകളുടെ പട്ടികയിൽ ഉൾപ്പെട്ടിട്ടുള്ള ഈ പ്രതിരോധമരുന്ന് ആരോഗ്യസംരക്ഷണത്തിനു അത്യന്താപേക്ഷിതമാണൂ.

<br>


</doc>
<doc id="348672" url="https://ml.wikipedia.org/wiki?curid=348672" title="പേവിഷ പ്രതിരോധ മരുന്ന്">
പേവിഷ പ്രതിരോധ മരുന്ന്

പേവിഷബാധ പ്രതിരോധിക്കുന്നതിനുള്ള വാക്സിനാണു റാബിസ് വാക്സിൻ. സുരക്ഷിതവും ഫലപ്രദവുമയ ഒരുപാടൂ വാക്സിനുകൾ ഇന്നു ലഭ്യമണു. ഒരു മുൻകരുതലായോ നായയുടെയോ വവ്വാലിന്റെയോ കടിയേറ്റ് നിശ്ചിത കാലയളവിനുള്ളിലോ ഈ വാക്സിൻ എടുത്ത് പേവിഷബാധ തടയാൻ സാധിക്കുന്നതാണു.മൂന്നു ഡോസുകൾ കൊണ്ടു കിട്ടുന്ന പ്രതിരോധശേഷി ഒരുപാടുകാലം നിലനിൽക്കുന്നു. സാധാരണയായി ഈ മരുന്ന് തൊലിയിലോ മാംസപേശികളിലോ കുത്തിവെക്കുകയാണു ചെയ്യുന്നത്. പേവിഷബാധ കാണിച്ചു തുടങ്ങിയതിനു ശേഷം റാബിസ് ഇമ്മ്യുണോ ഗ്ലോബുലിൻ അടങ്ങിയ വാക്സിനേഷനാണു നൽകുന്നത്. ഈ വാക്സിൻ മനുഷ്യരിൽ മാത്രമല്ല മറ്റു ജീവികളിലും ഫലപ്രദമാണു.നായകളെ കുത്തിവെക്കുന്നത് പേവിഷബാധ മനുഷ്യരിലേക്ക് പടരുന്നത് തടയാനുള്ള ഫലപ്രദമായ മാർഗ്ഗ്മാണു.


</doc>
<doc id="348673" url="https://ml.wikipedia.org/wiki?curid=348673" title="കീട-ദംശന മസ്തിഷ്കവീക്ക പ്രതിരോധ വാക്സിൻ">
കീട-ദംശന മസ്തിഷ്കവീക്ക പ്രതിരോധ വാക്സിൻ

ഒരുതരം ചെള്ളിന്റെ (കീടം) ദംശനത്തിൽ നിന്നും ഉളവാകുന്ന മസ്ത്ക്ഷവീക്കത്തിൽ നിന്നും സംരക്ഷിക്കുന്ന പ്രതിരോധമരുന്നാണു TBE വാക്സിൻ. മധ്യ-കിഴക്കൻ യൂറോപ്പിലും, വടക്കേഷ്യൻ രാജ്യങ്ങളിലും സാധാരണയായി ഈ ജ്വരം കണ്ടുവരുന്നു. ഈ പ്രതിരോധകുത്തിവെപ്പ് എടുത്തിട്ടുള്ള 87% പേർക്കും രോഗപ്രതിരോധശക്തി കൈവന്നിട്ടുണ്ട്. കീടത്തിന്റെ ദംശനം ഏറ്റതിനു ശേഷം ഈ വാക്സിൻ എടുക്കന്നതു കൊണ്ട് പ്രയോജനമില്ല. പേശിയിലാണു ഈ കുത്തിവെപ്പ് എടുക്കുന്നത്.

ഈ ജ്വരം പിടിപ്പെടാൻ സാദധ്യതയുള്ള പ്രദേശങ്ങളിൽ എല്ലാവരും തന്നെ പ്രതിരോധകുത്തിവെപ്പ് എടുക്കുവാൻ WHO ശിപാർശ ചെയ്യുന്നു. അസുഖത്തെ പ്രതിരോധിക്കാൻ കഴിവില്ലാത്തവർക്കും ഈ പ്രതിരോധകുത്തിവെപ്പ് നിർദ്ദേശിക്കപെടുന്നു. പൊതുവെ മൂന്ന് ഡോസ് ആണു നൽകുന്നതു. പിന്നീടുള്ള മൂന്ന് മുതൽ അഞ്ച് വർഷം വരെ കൂടുതലായ ഡോസുകൾ നൽകുന്നത് ഏറെ ഫലം ചെയ്യും. വാസിന്റെ സ്വഭാവം അനുസരിച്ച് ഒരു വയസ്സ് കഴിഞ്ഞവർക്കും, മൂന്ന വയസ്സ് കഴിഞ്ഞവർക്കും ഈ പ്രതിരോധകുത്തിവെപ്പ് നൽകാവുന്നതാണു.

ആപത്കരമായ പാർശ്വഫലങ്ങളില്ലാത്ത പ്രതിരോധമരുന്നാണിത്. ലഘുവായ പാർശ്വഫലമായി പനിയും, കുത്തിവെപ്പ് എടുക്കുന്ന ഭാഗത്ത് ചുവന്ന തടിപ്പും, വേദനയും വിരളമായി കാണാറുണ്ട്. ഗർബ്ഭാവസ്ഥയിലും ഈ പ്രതിരോധമരുന്ന് സ്വീകരിക്കാവുന്നതാണു.


</doc>
<doc id="348674" url="https://ml.wikipedia.org/wiki?curid=348674" title="ചിക്കൻപോക്സ് വാക്സിൻ">
ചിക്കൻപോക്സ് വാക്സിൻ

ചിക്കൻപോക്സ് വാക്സിൻ( chickenpox vaccine) എന്നും അറിയപ്പെടുന്ന വെരിസെല്ല വാക്സിൻ (Varicella vaccine), ചിക്കൻപോക്സ് എന്ന പകർച്ചവ്യാധിയിൽ നിന്നും സംരക്ഷണം നൽകുന്നു. ഗൗരവകരമായ രോഗവിമുക്തിക്ക് പോലും ഒരു ഡോസ് മതിയാകുമെങ്കിലും രണ്ട് ഡോസ് കൂടുതൽ ഫലപ്രദമായി കണ്ടുവരുന്നു.ഒരു സമൂഹത്തിൽ നല്ലൊരു പങ്കിനു പ്രതിരോധകുത്തിവെപ്പ് നൽകുന്നത് വഴി ഇതിന്റെ സംരക്ഷണ കവചം മറ്റുള്ളവർക്കും പ്രാപ്തിയാവുന്നതായി കാണുന്നു. ഈ പ്രതിരോധ കുത്തിവെപ്പ് തൊലിയുടെ തൊട്ട് താഴെയാണു നടത്തുന്നത്. 

WHO യുടെ കണക്കനുസരിച്ച് ഒരു രാജ്യത്തെ 80% പേർ പ്രതിരോധകുത്തിവെപ്പ് എടുത്ത് കഴിഞ്ഞാലെ ആ രാജ്യത്ത് ഫലപ്രദമായ പ്രതിരോധം കൈവരിക്കാൻ കഴിയുകയുള്ളു. അല്ലാത്തപക്ഷം വാർദ്ധക്യത്തിൽ രോഗം വരുവാനുള്ള സാധ്യത കൂടുതലാണു. അമേരിക്കയിൽ 12 മുതൽ 15 വയസ്സ് പ്രായപരിധിയിൽ തന്നെ രണ്ട് ഡോസ് പ്രതിരോധകുത്തിവെപ്പ് നിർദ്ദേശിക്കപെട്ടിരിക്കുന്നു. 2012 - ലെ കണക്കനുസരിച്ച് യൂറോപ്പിലെ ഏതാണ്ട് എല്ലാ രാജ്യങ്ങളും അവരുടെ കുട്ടികൾക്ക് ഈ പ്രധിരോധകുത്തിവെപ്പ് നിർബന്ധമാക്കിയിരിക്കുന്നു.വളരെ സുരക്ഷിതമായ ഈ വാക്സിൻ, ചുരുക്കം പേരിൽ ചെറിയ പനിയും, കുത്തിവയ്ക്കുന്ന ഭാഗത്ത് വേദനയും ഉളവാക്കുന്നു. പ്രതിരോധശേഷി തീരെ കുറഞ്ഞവരിൽ മാത്രം വളരെ കുറഞ്ഞ തോതിലുള്ള പാർശ്വഫലങ്ങൾ കണ്ടുവരുന്നു. ഗർഭാവസ്ഥയിൽ ഈ പ്രതിരോധ കുത്തി വെപ്പ് പൊതുവെ നിർദ്ദേശിക്കാറില്ല. ഈ വാക്സിൻ ഒറ്റയ്ക്കും MMR വാക്സിന്റെ കൂടെയും നൽകിവരുന്നു. ദുർബലമായ വൈറസിൽ നിന്നാണു ഈ വാക്സിൻ ഉൽപ്പാദിപ്പിക്കുന്നത്.

1984 ലാണു ചിക്കൻപോക്സ് വാക്സിൻ വാണിജ്യപരമായി വിപണിയിൽ വന്നത്. WHO യുടെ അടിസ്ഥാന മരുന്നുകളുടെ കൂട്ടത്തിൽ പെട്ട ഈ വാക്സിൻ മൗലികമായ ആരോഗ്യസംരക്ഷണത്തിന് അത്യന്താപേക്ഷിതമാണു.

കടുത്ത ചിക്കൻപോക്സിനെ 95 ശതമാനത്തോളം പ്രധൈരോധിക്കാൻ ചിക്കൻപോക്സ് വാക്സിനു സാധിക്കുന്നു. അമേരിക്കയിൽ തുടരെയുള്ള വിലയിരത്തലുകൾ അനുസസരിച്ച് കുട്ടികൾക്ക് 11 വർഷം വരെ രോഗപ്രധിരോധശക്തി ലഭിച്ചതായി കണ്ടെത്തിയട്ടുണ്ട്. ജപ്പാനിൽ നടത്തിയ പഠനങ്ങളിൽ 20 വർഷം വരെ സംരക്ഷണം ലഭിച്ചതായി കാണുന്നു.

പ്രധിരോധകുത്തിവെപ്പ് നടത്തിയപ്പോൾ ആവശ്യത്തിനു സംരക്ഷണം ലഭിക്കാത്തവരിൽ ചിലർക്ക്, പിന്നീട് അവർ ചിക്കൻപോക്സ് ബാധിച്ചവരുമായി ഇടപഴകുമ്പോൾ അത്ര തിവ്രത ഇല്ലാത്ത അസുഖം ബാധിക്കാൻ സാധ്യതയുണ്ട്. അത്തരത്തിലുള്ളവർ ചെറിയ തോതിലുള്ള അസുഖാവസ്ഥ പ്രകടിപ്പിക്കാറുണ്ട്. നന്നേ ശൈശവത്തിൽ പ്രധിരോധകുത്തിവെപ്പ് എടുത്തിട്ടുള്ള കുട്ടികൾ പിന്നീട് ചിക്കൻപോക്സ് ഉള്ള കുട്ടികളുമായി ഇടപെടുമ്പോഴാണു ഇത്തരത്തിൽ തീവ്രത കുറഞ്ഞ അസുഖം പിടിപ്പെടുന്നത്.

ത്വക്ക് രോഗങ്ങൾ പ്രധിരോധിക്കാൻ മുതിർന്നവരിൽ ഉപയോഗിക്കുന്ന zoster വാക്സിനും ചിക്കൻപോക്സിനെ പ്രധിരോധിക്കാൻ ഉപയോഗിച്ചു വരുന്നു.

ചിക്കൻപോക്സ് വാക്സിനിൽ നിന്നും ലഭിക്കുന്ന ദീർഘകാല സംരക്ഷണത്തെകുറിച്ച് ധാരണയില്ലെങ്കിലും, 20 വർഷത്തോളം സംരക്ഷണം ലഭിച്ചിട്ടുള്ളവരുണ്ട് എന്നത് ഒരു വസ്തുതയാണു. ചിക്കൻപോക്സ് കൂടുതലായി കണ്ടുവരുന്ന പ്രദേശങ്ങളിൽ സംരക്ഷണ കാലയളവ് കണക്കാക്കാൻ പ്രയാസമാണു.  

പ്രധിരോധകുത്തിവെപ്പ് എടുത്തിട്ടുള്ള ചില കുട്ടികൾക്ക് സംരക്ഷണ കാലയളവ് വെറും അഞ്ച് മുതൽ എട്ടു വർഷം വരെയായി കാണപെടുന്നു. WHO യുടെ കണക്കനുസരിച്ച് സംരക്ഷകാലാവധി ജപ്പാനിൽ 20 വർഷവും അമേരിക്കയിൽ 10 വർഷവുമാണു. ചിക്ക്ൻപോക്സ് പ്രധിരോധകുത്തിവെപ്പ് എടുത്ത മുതിർന്നവർ ഇപ്പോഴും അതിന്റെ സംരക്ഷണയിൽ തുടരുന്നു. ജപ്പാനിൽ ഇപ്പോഴും അഞ്ചിൽ ഒരു കുട്ടിക്കേ ചിക്കൻപോക്സ് വാക്സിൻ എടുക്കുന്നുള്ളെങ്കിൽ പോലും സ്വഭാവിക ചിക്കൻപോക്സിന്റെ പ്രധിരോധസാന്നിധ്യം ചിക്കൻപോക്സ് വാക്സിന്റെ അഭിവ്രദ്ധിക്ക് ഉതകുന്നു. അമേരിക്കയിൽ എല്ലാ കുട്ടികളിലും ചിക്കൻപോക്സ് വാക്സിൻ എടുക്കുന്നതിനാൽ ഒരു കാലയളവിനു ശേഷം  പ്രധിരോധത്തിനായി വീണ്ടും കുത്തിവെപ്പ് നടത്തേണ്ടതായി വരുന്നു.

സ്വഭാവികമായി ചിക്കൻപോക്സ് പിടിപെടുന്നത് ആയുഷകാല പ്രധിരോധത്തിനു വഴിവെക്കും എന്ന വിശ്വാസം പൊതുവെയുണ്ട്. ചിക്കൻപോക്സ് വന്നുപോവുന്നത് നല്ലതാണു എന്ന ധാരണ മാതാപിതാക്കൾ പുലർത്തിപോരുന്നു.മുതിർന്നവർ ചിക്കൻപോക്സ് പിടിപെട്ട കുട്ടികളുമായി അടുത്ത് ഇടപെടുന്നത് വഴി അവരുടെ പ്രധിരോധശക്തി വർദ്ധിക്കുകയും ആധിക്യം കുറഞ്ഞ് വരികയും ചെയ്യുന്നു. ഇത്തരത്തിൽ ലഭിക്കുന്ന പ്രധിരോധശക്തി ആധുനിക വാക്സിനുകളിൽ നിന്ന് ലഭിക്കുന്ന പ്രധിരോധശക്തിയേക്കാൾ മികച്ചതായി കണ്ടുവരുന്നു. എന്നിരുന്നാലും വിദ്യാഭ്യാസസഥാപനങ്ങളിൽ ചിക്കൻപോക്സ് പടരുന്നത് തടയാൻ എല്ലാവരെയും പ്രധിരോധകുത്തിവെപ്പിനു പ്രേരിപ്പിക്കുന്നു.

1995-ൽ പ്രധിരോധകുത്തിവെപ്പിനു തുടക്കം കുറിക്കുന്നതിനു മുൻപ് അമേരിക്കയിൽ ഏകദേശം 4,000,000 പേർക്ക് പ്രതിവർഷം ചിക്കൻപോക്സ് പിടിപെട്ടിരുന്നു. 100 മുതൽ 150 മരണവും പ്രതിവർഷം സംഭവിചിരുന്നു. കുട്ടികൾക്കാണു സാധാരണ ആദ്യം പിടിപെടുന്നതെങ്കിലും മരണനിരക്ക് കൂടുതൽ മുതിർന്നവരിലായിരുന്നു.2003-2004 കാലഘട്ടത്തിൽ US Centre for Disease Control and Prevention (CDC) ചിക്ക്ൻപോക്സ് മൂലം എട്ട് മരണം പുറത്ത് വിട്ടിട്ടുണ്ടെങ്കിലും, പ്രധിരോധകുത്തിവെപ്പ് മൂലം ആശുപത്രിപ്രവേശന ചികിത്സ പോലും ഒഴിവാക്കാൻ സാധിച്ചു. പ്രധിരോധകുത്തിവെപ്പ് ആരംഭിച്ച് 10 വർഷം കഴിഞ്ഞപ്പോൾ തന്നെ ചിക്കൻപോക്സ് ബാധിക്കുന്നതിൽ 90% വരെ കുറവ് കാണപെടുകയും, ആശുപത്രിപ്രവേശനവും, മരണ സംഖ്യയും ഗണ്യമായി കുറയുകയും ചെയ്തു.

പ്രതിരോധശക്തി കുറവുള്ള രോഗികളിൽ ചിക്കൻപോക്സ് വാക്സിൻ ഫലവത്തതായി കാണപെടുന്നില്ല. അതിനു കാരണം അവരിലുള്ള വൈറസ് ശക്തി കുറഞ്ഞതാണു. പ്രതിരോധശേഷി കുറവ് ഉള്ള കുട്ടികളിൽ നടത്തിയ പരീക്ഷണത്തിൽ 30% പേർക്ക് പ്രതിരോധശേഷി കേവലം അഞ്ച് വർഷം വരെ ലഭിച്ചുള്ളു.

Hopes Zoster - ചിക്കൻപോക്സിനു സമാനമായ ഒരു ത്വക്ക് രോഗമാണു Hopes Zoster. സാധാരണയായി മുതിർമ്ംവ്രിലാണു ഇത് കണ്ടുവരുന്നത്. ചിക്കൻപോക്സ് വാക്സിൻ എടുത്തവർക്ക് ഈ ത്വക് രോഗം കണ്ട് വരുന്നുണ്ടെങ്കിലും Hopes Zoster പിടിപെടുന്നത് ചിക്കൻപോക്സ് വാക്സിൻ മൂലമാണെന്നതിനു തെളിവുകൾ ലഭിച്ചട്ടില്ല. ചിക്കൻപോക്സ് വാക്സിനിലുള്ള ശ്ക്തി കുറഞ്ഞതും എന്നാൽ ജീവനുള്ളതുമായ v2v പിന്നീട് പുന:പ്രവർത്തന സജ്ജമാവുകയും Hopes Zoster നു കാരണമാവുകയും ചെയ്യുന്നുണ്ട്. ഏന്നിരുന്നാലും ഇതിന്റെ സാധ്യത തുലോം വിരളമാണു.

WHO യുടെ നിർദ്ദേശപ്രകാരം ആദ്യ ഡോസ് 12 മുതൽ 18 മാസപ്രായമുള്ളപ്പോൾ കൊടുക്കാവുന്നതാണു. രണ്ടാമത്തെ ഡോസ് ആവശ്യമുണ്ടെങ്കിൽ ഒന്നോ, രണ്ടോ മാസ ശേഷം മാത്രമേ നൽകാവൂ. ചിക്കൻപോക്സ് പിടിപെടാത്ത 13 വയസ്സിനു താഴെയുള്ള കുട്ടികൾക്കും പതിമൂന്ന് വയസ്സ് കഴിഞ്ഞ എല്ലാവ്ർക്കും പ്രതിരോധകുത്തിവെപ്പ് നടത്താവുന്നതാണു.

ത്രീവരോഗമുള്ളവർ, ഗർഭാവസഥയിലുള്ളവ്ർ, മുൻ കാലങ്ങളിൽ ചിക്കൻപോക്സിനു അലർജിയുള്ളവർ, ജെലാറ്റിൻ പോലുള്ള വസ്തുക്കൾക്ക് അലർജിയുള്ളവർ, അധികമാത്രയിൽ steroid ഉപയോഗിക്കുന്നവർ, കാൻസറിനു കീമോതെറാപ്പി ചെയ്യുന്നവർ, രക്ത ഉൽപ്പന്നങ്ങൾ പകർന്ന് കിട്ടിയവർ എന്നിവർക്ക് ചിക്കൻപോക്സ് വാക്സിന്റെ പ്രതിരോധകുത്തിവെപ്പ് നിഷ്ക്ർഷിക്കുന്നില്ല. നല്ല ചികിത്സ ലഭിക്കുന്ന HIV ബാധിതർക്കും പ്രതിരോധകുത്തിവെപ്പ് നൽകാവുന്നതാണു.

പാർശ്വഫലങ്ങൾ പൊതുവെ ഇല്ലെന്ന് തന്നെ പറയാം. 1998 മുതൽ 2013 വരെ ആകെ ഒരു മരണം മാത്രമെ സംഭവിച്ചിട്ടുള്ളത്. അത് സംഭവിച്ചതാകട്ടെ ലുക്കേമിയ ബാധിതനായ ഒരു കുട്ടിക്കും. ചില അവസരങ്ങളിൽ മാത്രം പ്രതിപ്രവർത്തനമായി മസ്തിക്ഷരോഗവും, ന്യുമോണിയയും കണ്ടുവരുന്നു.ചെറിയതോതിലുള്ള പാർശ്വഫലമായി കുത്തിവെപ്പ് എടുക്കുന്ന ഭാഗത്ത് ചുവപ്പ്നിറം, തടിപ്പ്, വ്രണം എന്നിവ കണ്ടുവരുന്നു. ചെറിയതോതിലുള്ള പനിയും ചിലർക്ക് പിടിപെടാറുണ്ട്.


</doc>
<doc id="348675" url="https://ml.wikipedia.org/wiki?curid=348675" title="മഞ്ഞപ്പനി പ്രതിരോധമരുന്ന്">
മഞ്ഞപ്പനി പ്രതിരോധമരുന്ന്

മഞ്ഞപ്പനിയിൽ നിന്നും സംരക്ഷണത്തിനായി ഉപയോഗിക്കുന്ന പ്രതിരോധമരുന്നാണ് ആണ് മഞ്ഞപ്പനി വാക്സിൻ (Yellow fever vaccine). ഫ്ലാവി വൈറസ് കുടുംബത്തിലെ ആർ. എൻ.എ (RNA) ഘടനയുള്ള ഒരു ആർബോ-വൈറസ് അണുബാധമൂലം ഉണ്ടാകുന്ന രോഗമാണ് മ‍ഞ്ഞപ്പനി. ആഫ്രിക്ക, തെക്കേ അമേരിക്ക എന്നിവിടങ്ങളിൽ മഞ്ഞപ്പനി സാധാരണമാണ്. ഏകദേശം 99 ശതമാനം ആളുകളിലും മഞ്ഞപ്പനി പ്രധിരോധകുത്തിവെപ്പെടുത്തതിനു ശേഷം ഒരു മാസത്തിനുള്ളിൽ പ്രതിരോധശേഷി വികസിപ്പിക്കാനും ഇത് പ്രതിരോധശേഷി ആജീവനാന്തം നിലനിൽക്കുകയും. മഞ്ഞപ്പനി പടർന്നു പിടിക്കുന്നതു തടയാൻ ഈ വാക്സിൻ സഹായകമാണ്. ഈ പ്രധിരോധകുത്തിവെപ്പ് പേശികളിലോ അല്ലെങ്കിൽ ചർമ്മത്തിനു കീഴിലോ ആണ് നടത്തുന്നത്.

ലോകാരോഗ്യ സംഘടനയുടെ (WHO) ശുപാർശപ്രകാരം മഞ്ഞപ്പനി സാധാരണയായി കാണപ്പെടാറുള്ള എല്ലാ രാജ്യങ്ങളിലും മഞ്ഞപ്പനി പ്രധിരോധകുത്തിവെപ്പ് നടത്താറുണ്ട്. മഞ്ഞപ്പനി സാധാരണയായി ഉള്ള രാജ്യങ്ങളിയെ ഒമ്പത് മാസത്തിനും പന്ത്രണ്ടുമാസത്തിനുമിടയിലുള്ള കുട്ടികൾക്ക് ഈ കുത്തിവെപ്പ് എടുത്തിരിക്കണം. ഈ പ്രദേശങ്ങളിലേക്ക് യാത്രചെയ്യുന്ന മറ്റുള്ളവരിലും ഈ കുത്തിവെപ്പ് എടുക്കാറുണ്ട്. മഞ്ഞപ്പനി പ്രധിരോധകുത്തിവെപ്പ് ഒരുതവണ എടുത്ത ശേഷം കൂടുതൽ ഡോസുകൾ സാധാരണയായി ആവശ്യമില്ല.

മഞ്ഞപ്പനി പ്രധിരോധകുത്തിവെപ്പ് പൊതുവെ സുരക്ഷിതമാണ്. രോഗലക്ഷണങ്ങളൊന്നും പ്രകടമാക്കാത്ത എയ്ഡ്സ് ബാധിതർക്കും ഈ കുത്തിവെപ്പ് സുരക്ഷിതമാണ്.  തലവേദന , പേശി വേദന, കുത്തിവെപ്പെടുത്ത ശരീരഭാഗങ്ങളിൽ വേദന, തിണർപ്പ്, പനി തുടങ്ങിയ കഠിനമല്ലാത്ത പാർശ്വഫലങ്ങൾ ഉണ്ടായേക്കാം. എന്നാൽ പ്രധിരോധശേളി വളരെ കുറഞ്ഞവർക്ക് ഈ വാക്സിൻ അനുവദനീയമല്ല.

1938 മുതലാണ് മഞ്ഞപ്പനിവാക്സിൻ ഉപയോഗത്തിൽ വന്നത്. ലോകാരോഗ്യസംഘടനയുടെ അടിസ്ഥാന മരുന്നുകളുടെ പട്ടികയിൽ ഉൾപ്പെടുന്ന ആരോഗ്യ വ്യവസ്ഥക്ക് ആവശ്യമായ അടിസ്ഥാന മരുന്നുകളിലൊന്നാണിത്. 
2014 ലെ കണക്കുകൾ പ്രകാരം വികസ്വരരാജ്യങ്ങളിൽ ഒരു ‍ഡോസ് മരുന്നിന്റെ വില യു. എസ്. ഡോളർ 4.30 നും 21.30 ഇടയിലാണ്. അമേരിക്കൻ ഐക്യനാടുകളിൽ ഒരു ‍ഡോസ് വാക്സിന്റെ വില 50 മുതൽ 100 ഡോളർ വരെയാണു. നിഷ്‌ക്രിയമായ മഞ്ഞപ്പനി വൈറസുകളുപയോഗിച്ചാണ് ഈ വാക്സിൻ നിർമ്മിക്കുന്നത്. മഞ്ഞപ്പനി സാധാരണയായി ഉള്ള രാജ്യങ്ങളിലോ ആളുകൾ ചില രാജ്യങ്ങളിൽ പ്രവേശിക്കുന്നതിനായി മഞ്ഞപ്പനി വാക്സിനേഷൻ സർട്ടിഫിക്കറ്റ് ആവശ്യമാണ്.

വൈറസുമായി കൂടുതൽ ഇടപഴകുന്നവർ നിർബന്ധമായും മഞ്ഞപ്പനിക്കെതിരെയുള്ള കുത്തിവെപ്പെടുത്തിരിക്കണം. വാക്സിനേഷൻ ലക്ഷ്യം വെച്ച മറ്റൊരു സമൂഹം ഉഷ്ണമേഖലാ മേഖലകളിലെ മരംവെട്ടുകാരാണ്. കൊതുകിൽ നിന്നും രക്ഷനേടാൻ കീടനാശിനി, സംരക്ഷക വസ്ത്രം, വീടുകളിലെ കവചങ്ങൾ തുടങ്ങിയവ ഒരു പരിധിവരെ മഞ്ഞപ്പനി പകർച്ച തടയുമെങ്കിലും ഇത്തരം പ്രദേശങ്ങളിൽ വാക്സിനേഷൻ ആവശ്യണാണ്.

മഞ്ഞപ്പനി പതിവായി കണ്ടുവരുന്ന നാടുകളിലുള്ള യാത്രികർ യാത്രയുടെ പത്തുനാൾ മുമ്പെ കുത്തിവെപ്പെടുത്തിരിക്കണം.

പ്രാഥമിക ഡോസ് നൽകിയതിനു 10 വർഷം കഴിഞ്ഞ് ഒരു ബൂസ്റ്റർ ഡോസ് നൽകേണ്ട ആവശ്യമില്ലെന്ന ലോകാരോഗ്യ സംഘടനയുടെ  (WHO) ശാരീരിക പ്രതിരോധ വിദഗ്ദ്ധരുടെ തന്ത്രപ്രധാന ഉപദേശക സംഘം (SAGE) 2013 മെയ് 17 ന് വെളിപ്പെടുത്തിയിട്ടുണ്ട്. 
ലോകാരോഗ്യ സംഘടനയുടെ (WHO) ശുപാർശപ്രകാരം മഞ്ഞപ്പനി സാധാരണയായി കാണപ്പെടാറുള്ള എല്ലാ രാജ്യങ്ങളിലും മഞ്ഞപ്പനി പ്രധിരോധകുത്തിവെപ്പ് നടത്താറുണ്ട്. മഞ്ഞപ്പനി സാധാരണയായി ഉള്ള രാജ്യങ്ങളിയെ ഒമ്പത് മാസത്തിനും പന്ത്രണ്ടുമാസത്തിനുമിടയിലുള്ള കുട്ടികൾക്ക് ഈ കുത്തിവെപ്പ് എടുത്തിരിക്കണം.  അസുഖ ബാധിത പ്രദേശങ്ങളിൽ താമസിക്കുന്നവരോ അവിടങ്ങളിലേക്ക് യാത്രചെയ്യാനിടയുള്ളവരോ ആയ പ്രധിരോധകുത്തിവെപ്പെടുക്കാത്തവരും  9 മാസത്തിനു മുകളിലുള്ളവരുമായവർ മഞ്ഞപ്പനി പ്രധിരോധകുത്തിവെപ്പെടുക്കേണ്ടതാണ്.

500 ദശലക്ഷം ഡോസുകൾ നൽകപ്പെട്ടതിൽനിന്നും വിരളം പാർശ്വഫലകേസുകൾ മാത്രമാണ് രേഖപ്പെടുത്തിയിട്ടുള്ളത്. അത്തരം അസുഖങ്ങൾ വാക്സിൻ നിമിത്തമാണ് ഉണ്ടായതെന്നതിന് വ്യക്തമായ തെളിവുകളൊന്നുമില്ല അതിനാൽ 17D മ‍ഞ്ഞപ്പനി വാക്സിൻ സുരക്ഷിതമായി ഉപയോഗിക്കാവുന്ന ഒന്നാണ്.

മുട്ട അലർജിയുള്ളവരിൽ മഞ്ഞപ്പനി വാക്സിൻ ചില പാർശ്വഫലങ്ങൾ ഉണ്ടാക്കാറുണ്ട്, അതു കൊണ്ട് മുട്ട അലർജിയുള്ളവർ പ്രതിരോധ കുത്തിവെപ്പ് എടുക്കുന്നതിനു മുമ്പ് ഡോക്ടറുമായി ചർച്ചചെയ്ത് മുൻകരുതലുകളെടുത്താൽ അപകടസാധ്യത തരണം ചെയ്യാവുന്നതാണ്. വളരെ വിരളമായി, രോഗപ്രതിരോധശേഷി കുറഞ്ഞവരിലും വളരെ ചെറിയകുട്ടികളിലും നാഡീസംബന്ധമായ അസുഖങ്ങൾ, മസ്‌തിഷ്‌കവീക്കം എന്നിവയ്ക്ക് കാരണമാകാറുണ്ട്. 
0-6 മാസം പ്രായമുള്ളവരിലും 59 വയസ്സിനു മുകളിലുള്ളവർ, തൈമസ് ഗ്രന്ഥി സംബന്ധിച്ച അസുഖങ്ങളുള്ളവർ, രോഗപ്രതിരോധവ്യവസ്ഥയ്ക്ക് തകരാറുള്ളവർ എന്നിവരിൽ 17D മഞ്ഞപ്പനി വാക്സിൻ നൽകുക വഴി ദോഷ ഫലങ്ങൾ ഉണ്ടാകാറുണ്ട്.
താഴെ പറയുന്ന രോഗലക്ഷണങ്ങൾ/അവസ്ഥകൾ ഉണ്ടെങ്കിൽ വാക്സിൻ നൽകുന്നതിനു മുമ്പ് നിങ്ങളുടെ ഡോക്ടറുമായി ചർച്ചചെയ്ത് മുൻകരുതലുകളെടുക. 

ഒരു വാക്സിനുമായോ അല്ലെങ്കിൽ അതിലെ ഘടകവുമായോ അലർജി.
6 മാസത്തിൽ കുറഞ്ഞ പ്രായം.
59 വയസ്സിനു മുകളിലുളള പ്രായം
തൈമസ് ഗ്രന്ഥി സംബന്ധിച്ച അസുഖം, രോഗപ്രതിരോധവ്യവസ്ഥയ്ക്ക് തകരാർ 


</doc>
<doc id="348676" url="https://ml.wikipedia.org/wiki?curid=348676" title="ഡിഫ്തീരിയ വാക്സിൻ">
ഡിഫ്തീരിയ വാക്സിൻ

ഡിഫ്തീരിയ രോഗകാരിയായ കോർണെബാക്ടീര്യ എന്ന ബാക്ടീരിയക്കെതിരെയുള്ള വാക്സിനാണ് ഡിഫ്തീരിയ വാക്സിൻ (Diphtheria vaccine). 1980 മുതൽ 2000 വരെയുള്ള കാലഘട്ടത്തിൽ ഇതിന്റെ ഉപയോഗം മൂലം രോഗം 90% കുറയാൻ കാരണമായി. പ്രാരംഭമായി 3 ഡോസുകളാണ് നിർദ്ദേശിക്കപ്പെട്ടിട്ടുള്ളത്. ഇത് 95% ഫലപ്രദമാണ്. 10 വർഷത്തിനു ശേഷം ബൂസ്റ്റർ ഡോസ് നൽകണം. 6 ആഴ്ച്ച പ്രായമായാൽ തന്നെ കുത്തിവെപ്പെടുക്കാവുന്നതാണ്. പിന്നീട് അടുത്ത ഡോസുകൾ 4 ആഴ്ചകൾ വീതം ഇടവിട്ട് നൽകണം.
വളരെ സുരക്ഷിതമായ ഒരു വാക്സിനാണിത്. പാർശ്വഫലങ്ങൾ വളരെ അപൂർവ്വം. കുത്തി വെപ്പെടുക്കുന്ന സ്ഥലത്ത് വേദയും തടിപ്പും നാലാഴ്ച വരെ നീണ്ടു നിന്നേക്കാം. പ്രതിരോധശക്തി കുറഞ്ഞവരിലും ഗർഭിണികളിലും സുരക്ഷിതമായി ഉപയോഗിക്കാവുന്ന വാക്സിനാണിത്. 

പലതരം സംയുക്തങ്ങളായാണ് ഡിഫ്തീരിയ വാക്സിൻ നൽകുന്നത്. ഒന്ന് ടെറ്റനസ് ടോക്സോയിഡ് (dTor DT) രണ്ടാമത് DPT(tetanus & pertusis വാക്സിൻ) . ലോകാരോഗ്യ സംഘടന 1974 ൽ ഇതിന്റെ ഉപയോഗം ശുപാർശ ചെയ്തിട്ടുണ്ട്. . ലോക ജനസംഖ്യയുടെ 84% പേരും ഈ വാക്സിൻ എടുത്തവരാണു.  പേശികളിൽ കുത്തിവച്ചാണു ഈ വാക്സിൻ നൽകുന്നത്.. ഇത് തണുത്തതും എന്നാൽ ഉറഞ്ഞു കട്ടിയാകാത്തതുമായ സ്ഥലത്ത് സൂക്ഷിക്കണം.

1923 ലാണു ഡിഫ്തീരിയ വാക്സിൻ വികസിപ്പിച്ചെടുത്തത്. ലോകാരോഗ്യ സംഘടന നിഷ്കർഷിച്ചിട്ടുള്ള അവശ്യ മരുന്നുകളിൽ വളരെ പ്രധാനപ്പെട്ടതാണു ഇത്.  വികസ്വര രാജ്യങ്ങളിൽ ഇതിന്റെ മൊത്ത വില 0.12 മുതൽ 0.99 USD വരെയാണു.


</doc>
<doc id="348677" url="https://ml.wikipedia.org/wiki?curid=348677" title="ന്യൂമോകോക്കൽ വാക്സിൻ">
ന്യൂമോകോക്കൽ വാക്സിൻ

സ്ട്രെപ്റ്റോകോക്കസ് ന്യൂമോണീ എന്ന ബാക്റ്റീരിയയ്ക്കെതിരെ പ്രയോഗിക്കുന്ന വാക്സിൻ ആണ് ന്യൂമോകോക്കൽ വാക്സിൻ (Pneumococcal vaccine). ഇതിന്റെ ഉപയോഗത്താൽ ന്യൂമോണിയ, മെനിഞ്ചൈറ്റിസ്, സെപ്സിസ് എന്നീ രോഗങ്ങളെ തടയാൻ സാധിക്കുന്നു. ന്യൂമോകോക്കൽ വാക്സിൻ 2 തരത്തിൽ ഉണ്ട്. ഒന്ന് കോൺജുഗേറ്റ് വാക്സിൻ അടുത്തത് പോളിസാക്കരൈഡ് വാക്സിൻ. ഇവ ഒന്നുകിൽ പേശികളിലോ അല്ലെങ്കിൽ തൊലിയുടെ അടിയിലോ കുത്തിവെക്കാവുന്നതാണ്.


</doc>
<doc id="348678" url="https://ml.wikipedia.org/wiki?curid=348678" title="ടെറ്റനസ് വാക്സിൻ">
ടെറ്റനസ് വാക്സിൻ

ടെറ്റനസിനെ പ്രതിരോധിക്കനുള്ള വാക്സിൻ ആണു ടെറ്റനസ് വാക്സിൻ (Tetanus vaccine)ആഥവാ ടെറ്റനസ് ടൊക്സൊയിഡ്. (ടീ ടീ). ശിശുവായിരിക്കുമ്പോൾ 5 ഡോസുകളൂം പിന്നീട് 10 വർഷത്തിൽ ഒരിക്കൽ ഒരു ഡോസും ആണു നിർദ്ദേശിചിട്ടുള്ളടത്. 3 ഡോസുകളോടൂ കൂടി ഏകദേശം എല്ലാവരും തന്നെ പ്രതിരോധ സജ്ജരാകുന്നു. ക്കൃത്യമായ ഇടവേളകളിൽ ടെറ്റനസ് വാക്സിൻ എടുക്കാത്ത ആളുകൾക്ക് മുറിവുണ്ടായി 48 മണിക്കൂറിനുള്ളിൽ ഒരു ബൂസ്റ്റർ ഡോസ് നൽകുന്നു. കൃത്യമായി വാക്സിൻ എടുക്കാത്തവരിൽ വലിയ മുറിവുകൾ ഉണ്ടായാൽ ടെറ്റനസ് ആന്റി ടോക്സിനും നൽകുന്നു. ഗർഭിണികൾക് ടെറ്റനസ് വാക്സിൻ എടുത്തിരിക്കേണ്ടത് നിർബന്ധമുണ്ട്. കാരണം അത് നയോനാറ്റൽ ടെറ്റനസിനെ പ്രതിരോധിക്കാൻ സഹായിക്കും.<br>
ഗർഭിണികളിലും എയ്ഡ്സ് ബധിതരിലും ഈ വാക്സിൻ വളരെ സുരക്ഷിതമാണു. കുതിവെപ്പ് എടുത്ത സ്ഥലത്ത് വേദനയും ചുവന്ന തടിപ്പും 25 മുതൽ 85 % വരെ ആളുകളിൽ കാണുന്നു. ഒരു ശതമാനത്തിൽ താഴെ ആളുകൾക്ക് പനിയും തളർച്ചയും പേശികൾക്ക് വേദനയും അനുഭവപ്പെടുന്നു. ലക്ഷത്തിലൊരാൾക്ക് കഠിനമായ അലർജിയും മറ്റും ഉണ്ടാകുന്നു.

ഡിഫ്തീരിയ, ടെറ്റനസ്, പെർട്ടുസിസ് എന്നീ രോഗങ്ങളെ ചെറുക്കുന്ന 'DTaP' , 'Tdap', ഡിഫ്തീരിയയുടേയും ടെറ്റനസ്സിന്റേയും വാക്സിനായ DT, Td എന്നിങ്ങനെ പലവിധ കോമ്പിനേഷനുകളാണ് ടെറ്റനസ്സ് വാക്സിൻ. ഇതിൽ 'DTaP' ഉം DT യും 7 വയസ്സിൽ താഴെയുള്ളവർക്കും 'Tdap' ഉം Tdയും 7 വയസ്സും അതിനു മുകളിലോട്ടുള്ളവർക്കും നൽകുന്നു. 

1927 ൽ വികസിപ്പിച്ചെടുത്ത ഈ വാക്സിൻ 1940കളിൽ യു. എസ്സിൽ ലഭ്യമായി തുടങ്ങി. ഇതിന്റെ ഉപയോഗം മൂലം രോഗം 95% കുറഞ്ഞു. അടിസ്ഥാന ആരോഗ്യ സംവിധാനത്തിന് ആവശ്യമായ മരുന്നുകളുടെ കൂട്ടത്തിൽപെട്ട ഇത് ലോകാരോഗ്യസംഘടനയുടെ അവശ്യ മരുന്നുകളുടെ പട്ടികയിൽ ഉൾപ്പെട്ടുത്തിയിട്ടുണ്ട് .  2014 ലെ കണക്കു പ്രകാരം മൊത്തവില കണക്കാക്കുമ്പോൾ ഇതിന്റെ ഒരു ഡോസിന് 0.17 മുതൽ 0.65 യു. എസ്. ഡോളർ വരെ വിലയുണ്ട്. 

ഈ വാക്സിന്റെ കണ്ടുപിടിത്തത്തോടു കൂടി ടെറ്റനസ്, ഡിഫ്തീരിയ, പെർടുസിസ് എന്നീ രോഗങ്ങൾ ഗണ്യമായി കുറഞ്ഞു. യു എസ്സിലെ കണക്കുകൾ പ്രകാരം 95%ആളുകൾ ഡിഫ്തീരിയയിൽ നിന്നും,80-85% ജനങ്ങൾ പെർടുസിസിൽ നിന്നും, 100% ആളുകൾ ടെറ്റനസിൽ നിന്നും സംരക്ഷിക്കപ്പെട്ടു. വാക്സിൻ നൽകുന്നതിനു മുമ്പ് വർഷതിൽ 580 പേർക്ക് ടെറ്റനസ് രോഗവും, ഇതിൽ 472 മരണങ്ങളും റിപ്പോർട്ട് ചെയ്തിരുന്നു. വാക്സിൻ നൽകാൻ തുടങ്ങിയ ശേഷം രോഗികൾ 41 ആയും മരണം 4 ആയും കുറഞ്ഞു.

1996 മുതൽ 2009 വരെ ഉള്ള കാലഘട്ടതിൽ യു എസ്സിൽ ടെറ്റനസ് അപൂർവമായി. വർഷത്തിൽ ശരാശരി 29 കേസുകൾ മാത്രമെ റിപ്പോർട്ട് ചെയ്തിട്ടുള്ളു. ഇതിൽ ഏതാൻടെല്ലാവരും ഒന്നുകിൽ ടെറ്റനസ് വാക്സിൻ എടുക്കാത്തവരോ അല്ലെങ്കിൽ നിർദ്ദേശിക്കപ്പെട്ട ഇടവേളകളിൽ ഡോസ് എടുക്കാത്തവരോ ആയിരുന്നു.

യു എസ്സിലെ ഗർഭകാല പരിചരണത്തിനുള്ള മാർഗനിർദ്ദേശങ്ങളിൽ ടെറ്റനസ് പ്രതിരോധം അത്യാവശ്യമാണെങ്കിൽ ടി ഡി വാക്സിൻ നൽകാൻ ശുപാർശ ചെയ്യുന്നു. അത്യാവശ്യമില്ലെങ്കിൽ, ഗർഭിണി മുമ്പ് ടെറ്റനസ് വാക്സിൻ എടുത്തിട്ടുണ്ടെങ്കിൽ ഗർഭാനന്തരം(പ്രസവം കഴിഞ്ഞ് 6 മാസം വരെ അഥവാ പോസ്റ്റ്പോർട്ടം പിരീഡ്) വരെ വൈകിപ്പിക്കണം. . 2 വർഷത്തിനുള്ളിൽ ടി ഡി അഥവാ ടി ഡാപ് എടുക്കാത്തവർ ആശുപത്രി വിടും മുമ്പ് എടുത്തിരിക്കേണ്ടതാണ്. ഇതുവരെ ടെറ്റനസ് വാക്സിൻ എടുക്കാത്ത ഗർഭിണികൾ (അതായത് ഡി ടി പി, ഡി ടാപ്, ഡി ടി,ടീ ഡി, ടി ടി എന്നിവയൊന്നും കുട്ടിയായിരിക്കുമ്പോഴോ മുതിർന്നപ്പോഴോ എടുക്കാത്തവർ)അമ്മയ്ക്കോ ഗർഭസ്ഥ ശിശുവിനോ ടെറ്റനസ് വരാതിരിക്കാൻ 3 ടി ഡി വാക്സിൻ പരമ്പര എടുക്കേണ്ടതാണ്.

നവജാത ശിശുക്കൾക്കാണു് വാക്സിനേഷൻ നൽകേണ്ടത്. ഡിഫ്തീരിയ, പെർട്ടുസിസ്, ടെറ്റനസ് എന്നീ രോഗങ്ങൾക്കെതിരെ DTaP വാക്സിൻ നൽകുന്നു. മുൻപ് ഉപയോഗിചിരുന്ന ഡിടിപി യെക്കാൾ വളരെ സുരക്ഷിതമാണു് ഇത്.

DTaP വാക്സിൻ ബുധിമുട്ടുണ്ടാക്കുന്ന കുട്ടികളിൽ ഡിഫ്തീരിയ ടെറ്റനസ് വാക്സിനുകളുടെ സംയുക്തമായ ഡിടി യും എടുക്കാവുന്നതാണ്.സമയക്രമം

ഒരു വയസ്സിൽ താഴെ മാത്രം പ്രായമുള്ള കുഞ്ഞുങ്ങൾക്ക് കുത്തിവയ്ക്കുന്നതിനാൽ തുടയിലെ പേശികളിലാണ് (anterolateral thigh muscles)ഈ വാക്സിൻ എടുക്കുന്നത്. ഡി ടാപ് 4 ഡോസുകളായാണ് നൽകുന്നത്. ആദ്യത്തേത് 2 മാസം പ്രായമുള്ളപ്പോഴും, രണ്ടാമത്തേത് 4ആം മാസവും, അടുത്തത് 6ആം മാസവും, അവസാനത്തേത് 15 മുതൽ 18 മാസത്തിനിടയിൽ എപ്പോഴെങ്കിലും. 4-6 വയസ്സിൽ അഞ്ചാമത് ഒരു ഡോസും കൂടി നിർദ്ദേശിക്കപ്പെട്ടിട്ടുണ്ട്. 

ടിഡി യും ടിഡാപും വലിയ കുട്ടികൾക്കും പ്രായപൂർത്തി ആയവർക്കും വേണ്ടിയുള്ളതാണ്. ഇവ തോൾ പേശികളിൽ കുത്തി വയ്ക്കുന്നു. ഇത് ബൂസ്റ്ററുകൾ ആയതിനാൽ ഓരോ പത്തു വർഷത്തിലും എടുത്തിരിക്കണം

ലിംഫോസൈറ്റ് അഥവാ ആന്റിബോഡികളുടെ ഉല്പാദനം ഒരു സ്ഥിരമായ പ്രവർത്തനമല്ലാത്തതിനാൽ ബൂസ്റ്ററുകൾ നൽകേണ്ടത് പ്രധാനമാണ്. വാക്സിൻ പ്രയോഗിക്കുന്നതോടെ ത്വരിതപ്പെടുന്ന ലൈംഫൊസൈറ്റുകളുടെ ഉല്പാദനം കാലക്രമേണ കുറഞ്ഞ് വരും. WBC യെ സജീവമാക്കി വീണ്ടും ഉല്പാദനം വർധിപ്പിക്കാൻ ബൂസ്റ്ററുകൾ നൽകണം. Td,TdaP എന്നിവ 19-65 വരെ പ്രായമുള്ളവർക്ക് 10 വർഷം പ്രതിരോധശക്തി നിലനിർത്താൻ നൽകുന്ന ബൂസ്റ്റരുകൾ ആണ്. TdaP ടെറ്റനസ്' ഡിഫ്തീരിയ അസെല്ലുലാർ പെർട്ടുസിസ് എന്നീ രോഗങ്ങൾക്കെതിരെ ഒറ്റത്തവണയായാണു നൽകുന്നത്. 11 വയസ്സിൽ താഴെയുള്ളവർക്കും 65 കഴിഞ്ഞവർക്കും ഇത് നൽകാൻ പാടില്ല. Td 7 വയസ്സിനു മുകളിൽ പ്രായമുള്ളവർക്ക് നൽകുന്ന ടെറ്റനസിനും ഡിഫ്തീരിയയ്കും എതിരെ നൽകുന്ന ബൂസ്റ്റെറുകൾ ആണ്. Td,യിൽ ടെറ്റനസ`വാക്സിൻ കൂടുതലും ഡിഫ്തീരിയവാക്സിൻ കുറവുമാണ്. അതുകൊണ്ടാണ് 'T' വലിയ അക്ഷരവും 'd' ചെറിയ അക്ഷരവും കൊടുത്തിരിക്കുന്നത്.

ബൂസ്റ്ററുകൾ 65 വയസ്സിനു മുൻപായി എടുത്തിരിക്കണം. അതിൽ ഒന്ന് TdaPഉം ബാക്കിയുള്ളവ Tdയും ആയിരിക്കുകയും വേണം.

എല്ലാ മരുന്നുകൾക്കും ഉള്ളത് പോലെ ഇതിനും പാർശ്വ ഫലങ്ങൾ ഉണ്ട്. സാധാരണയായി പനി, കുത്തിവെപ്പെടുത്ത സ്ഥലത്ത് ചുവന്നു തടിക്കൽ എന്നിവ ഉണ്ടാകാറുണ്ട്. ചിലരിൽ TdaP കുത്തിവെപ്പിനു ശേഷം ശരീര തളർചയും വേദനയും റിപ്പൊർട്ട് ചെയ്യപ്പെട്ടിട്ടുണ്ട്. Td,TdaP കുത്തിവെപ്പിനു ശേഷം കൈക്ക് വീക്കവും അലർജിയും ഉണ്ടാകാറുണ്ട്. , (100ൽ 3 പേർക്ക്)
ഡെന്മാർകിൽ, കൂടുതൽ ഗുരുതരമായ നീർക്കെട്ട് ,urticaria, arthralgia, nephrosis, anaphylactic shock എന്നിവ റിപ്പോറ്ട്ട് ചെയ്തിട്ടുണ്ട്. . എന്നാൽ ഇതൊന്നും മരണത്തിൽ കലാശിച്ചിട്ടില്ല.

ഈ രോഗതിനു നൽകുന്ന വാക്സിനെ ആർട്ടിഫിഷ്യൽ ആക്റ്റീവ് ഇമ്മ്യൂണിറ്റി എന്നു വിളിക്കുന്നു. നിർജീവമായതോ ശക്തി കുറചതോ ആയ അണുക്കളെ ശരീരത്തിലേക്ക് കടത്തുമ്പോൾ ശരീരത്തിന്റെ പ്രതിരോധം ഉത്തേജിച്ച് ആന്റിബോഡികൾ ഉല്പാദിക്കപ്പെടുന്നു. ഇത് ശരീരത്തിനു ഗുണകരമാണ്. കാരണം, പിന്നീട് ശരീത്തിലേക്ക് ഈ രോഗാണു കടക്കുമ്പോൾ പ്രതിരോധ സംവിധാനം ആന്റിജനെ പെട്ടെന്നു തിരിചറിയുകയും ആന്റിബോഡി ഉല്പാദിപ്പിക്കുകയും ചെയ്യുന്നു.

1890യിൽ എമിൽ വോൺ ബേറിങ് ന്റെ നേതൃത്വത്തിൽ ഒരു കൂട്ടം ജെർമൻ ശാസ്ത്രജ്ഞന്മാർ പാസീവ് ഇമ്മ്യുണോളജിയ്ക്കുള്ള വാക്സിൻ ഉണ്ടാക്കി.1924ലാണ് ആദ്യമായി നിർജീവ ടെറ്റനസ്  ടോക്സോയിഡ്കണ്ടെത്തി ഉല്പാദനം തുടങ്ങിയത്. രണ്ടാം ലോക മഹായുദ്ധത്തിൽ സൈനികരിൽ ഉപയോഗിച് വിജയിച്ചതോടെ ഈ വാക്സിൻ ഗുണകരമാണെന്നു തെളിയിക്കപ്പെട്ടു. 1930 മുതൽ 1991 വരെ ഡിഫ്തീരിയ, ടെറ്റനസ്, പെർട്ടുസിസ് എന്നിവയുടെ വാക്സിൻ ആയ DTP ആയിരുന്നു കുത്തി വച്ചിരുന്നത്. അതിനുശേഷം സുരക്ഷാ കാരണങ്ങളാൽ അസെല്ലുലാർ പെർട്ടുസിസ് കൂടി ഉൾപ്പെട്ട മറ്റൊരു തരം ഉപയോഗിച്ച് തുടങ്ങി. DTP വാക്സിൻ എടുത്ത പകുതി പേർക്കും കുത്തിവച്ച സ്ഥലത്ത് ചുവപ്പും തടിപ്പും വേദനയും ഉണ്ടായതാണ് ഗവേഷകരെ ഇതിന്റെ മറ്റൊരു തരം കണ്ടെത്താൻ പ്രേരിപ്പിച്ചത്. 1992

1992ൽ ടെറ്റനസ് ,ഡിഫ്തീരിയ, അസെല്ലുലാർ പെർട്ടിസിസ് എന്നീ രോഗങ്ങൾക്കുള്ള വാക്സിനുകളുടെ സംയുക്തങ്ങളായി(TDaP or DTaP) 2 പുതിയ വാക്സിനുകൾ പുറത്തിറങ്ങി. 


</doc>

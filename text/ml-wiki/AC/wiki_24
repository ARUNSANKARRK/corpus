<doc id="391471" url="https://ml.wikipedia.org/wiki?curid=391471" title="ബെൻ സിറായുടെ അക്ഷരമാല">
ബെൻ സിറായുടെ അക്ഷരമാല

പഴയനിയമത്തിലെ അപ്പോക്രിഫയുടെ ഭാഗമായ സിറാക്കിനെ പിന്തുടർന്ന് എഴുതപ്പെട്ട ഒരു മദ്ധ്യകാലരചനയാണ് ബെൻ സിറായുടെ അക്ഷരമാല. പൊതുവർഷം 700-1000 കാലത്ത് രൂപമെടുത്ത ഈ കൃതിയുടെ കർതൃത്വം അജ്ഞാതമാണ്. സൂത്രാക്ഷരരീതിയിൽ (acrostic) അരമായ-എബ്രായ ഭാഷകളിലുള്ള രണ്ടുകൂട്ടം സുഭാഷിതങ്ങളുടെ സഞ്ചയമാണിത്. എബ്രായഅക്ഷരമാലയിലെ അക്ഷരങ്ങളുടെ എണ്ണത്തിനൊപ്പം 22 സുഭാഷിതങ്ങൾ വീതമാണ് ഓരോ സഞ്ചയത്തിലുമുള്ളത്. ഒരോ സുഭാഷിതത്തേയും തുടർന്ന്, ജൂതചരിത്രത്തെയും പാരമ്പര്യത്തേയും ആശ്രയിച്ച്, ഐതിഹ്യങ്ങളും നാടോടിക്കഥകളും ഇടകലർത്തിയ നിരൂപണവും കാണാം. 

സ്വയംഭോഗത്തേയും, അഗമ്യാഗമനത്തേയും, അധോവായുവിനേയും മറ്റും കുറിച്ച് വ്യാജഗൗരവം ഭാവിച്ചുള്ള ചർച്ചകളും, യഹൂദചരിത്രത്തിലെ മഹദ്‌വ്യക്തികളിൽ പലരെക്കുറിച്ചും ബഹുമാനരഹിതമായ പരാമർശങ്ങളും അടങ്ങുന്ന ഈ കൃതി, ഉള്ളടക്കത്തിന്റെ വിചിത്രസ്വഭാവം മൂലം, ആക്ഷേപഹാസ്യരചനയായി പരിഗണിക്കപ്പെടാറുണ്ട്. എങ്കിലും, മദ്ധ്യയുഗങ്ങളിലെ വിഖ്യാതയഹൂദചിന്തകൻ മൈമോനിഡിസിന്റെ വിമർശനം ഏറ്റുവാങ്ങിയിട്ടും, യഹൂദസമൂഹങ്ങളിൽ, പ്രത്യേകിച്ച് വിദ്യാഭ്യാസം കുറഞ്ഞ സാമാന്യജനങ്ങൾക്കിടയിൽ, ഇതിനു കാര്യമായ പ്രചാരം ലഭിച്ചു. ലത്തീൻ, യിദ്ദിഷ്, ജൂത-സ്പാനിഷ്, ഫ്രെഞ്ച്, ജർമ്മൻ ഭാഷകളിൽ ഇതിനു പരിഭാഷകളുണ്ട്. 1998-ൽ, ഭാഗികമായ ഒരു ഇംഗ്ലീഷ് പരിഭാഷയും ഉണ്ടായി. 'പാരഡി'-യ്ക്ക് പ്രാചീനയഹൂദസാഹിത്യത്തിൽ നിന്നുള്ള ഏറ്റവും പഴയ മാതൃകയെന്ന് ഈ കൃതി വിശേഷിപ്പിക്കപ്പെട്ടിട്ടുണ്ട്. വ്യാജ-ജ്ഞാനസാഹിത്യം (Mock Sapiential Literature) എന്ന ജനുസ്സിലാണ് ഇതിനെ പെടുത്തേണ്ടതെന്നും വാദമുണ്ട്.

ഈ കൃതിയുടെ പ്രശസ്തിയും പ്രാധാന്യവും വർദ്ധിപ്പിച്ചത്, പുരാതന മെസപ്പൊട്ടേമിയൻ ലോകത്തുനിന്ന് റബ്ബൈനികയഹൂദത കടംകൊണ്ടിരുന്ന ലിലിത്ത് എന്ന പെൺസത്വത്തിന്റെ കഥക്ക് അതുകൊടുത്ത പുതിയ ഭാഷ്യമാണ്. അതോടെ, പുരാതനലോകത്തെ ദുർദ്ദേവത, ബൈബിൾ ഉല്പത്തിപ്പുസ്തകം അനുസരിച്ചുള്ള സൃഷ്ടികഥയിലെ ആദത്തിനൊപ്പം അയാളെപ്പോലെ കളിമണ്ണിൽ നിന്നു ദൈവം ഉരുവാക്കി ജീവൻ കൊടുത്ത ആദ്യത്തെ സ്ത്രീയായി.

അരമായഭാഷയിലുള്ള സുഭാഷിതങ്ങളാണ്, ഈ കൃതിയുടെ കൂടുതൽ പഴക്കമുള്ള ഭാഗം. അവയിൽ അഞ്ചെണ്ണം, താൽമുദ്-മിദ്രാശിക സാഹിത്യങ്ങളിൽ നിന്നെടുത്തവയാണ്. അരമായ ഭാഷയിലെ സുഭാഷിതങ്ങളോടു ചേർന്നു എബ്രായഭാഷയിൽ കൊടുത്തിരിക്കുന്ന നിരൂപണവും പിൽക്കാലത്തു ചേർത്തതാണ്. അരമായസുഭാഷിതങ്ങളുടെ പരിഭാഷ താഴെകൊടുക്കുന്നു:-

1."ആവശ്യംകാലത്തിനു മുൻപുതന്നെ, വൈദ്യനെ ബഹുമാനിക്കുക."<br>
2."മകനെപ്പോലെ പെരുമാറാത്ത മകൻ, വെള്ളത്തിൽ ഒഴുകിനടക്കട്ടെ"<br>
3."നല്ലതോ ചീത്തയോ എന്നു നോക്കാതെ, കിട്ടുന്ന എല്ലു നുണയുക."<br>
4."സ്വർണ്ണം അടിച്ചുപരത്തണം, കുട്ടിയെ തല്ലണം."<br>
5."നല്ലവനായിരിക്കുക, നന്മയിൽ നിന്റെ പങ്ക് നിരസിക്കാതിരിക്കുക."<br>
6."ദുഷ്ടനു നാശം, അവന്റെ കൂട്ടുകാർക്കും."<br>
7."നിന്റെ അപ്പം വെള്ളത്തിലും കരയിലും എറിയുക, വളരെ നാളുകൾക്കു ശേഷം നീയതു കണ്ടെത്തും."<br>
8."നീയൊരു കറുത്ത കഴുതയെ കണ്ടോ? എങ്കിൽ അത് കറുത്തതോ വെളുത്തതോ ആയിരിക്കില്ല."<br>
9."തിന്മക്കു നന്മ വിളമ്പാതിരിക്കുക; അപ്പോൾ നിനക്കു തിന്മ സംഭവിക്കുകയില്ല."<br>
10."നല്ലതു ചെയ്യുന്നതിൽ നിന്നു നിന്റെ കൈകളെ വിലക്കാതിരിക്കുക."<br>
11."എന്താണു സംഭവിക്കാൻ പോകുന്നതെന്നറിയാതെ, മണവാട്ടി മണവറയിൽ കയറുന്നു."<br>
12."ബുദ്ധിമാൻ ആംഗ്യം കൊണ്ടു മനസ്സിലാക്കും; മൂഢന് അടി കിട്ടണം."<br>
13."വെറുക്കുന്നവരെ ബഹുമാനിക്കുന്നവൻ കഴുതയാണ്."<br>
14."കത്തിത്തുടങ്ങുന്ന തീ, ഒരുപാടു കറ്റകളെ ചുട്ടെരിക്കും."<br>
15."വീട്ടിലുള്ള വൃദ്ധ, വീടിന് ഐശ്വര്യമാണ്."<br>
16."നല്ല ജാമ്യം വസൂലായിക്കിട്ടാൻ നൂറു ദിവസം വേണം; മോശം ജാമ്യത്തിനു നൂറായിരം ദിവസവും."<br>
17."മേശയിൽ നിന്നു പെട്ടെന്നെഴുന്നേറ്റാൽ, തർക്കങ്ങൾ ഒഴിവാക്കാം."<br>
18."നിന്റെ ഇടപാടുകൾ സത്യസന്ധന്മാരുമായി മാത്രമാകട്ടെ."<br>
19."അടുത്തുള്ള മുതൽ ഉടമസ്ഥനു തിന്നാം; അകലെയുള്ള മുതൽ അവനെ തിന്നുന്നു.<br>
20."പഴയ സുഹൃത്തിനെ ഒരിക്കലും തള്ളിപ്പറയരുത്."<br>
21."നിനക്ക് അറുപത് ഉപദേഷ്ടാക്കളുണ്ടെങ്കിലും, സ്വന്തം അഭിപ്രായം ഉപേക്ഷിക്കരുത്."<br>
22."ആദ്യം വയറുനിറഞ്ഞിട്ട് പിന്നെ വിശന്നവൻ നിനക്കു ഹസ്തദാനം ചെയ്യും; ആദ്യം വിശന്നിട്ടു പിന്നെ നിറഞ്ഞവൻ ചെയ്യില്ല."

ഗ്രന്ഥത്തിന്റെ ഭാഗമായ 22 എബ്രായസുഭാഷിതങ്ങൾ അരമായസുഭാഷിതങ്ങളിൽ നിന്നു വ്യത്യസ്ഥവും താരതമ്യേന പഴക്കം കുറഞ്ഞവയുമാണ്. അവയിൽ പകുതി താൽമുദിൽ നിന്നു കടമെടുത്ത്, ബെൻ സിറായെക്കുറിച്ചുള്ള കഥകൾ അവതരിപ്പിക്കാൻ വേണ്ടിമാത്രം ചേർത്തവയാണ്. ജെറമിയാപ്രവാചകനു സ്വന്തം പുത്രിയിൽ ജനിച്ച മകനായാണ് ബെൻസിറായെ ചിത്രീകരിച്ചിരിക്കുന്നത്. ബെൻസിറായുടെ പ്രശസ്തി നെബുക്കദ്നെസ്സർ രാജാവിന്റെ ചെവിയിലെത്തുന്നതും രാജാവ് അദ്ദേഹത്തെ വിളിച്ചുവരുത്തുന്നതും കാണാം. തന്റെ പലതരം പ്രശ്നങ്ങൾക്കു പരിഹാരം കണ്ടെത്താനുള്ള രാജാവിന്റെ ആവശ്യത്തെതുടർന്ന് ബെൻസിറാ 22 കഥകൾ പറയുന്നു. ഈ കഥകളിൽ പലതും ക്രൈസ്തവസാഹിത്യത്തിൽ നിന്നു കടമെടുത്തവയും, മറ്റുചിലതൊക്കെ ഈസോപ്പിനേയും പഞ്ചതന്ത്രത്തേയും ഉപജീവിക്കുന്നവയുമാണ്.

മെസപ്പോട്ടേമിയൻ പുരാവൃത്തങ്ങളിൽ നിന്നു യഹൂദർ സ്വീകരിച്ച് മുന്നേ താൽമുദിന്റെ ഭാഗമായിരുന്ന ലിലിത്ത് എന്ന ദുർദ്ദേവതാസങ്കല്പത്തിന്റെ ഏറെ പ്രചാരം ലഭിച്ച പുത്തൻഭാഷ്യം പ്രത്യക്ഷപ്പെടുന്നത് 'അക്ഷരമാല'-യുടെ ഈ ഭാഗത്താണ്. അക്ഷരമാല" അവളെ, ഹവ്വായ്ക്കും മുൻപ് ആദത്തിനൊപ്പം കളിമണ്ണിൽ മെനഞ്ഞു ദൈവം സൃഷ്ടിച്ച ലോകത്തെ ആദ്യത്തെ പെണ്ണായി ചിത്രീകരിക്കുന്നു. ആദത്തിന്റെ സമസൃഷ്ടിയായി സ്വയം കരുതുകമൂലം അയാൾക്കു കീഴ്‍പ്പെട്ടു ജീവിക്കാൻ വിസമ്മതിച്ച് പറുദീസവിട്ടുപോയ അവൾ, ഗർഭസ്ഥകളെയും നവജാതശിശുക്കളേയും അപായപ്പെടുത്തുന്ന ദുഷ്ടമൂർത്തിയായി പിന്നീടു തരംതാണതായും ചിത്രീകരിച്ചിരിക്കുന്നു.

യഹൂദവിജ്ഞാനകോശം, ബെൻസിറായുടെ അക്ഷരമാലയെക്കുറിച്ചുള്ള ലേഖനം അവസാനിപ്പിക്കുന്നത് ഈ വിലയിരുത്തലിലാണ്: 


</doc>
<doc id="391474" url="https://ml.wikipedia.org/wiki?curid=391474" title="പുല്ലുവഴി">
പുല്ലുവഴി

പുല്ലുവഴി, കേരളത്തിലെ എറണാകുളം ജില്ലയിലുള്ള രായരമംഗലം ഗ്രാമപഞ്ചായത്തിലെ ഒരു ചെറിയ ഗ്രാമമാണ്. ഇത് പെരുമ്പാവൂർ, മൂവാറ്റുപുഴ, കോതമംഗലം എന്നീ പട്ടണങ്ങളുമായി വളരെ സാമീപ്യമുളള ഗ്രാമമാണ്. കേരള നിയമസഭയിലെ നിരവധി ജനപ്രതിനിധികളുടെ ജന്മ സ്ഥലമാണ് പുല്ലുവഴി. ഏഴാം കേരളനിയമസഭയിലേയ്ക്കു തെരഞ്ഞെടുക്കപ്പെടുകയും ആരോഗ്യമന്ത്രിയായി സേവനമനുഷ്ടിക്കുകയും ചെയ്തിരുന്ന കെ.ജി. രോഹിതാക്ഷൻ കർത്ത (കെ.ജി.ആർ. കർത്ത), കമ്യൂണിസ്റ്റ് പാർട്ടി നേതാവും ദേശാഭിമാനിയുടെ മുൻ ചീഫ് എഡിറ്ററുമായിരുന്ന പി. ഗോവിന്ദ പിള്ള എന്നിവരുടെ ജനനസ്ഥലം പുല്ലുവഴിയാണ്. പ്രമുഖ സാഹിത്യകാരൻ എം.പി. നാരായണപിള്ള പുല്ലുവഴിയിലാണ് ജനിച്ചത് മുഖ്യമന്ത്രി പി.കെ. വാസുദേവൻ നായർ പുല്ലുവഴിയിലായിരുന്നു താമസം.


</doc>
<doc id="391475" url="https://ml.wikipedia.org/wiki?curid=391475" title="സിൻസിനാറ്റി">
സിൻസിനാറ്റി

സിൻസിനാറ്റി, ( ) അമേരിക്കൻ ഐക്യനാടുകളിലെ ഒഹായോ സംസ്ഥാനത്തിലെ ഒരു പ്രധാന നഗരവും ഹാമിൽട്ടൺ കൗണ്ടിയുടെ കൗണ്ടി സീറ്റുമാണ്. 1788 ൽ കുടിയേറ്റം ആരംഭിച്ച ഈ നഗരം ലിക്കിങ്ങ് നദിയുടേയും ഒഹായോ നദിയുടേയും സംഗമസ്ഥാനത്തിന് വടക്കുവശത്താണ് സ്ഥിതി ചെയ്യുന്നത്. 298,800 ജനസംഖ്യയുള്ള സിൻസിനാറ്റി, ഒഹായോയിലെ മൂന്നാമത്തെ വലിയ നഗരവും അമേരിക്കൻ ഐക്യനാടുകളിലെ 65 ആം സ്ഥാനവുമുള്ള നഗരമാണ്.


</doc>
<doc id="391478" url="https://ml.wikipedia.org/wiki?curid=391478" title="സിയൂക്സ് ഫാൾസ്, തെക്കൻ ഡക്കോട്ട">
സിയൂക്സ് ഫാൾസ്, തെക്കൻ ഡക്കോട്ട

സിയൂക്സ് ഫാൾസ്, () (: "Íŋyaŋ Okábleča Otȟúŋwahe"; "സ്റ്റോൺ ഷാറ്റർ സിറ്റി") അമേരിക്കൻ ഐക്യനാടുകളിലെ തെക്കൻ ഡകോട്ട സംസ്ഥാനത്തെ ഏറ്റവും ജനസംഖ്യയുള്ള നഗരമാണ്. മിന്നിഹാഹ കൗണ്ടിയുടെ  കൌണ്ടി ആസ്ഥാനമായ ഈ നഗരം, തെക്ക് ഭാഗത്ത് ലിങ്കൻ കൗണ്ടിയിലേയ്ക്കു വ്യാപിച്ചു കിടക്കുന്നു. അമേരിക്കൻ ഐക്യനാടുകളിലെ അതിവേഗം വികസിക്കുന്ന 47-ാമത് നഗരവും തെക്കൻ ഡകോട്ടയിലെ ഏറ്റവും വേഗത്തിൽ വളരുന്ന മെട്രോ പ്രദേശവുമായ ഈ നഗരത്തിൽ 2000 നും 2010 നും ഇടയിൽ 22% ജനസംഖ്യയുടെ വർധനവുണ്ടായിട്ടുണ്ട്. 2016 ലെ കണക്കുകൾ പ്രകാരം സയൂക്സ് ഫാൾസിലെ ജനസംഖ്യ 174,360 ആയിരുന്നു. മെട്രോപോളിറ്റൻ ജനസംഖ്യയായ 251,854, മൊത്തം തെക്കൻ ഡക്കോട്ട ജനസംഖ്യയുടെ 29 ശതമാനത്തോളമാണ്. 

സിയുക്സ് ഫാൾസിൻറെ ചരിത്രം, ബിഗ് സിയോക്സ് നദിയുടെ ജലപാതങ്ങളെ ചുറ്റിപ്പറ്റിയാണ്. ഏകദേശം 14,000 വർഷങ്ങൾക്ക് ഹിമയുഗ കാലത്ത് രൂപമെടുത്തതാണ് ഈ ജലപാതങ്ങൾ. ജലപാതത്തിൻറെ ആകർഷണം ഈ പട്ടണത്തിൻറെ നിലനിൽപ്പിൽ ശക്തമായ സ്വാധീനം ചെലുത്തിയിട്ടുണ്ട്. ഹോ-ചുങ്ക്, ലോവേ, ഔട്ടേയെ, മിസൂറി, ഒമാഹ (അക്കാലത്ത് പോങ്ക), ക്വാപോ, കൻസ, ഒസേജ്, അരിക്കിര, ഡക്കോട്ട, ചെയെന്നെ തുടങ്ങിയ തദ്ദേശീയ അമേരിക്കൻ ഇന്ത്യൻ ജനങ്ങൾ യൂറോപ്യന്മാരും യൂറോപ്യൻ പിൻഗാമികളും എത്തുന്നതിനു മുമ്പുതന്നെ ഇവിടെ അധിവസിച്ചിരുന്നു. 


</doc>
<doc id="391480" url="https://ml.wikipedia.org/wiki?curid=391480" title="ബെർമിങ്‌ഹാം, അലബാമ">
ബെർമിങ്‌ഹാം, അലബാമ

ബെർമിങ്ഹാം ( ) അമേരിക്കൻ ഐക്യനാടുകളിലെ അലബാമ സംസ്ഥാനത്തെ ഏറ്റവും കൂടുതൽ ജനസംഖ്യയുള്ള നഗരവും ജെഫേഴ്സൺ കൗണ്ടിയുടെ ആസ്ഥാനവുമായ നഗരമാണ്. 2010 ലെ സെൻസസ് രേഖകൾ പ്രകാരം ഈ നഗരത്തിലെ ജനസംഖ്യ 212,237 ആയിരുന്നു. 2010 ലെ അമേരിക്കൻ ഐക്യനാടുകളുടെ സെൻസസിൽ ബർമിങ്ഹാം-ഹൂവർ മെട്രോപ്പൊളിറ്റൻ സ്റ്റാറ്റിസ്റ്റിക്കൽ ഏരിയയുടെ മൊത്തം ജനസംഖ്യ ഏകദേശം 1,128,047 ആയിരുന്നു. ഇത് ഏതാണ്ട് അലബാമ സംസ്ഥാനത്തെ ആകെ ജനസംഖ്യയാണ് നാലിലൊന്നായിരുന്നു.


</doc>
<doc id="391483" url="https://ml.wikipedia.org/wiki?curid=391483" title="കൊല്ലം - തിരുവനന്തപുരം തീവണ്ടിപ്പാത">
കൊല്ലം - തിരുവനന്തപുരം തീവണ്ടിപ്പാത

ദക്ഷിണ റെയിൽവേയുടെ ഭാഗമായി കൊല്ലത്തെയും തിരുവനന്തപുരത്തെയും ബന്ധിപ്പിക്കുന്ന പാതയാണ് കൊല്ലം-തിരുവനന്തപുരം തീവണ്ടിപ്പാത. കൊല്ലം-ചെങ്കോട്ട റെയിൽപ്പാതയുടെ തുടർച്ചയായി 1918 ജനുവരി 4-ന് ആരംഭിച്ചതാണ് ഈ പാത.

1902-ൽ ദക്ഷിണേന്ത്യൻ റെയിൽവേ കമ്പനി തിരുവിതാംകൂറിന്റെ വ്യാവസായിക തലസ്ഥാനമായിരുന്ന കൊല്ലത്തെയും മദ്രാസിനെയും ബന്ധിപ്പിച്ചുകൊണ്ട് കൊല്ലം - ചെങ്കോട്ട തീവണ്ടിപ്പാത ആരംഭിച്ചു. കൊല്ലം നഗരത്തിന്റെ വാണിജ്യ പ്രാധാന്യം മനസ്സിലാക്കിയ ബ്രിട്ടീഷുകാർ കശുവണ്ടിയും കുരുമുളകും സുഗന്ധവ്യഞ്ജനങ്ങളും സുഗമമായി കൊണ്ടുപോകുന്നതിനായാണ് ഇങ്ങനെയൊരു പാത തുടങ്ങിയത്. ദക്ഷിണേന്ത്യൻ റെയിൽവേ കമ്പനി കൊല്ലം-ചെങ്കോട്ട തീവണ്ടിപ്പാതയെ 1918 ജനുവരി 4-ന് തിരുവനന്തപുരത്തെ ചാല വരെയും 1931-ൽ തിരുവനന്തപുരം സെൻട്രൽ (തമ്പാനൂർ) വരെയും ദീർഘിപ്പിച്ചു. തിരുവനന്തപുരം റെയിൽവേ ഡിവിഷനാണ് കൊല്ലം - തിരുവനന്തപുരം തീവണ്ടിപ്പാതയുടെ നിയന്ത്രണ ചുമതല വഹിക്കുന്നത്.


</doc>
<doc id="391496" url="https://ml.wikipedia.org/wiki?curid=391496" title="വിരാഡൂർ ക്ഷേത്രം">
വിരാഡൂർ ക്ഷേത്രം

മലപ്പുറം ജില്ലയിൽ നിലമ്പൂർ താലൂക്കിൽ നിലമ്പൂർ മുനിസിപ്പാലിറ്റിയിൽ നിലമ്പൂർ നഗരപ്രാന്തത്തിൽ തന്നെ ആണ് വിരാഡൂർ ക്ഷേത്രം സ്ഥിതിചെയ്യുന്നത് പഞ്ചായത്തിലാണ് വിരാഡൂർ ക്ഷേത്രത്തിൽ ഒരു മതിലകത്ത് തന്നെ വെത്യസ്ത നാലമ്പലങ്ങളായി ശിവൻ, ഭഗവതി എന്നിവർ പ്രധാന മൂർത്തികളായും അയ്യപ്പൻ, പാർത്ഥസാരത്ഥി എന്നിവർ ഉപദേവന്മാരായും ശ്രീകോവിലുകളുണ്ട്. നിലമ്പൂർ കോവിലകത്തിന്റെ വകയാണ് ഈ ക്ഷെത്രം. കേരളത്തിൽ ആദ്യമായി ക്ഷേത്രപ്രവേശനം നടപ്പായത് ഇവിടെ ആണ്. 
പടിഞ്ഞാട്ട് അഭിമുഖമായി കുമാരി ഭാവത്തിൽ ഭഗവതി ആണ് കയറിചെല്ലുമ്പോൾ ആദ്യം കാണുന്ന നാലമ്പലം. നിലമ്പൂർ കോവിലകത്തിന്റെ പൂർവികരായ കുടൽമണ്ണ കോവിലകത്തിന്റെയും സാമൂതിരിയുടെ യും പരദേവതയായ തിരുവിളയനാട് ദേവിയാണ് ഇവിടെ എന്ന് കരുതപ്പെടുന്നു. 
അമ്പലത്തിലേക്ക് കയറി ഇടത് തിരിഞ്ഞാൽ വേറൊരു നാലമ്പലം ഭഗവതിയുടെ ചുറ്റമ്പലത്തിന് സമാന്തരമായി കാണാം. അവിടെ കിഴക്കോട്ട് അഭിമുഖമായി ശിവൻ കുടികൊള്ളുന്നു. 
ശിവക്ഷേത്രത്തിനും ഭഗവതിക്ഷേത്രത്തിനും ഇടയിൽ കിഴക്ക് അഭിമുഖമായി പാർത്ഥസാരഥി രൂപത്തിൽ മഹാവിഷ്ണുവിന്റെ ശ്രീകോവിലുണ്ട്. തിരിച്ച് പടിഞ്ഞാട്ടഭിമുഖമായി അയ്യപ്പന്റെ ശ്രീകോവിലും ഉണ്ട്.
മറ്റു പല ക്ഷേത്രങ്ങളേയും പോലെ പാണ്ഡവരുമായി ബന്ധിപ്പിച്ച് ഒരു കഥ ഇവിടെ നിലവിലുണ്ട്. പാണ്ഡവർ വനവാസകാലത്ത് ബകനെ കൊന്നത് നിലമ്പൂർ ഭാഗത്താണെന്ന് ഇവിടുത്തുകാർ വിശ്വസിക്കുന്നു. ബകന്റെ പുരിയായ ഏകചക്രയെ എടക്കരയായും കൊന്നസ്ഥലമാണ് ചുങ്കത്തറ പഞ്ചായത്തിലെ കൊന്നമണ്ണയെന്നും വിരാഡൂർ എന്ന പേരു പാണ്ഡവർ അജ്ഞാതകാലത്ത് താമസിച്ച വിരാടപുരിയുമായി ബന്ധിപ്പിക്കുന്നു. 



</doc>
<doc id="391497" url="https://ml.wikipedia.org/wiki?curid=391497" title="ചെമ്മന്തിട്ടക്കാവ്">
ചെമ്മന്തിട്ടക്കാവ്

. 

മലപ്പുറം ജില്ലയിലെ അറിയപ്പെടുന്ന ദുർഗ്ഗാദേവി ക്ഷേത്രങ്ങളിൽ ഒന്നാണ്നിലമ്പൂർ പട്ടണത്തിൽനിന്ന് പത്തു കിലോമീറ്ററോളം അകലെയായി കരുളായിക്കടുത്ത് കരിമ്പുഴയുടെ തീരത്ത് സ്ഥിതിചെയ്യുന്ന ചെമ്മതിട്ട കാവ് (Chemmanthitta kavu).ഇവിടെ ദുർഗ്ഗയുടെ സൌമ്യ ഭാവമായ വന ദുർഗ്ഗ സ്വയംഭൂ രൂപത്തിൽ കുടികൊള്ളുന്നു. കേരളീയരുടെ കാവ് സങ്കൽപ്പങ്ങളുടെ ഉദാത്ത മാതൃകയായി ചെമ്മതിട്ട കാവ് ഇന്നും ആ പഴമ നഷ്ടപ്പെടാതെ സൂക്ഷിക്കുന്നു.കരിമ്പുഴയാറിൻറെ കരയിൽ വൻവൃക്ഷ സമുച്ചയങ്ങൾക്ക് നടുവിൽ കാവുസംസ്കാരത്തിൻറെ നാമമാത്രമായ ശേഷിപ്പുകളിൽ ഒന്നായി ഈ ക്ഷേത്രം പരിലസിക്കുന്നു.കാലഘട്ടത്തിൻറെ മാറ്റങ്ങൾക്കനുസരിച്ച് ആധുനികതയുടെ പരിവേഷങ്ങൾ നൽകാതെ കാവായി തന്നെ നിലനിറുത്തുവാൻ ക്ഷേത്രം ഭരണ സമിതി ശ്രമിക്കുന്നു.

ഏതാണ്ട് ആറായിരം വർഷങ്ങളുടെ പഴക്കം കണക്കാക്കുന്ന ഈ കാവിനെക്കുറിച്ചു വളരെയധികംഐതീഹ്യങ്ങൾ നിലനിൽക്കുന്നുണ്ട്. അതിലൊന്ന് ഇപ്പോൾ ചെമ്മതിട്ട കാവിനു കുറച്ചകലെയായി ചെമ്മന്തിട്ട എന്നാ ഒരു ദേശമുണ്ടായിരുന്നു.ദ്വാപരയുഗത്തിൽ ഇവിടെ നിരവധി ബ്രാഹ്മണർ താമസിച്ചിരുന്നു. അവർ പരദേവതയായി സൌമ്യ സ്വരൂപയും,ബാലയുമായ വനദുർഗ്ഗയെയും,ശ്രീശാസ്ത ചൈതന്യത്തെയും ഉപാസിച്ചിരുന്നു.എന്നാൽ ഒരിക്കൽ മഹാപരാക്രമിയും ദൈവ വിരോധിയുമായ ഒരാൾ (ബകൻ എന്ന് സങ്കൽപ്പം)ഈ ബ്രാഹ്മണസമൂഹത്തെ ആക്രമിക്കുകയും, ഭീതിപ്പെടുത്തുകയും ചെയ്തു.ജീവിതം ദുസ്സഹമായപ്പോൾ പ്രദേശവാസികളായ ബ്രാഹ്മണർ തങ്ങളുടെ പരദേവതയായ അയ്യപ്പനെയും കൊണ്ട് ഈ ദേശം വിട്ടു മഞ്ചേരിക്കടുത്ത് കരിക്കാട് എന്ന സ്ഥലത്തേക്ക് പോകുകയും ചെയ്തു .
ക്ഷേത്രേശന്മാർ പോയതോടെ അവരുടെ പരദേവതാ ക്ഷേത്രം അനാഥമാവുകയുംകാലക്രമത്തിൽ നശിച്ചുപോകുകയും ചെയ്തു.പിന്നീട് ഈ ദേവി ചൈതന്യം ഇവിടെത്തെ ജലാശയത്തിലൂടെ ഒഴുകിയെത്തി ഈ ദേവി സ്ഥാനത്ത് എത്തിപ്പെടുകയും ചെയ്തു.എന്നാൽ ആകാലത്ത് ഇവിടെയുണ്ടായിരുന്ന ബ്രാഹ്മണർ ആരാധിച്ചു വന്നിരുന്നത് ഭദ്രകാളീ ചൈതന്യത്തെയെയായിരുന്നു ജലാശയത്തിലൂടെ ഒഴുകി വന്ന ചെമ്മതിട്ടയിലെ ദുർഗ്ഗ ചൈതന്യം ഭദ്രകാളീ ചൈതന്യത്തിൽ വിലയം പ്രാപിക്കുകയും ചെയ്തുവത്രേ. അങ്ങനെ ആ ദേശത്തിൻറെ പേരായ ചെമ്മംതിട്ട ഈ ദേശത്തിന് കൂടി ലഭിച്ചു.പിന്നീട് ബ്രാഹ്മണ അധികാരത്തിനു ശേഷം ക്ഷത്രീയാധികാരത്തിൽ വന്നു ചേർന്നപ്പോൾ രാജഭരണത്തിന് കീഴിൽ ഈ ക്ഷേത്രം സംരക്ഷിച്ചു ആരാധനകൾ നടത്തിപോരികയും, ചെയ്തു. അടുത്ത കാലം വരെ ചെമ്മംതട്ട നായർ എന്ന കുടുംബത്തിൻറെ ഉടമസ്ഥതയിൽ ആയിരുന്നു ഈ ക്ഷേത്രം അവരുടെ കയ്യിൽ നിന്നും ഈ ക്ഷേത്രവും ഭൂസ്വത്തുക്കളും അന്യാധീനപ്പെട്ടു പോകുമെന്നായപ്പോൾ മഠതമന മാധവൻ എമ്പ്രാന്തിരി എന്നയാൾക്ക് കൈമാറുകയും ചെയ്തു. എന്നാൽ അദ്ദേഹത്തിൻറെ കാലശേഷം അനന്തരാവകാശികൾ ഇല്ലാതിരുന്നതിനാൽ ക്ഷേത്രം എച്ച്.ആർ ആൻഡ്‌ സി .സി ഏറ്റെടുത്തു ഭരണം നടത്തി പോരികയും ചെയ്യുന്നു. ഇപ്പോൾ മലബാർ ദേവസ്വം ബോർഡ് ആണ് ക്ഷേത്രചുമതല വഹിക്കുന്നത്. 
ഇന്ന് ക്ഷേത്രം മിക്കവാറും പുതുതായി നിർമ്മിച്ചതാണ്. ഉടമസ്ഥന്മാർ ഉപേക്ഷിച്ച് പോയ ക്ഷേത്രം ഏകദേശം ക്ഷയോന്മുഖമായിരുന്നു. ഇന്ന് അവയെല്ലാം പുതിക്കി പണിതിരിക്കുന്നു. പുതിയ വിളക്കുമാടവും പാട്ടുപുരയും നിർമ്മിച്ചിരിക്കുന്നു. തിടപ്പള്ളിയുടെ സ്ഥാനവും മാറ്റിയിട്ടുണ്ട്.

ഈ ക്ഷേത്രത്തിലെ പ്രധാനപ്പെട്ട് ഒരു ആരാധന മൂർത്തിയാണ് ഇവിടുത്തെ ആൽമരം. മനുഷ്യൻ ദൈവങ്ങളെ ആരാധിക്കുന്നത് പോലെ തന്നെ പ്രകൃതിയെയും ആരാധിച്ചിരുന്നുവെന്നതിൻറെ തെളിവാണ് ഇത്. ക്ഷേത്ര സന്നിധിയിൽ തന്നെ പടർന്നു പന്തലിച്ചു നിൽക്കുന്ന ഈ അശ്വത്ഥ മരത്തിൽ പടർന്നു കയറിയ കാട്ടുവള്ളികളും, സമീപത്തുള്ള വൃക്ഷലതാദികളും മലയാളികളുടെ കാവ് സങ്കൽപ്പങ്ങളെ യാഥാർത്ഥ്യമാക്കുന്നവയാണ്.മാത്രമല്ല,ശാന്തവും,സുന്ദരവുമായ ഈ ക്ഷേത്രമുറ്റത്തെത്തുന്നവർക്ക് ശാന്തിയും സമാധാനവും നൽകുന്നവയാണ്
ദുർഗ്ഗാക്ഷേത്രങ്ങളിൽ വനദുർഗ്ഗാ ക്ഷേത്രങ്ങളൾക്കുള്ള പ്രത്യേകത ശ്രീ കോവിലിനു മേൽകൂര ഉണ്ടാവില്ലയെന്നതാണ്.ചെമ്മന്തിട്ട കാവിലെ പ്രധാനദേവത വന ദുർഗ്ഗയായതിനാൽ ഇവിടെയും മേൽകൂരയില്ലാത്ത ശ്രീകോവിലിലാണ് ദേവിയെ പ്രതിഷ്ഠിച്ചിരിക്കുന്നത്. ശ്രീകോവിലിനു സമീപത്തെ വലിയ ആൽ മരത്തറയിലായി അയ്യപ്പ ചൈതന്യത്തെയും വള്ളിയങ്കാവ് ഭഗവതീ ചൈതന്യത്തെയും കുടി വെച്ചിരിക്കുന്നു. കൂടാതെ ക്ഷേത്രപാലകൻ,ഗണപതി എന്നീ പ്രതിഷ്ഠകളും ഉണ്ട്. പിറകിലായി വനദുർഗ്ഗ,ശിവൻ, വേട്ടക്കൊരുമകൻ, രക്തേശ്വരി, മണികണ്ഠൻ, എന്നീ ദേവന്മാരുടെ പ്രതിഷ്ഠകളും, ശ്രീകോവിലിനോട് ചേർന്ന് അയ്യപ്പന് പ്രത്യേക ശ്രീകോവിലും സ്ഥിതി ചെയ്യുന്നു. ഇത് കരിക്കാട്ട് അയ്യപ്പൻ എന്നപേരിൽ ആണ് അറിയപ്പെടുന്നത്. കരിക്കാട്ടേക്ക് കൊണ്ടുപോയ്യത് ഈ അയ്യപ്പനെ ആയിരിക്കാം 
മാനവേദൻ രാജ അവർണ്ണർക്ക് തുറന്നുകൊടുത്ത ക്ഷേത്രങ്ങളിൽ ഈ കാവും ഉൾപ്പെടുന്നു. അതിനാൽ ഇവിടെ അയിത്തം ആചരിക്കാറില്ല എന്നാൽ 
തികച്ചും വനാന്തരീക്ഷത്തിൽ സ്ഥിതി ചെയ്യുന്ന ഈ ക്ഷേത്രത്തിൽ ദർശനത്തിനെത്തുന്നവർ നദീസ്നാനം ചെയ്തോ, ശരീരശുദ്ധി വരുത്തിയോ വേണം ദുർഗ്ഗാസന്നിധിയിലെത്താൻ. ദേവീദർശനത്തിനു ശേഷം ഉപ ദേവന്മാരെ തൊഴുതു വന്ദിച്ചു പൂജാ പ്രസാദം സ്വീകരിക്കാവുന്നതാണ് .
ദേവീചൈതന്യം ഒഴുകിയെത്തിയ ജലാശയ മായതിനാൽ പശ്ചിമഘട്ട താഴ്വാരങ്ങളിൽ നിന്നും ഒഴുകിയെത്തുന്ന കരിമ്പുഴ ഇവിടെ യെത്തുമ്പോൾ പുണ്യനദിയായി മാറുന്നു. അതിനാൽ ഈ പുണ്യ നദിയിൽ സ്നാനം ചെയ്യുന്നതും പുണ്യമാണെന്നും വിശ്വസിക്കുന്നു.നദീസ്നാനത്തിനെത്തുന്നവർക്ക് പുഴയിലെക്കിറങ്ങാൻ ഒതുക്കുകൾ കെട്ടി സൗകര്യപ്പെടുത്തിയിട്ടുണ്ട്.
ദേവീ ക്ഷേത്രങ്ങളിലെ പ്രധാന വഴിപാടായ പൂമൂടൽ തന്നെയാണ് ഈ ക്ഷേത്രത്തിലെയും മുഖ്യ വഴിപാടു.നാടിൻറെ വിവിധ ഭാഗങ്ങളിൽ നിന്നായി പൂമൂടൽ വഴിപാടിന് മാസങ്ങൾക്ക് മുൻപ് തന്നെ ബുക്ക് ചെയ്തു കാത്തിരിക്കുന്ന ഭക്തർ നിരവധിയാണ്. മാത്രമല്ല ശത്രുദോഷ പരിഹാരത്തിനും, വിദ്യ ലബ്ധിക്കും വേണ്ടി മുട്ടറുക്കാൻ വരുന്നവരും ധാരാളമാണ്. ഭദ്രകാളിയും, ബാലസ്വരൂപിണിയും, ദുർഗ്ഗാ ദേവിയും വിലയും പ്രാപിച്ചു സ്ഥിതിചെയ്യുന്നതിനാൽ വിവാഹം, ചെണ്ട,എഴുന്നള്ളത്ത്‌ എന്നിവയൊന്നും ഇവിടെനടക്കാറില്ല.വിവാഹം ഇവിടെ നിഷിദ്ധമാണെങ്കിലും, മംഗല്യസൌഭാഗ്യത്തിനായുളള സ്വയംവര പുഷ്പാഞ്ജലിക്ക് വളരെയധികം ഫലസിദ്ധിയുളളതായി പറയപ്പെടുന്നു. എന്നാൽ ചോറൂണ്, വിദ്യാരംഭം എന്നിവയ്ക്ക് വളരെ പ്രാധാന്യമുണ്ട്.
മീനമാസത്തിലെ കാർത്തിക നക്ഷത്രത്തിൽ ആഘോഷിക്കുന്ന തൃകാർത്തികയാണ് ചെമ്മന്തിട്ടയിലെ പ്രധാന ഉത്സവം. ഈ ദിവസം ചെമ്മന്തിട്ട ഗ്രാമം കാർത്തിക പൊൻ പ്രഭയിൽ കുളിച്ചുനിൽക്കുന്ന കാഴ്ച ഏതൊരു ഭക്തനും ദിവ്യാനുഭൂതിയാണ് ഉളവാക്കുക. ഈ വിളക്കെടുക്കാൻ സ്തീകളും കുട്ടികളും അടങ്ങുന്ന നിരവധി ഭക്തർ ഇവിടെയെത്തുന്നു. ഭദ്ര കാളീ സാനിധ്യമുള്ളതിനാലും, വെട്ടെയ്ക്കൊരു മകൻ ചൈതന്യ മുള്ളതിനാലും കളംപാട്ടുൽത്സവവും ഇവിടെ പ്രധാനമാണ്. ഇതിനുവേണ്ടി ക്ഷേത്രത്തിൽ മലയാള തനിമ നിർത്തുന്ന പാട്ടുപുരയും നിർമ്മിച്ചിട്ടുണ്ട്.ഇവിടെവെച്ചാണ് കുറുപ്പന്മാർ ദേവിക്കുള്ള കാലങ്ങൾ തീർക്കുക.ഉത്സവ ദിവസങ്ങളിൽ പ്രസാദഊട്ടും, ക്ഷേത്ര കടവിലെ മത്സ്യങ്ങൾക്കുള്ള മീനൂട്ടും പ്രധാനം തന്നെയാണ്. മുൻപ് ഈ പുഴക്കടവിൽ ചുവപ്പ്നിറത്തിലുള്ള പ്രത്യേകതരം മത്സ്യങ്ങൾ ഉണ്ടായിരുന്നതായും, അവ നിലമ്പൂർ വേട്ടെയ്ക്കൊരു മകൻ ക്ഷേത്രത്തിൽ ഉത്സവ മാവുന്നതോടെ നിലമ്പൂർ കളത്തിൽകടവ് പുഴയിൽ എത്തിചെരുന്നതായും വിശ്വാസമുണ്ട് .
ഈ ക്ഷേത്രവും കരിക്കാട് ക്ഷേത്രവുമായിവലിയ ബന്ധം കാണുന്നു. ഇവിടെ പ്രത്യേകമായുള്ള ശ്രീകോവിലിലെ അയ്യപ്പൻ കരിക്കാട്ട് അയ്യപ്പൻ എന്നാണ് അറിയപ്പെടുന്നത്. അതുപോലെ കരിക്കാട്ട് ക്ഷേത്രത്തിലെ ഭഗവതി ചെമ്മന്തിട്ട ഭഗവതി എന്നാണ് അറിയപ്പെടുന്നത്. ബകനുമായുള്ള ബന്ധം രണ്ട് ക്ഷേത്രങ്ങൾക്കും പറയപ്പെടുന്നുണ്ട്. കരിക്കാട്ട്ക്ഷേത്രത്തിലെ ഊരാളന്മാർ ബകനെ പേടിച്ച് പരദേവതയായ അയ്യപ്പെനെയും കൊണ്ട് കരിക്കാട്ട് എത്തിയതാണെന്ന് അവിടുത്തെ ഐതിഹ്യം പറയുന്നു. 



</doc>
<doc id="391519" url="https://ml.wikipedia.org/wiki?curid=391519" title="ഇന്ത്യൻ സ്വാതന്ത്ര്യസമരത്തിന്റെ നാൾവഴി">
ഇന്ത്യൻ സ്വാതന്ത്ര്യസമരത്തിന്റെ നാൾവഴി



</doc>
<doc id="391521" url="https://ml.wikipedia.org/wiki?curid=391521" title="കൊല്ലം പൂരം">
കൊല്ലം പൂരം

കൊല്ലം ജില്ലയിൽ ആശ്രാമം ശ്രീകൃഷ്ണ സ്വാമി ക്ഷേത്രത്തിലെ വിഷു ഉത്സവത്തോടനുബന്ധിച്ച് എല്ലാവർഷവും ഏപ്രിൽ മാസത്തിൽ ആശ്രാമം മൈതാനത്തു വച്ച് നടക്കുന്ന ആഘോഷമാണ് കൊല്ലം പൂരം. കേരളത്തിന്റെ വടക്കൻ ജില്ലകളിൽ വിപുലമായി ആഘോഷിക്കുന്ന തൃശ്ശൂർ പൂരം പോലെയുള്ള പൂരങ്ങൾ തെക്കൻ ജില്ലക്കാർക്കു കൂടി ആസ്വദിക്കുവാനായി 1992-ൽ ആരംഭിച്ചതാണ് കൊല്ലം പൂരം. കൊല്ലം ജില്ലയിലെ പതിമൂന്ന് ക്ഷേത്രങ്ങളിലെ ദേവീദേവൻമാരുടെ തിടമ്പുമായി കൊമ്പനാനകളും വാദ്യമേളങ്ങളും ആശ്രാമം ശ്രീകൃഷ്ണ സ്വാമി ക്ഷേത്രത്തിൽ എത്തിച്ചേരുന്നതോടെയാണ് പൂരം ആരംഭിക്കുന്നത്. ഗജവീരൻമാരുടെ നീരാട്ടിനും ആനയൂട്ടിനും ശേഷം പ്രശസ്ത വാദ്യമേളക്കാർ നയിക്കുന്ന ആൽത്തറമേളം അഥവാ തിരുമുമ്പിൽ മേളം നടക്കുന്നു. താമരക്കുളം മഹാഗണപതി ക്ഷേത്രത്തിലെയും പുതിയകാവ് ദേവീക്ഷേത്രത്തിലെയും സംഘങ്ങൾ ആശ്രാമം മൈതാനത്ത് മുഖാമുഖം അണിനിരന്ന് നടത്തുന്ന കുടമാറ്റമാണ് കൊല്ലം പൂരത്തിലെ പ്രധാന ആകർഷണം. മണിക്കൂറുകൾ നീണ്ട കുടമാറ്റത്തിനുശേഷം ഇരുകൂട്ടരും അടുത്ത വർഷം കാണാം എന്നുപറഞ്ഞുകൊണ്ട് ഉപചാരം ചൊല്ലി പിരിയുന്നു. പിന്നീടു നടക്കുന്ന വെടിക്കെട്ടോടെ പൂരം സമാപിക്കുന്നു. കൊല്ലം പൂരം കാണുന്നതിനായി സമീപജില്ലകളിൽ നിന്നുപോലും വൻ ജനക്കൂട്ടമാണ് ഓരോവർഷവും ഇവിടെയെത്തുന്നത്.

ആശ്രാമം ശ്രീകൃഷ്ണ സ്വാമി ക്ഷേത്രത്തിന് ആയിരം വർഷത്തോളം പഴക്കമുണ്ട്. ദേശിങ്ങനാടിന്റെ ചരിത്രത്തിന്റെ ഭാഗമായ ഈ ക്ഷേത്രത്തെക്കുറിച്ച് ഉണ്ണുനീലിസന്ദേശത്തിലും മയൂരസന്ദേശത്തിലും താളിയോലഗ്രന്ഥങ്ങളിലും പരാമർശമുണ്ട്. വില്വമംഗലം സ്വാമികളാണ് ഇവിടെ പ്രതിഷ്ഠ നടത്തിയതെന്നും സന്താനഭാഗ്യം ലഭിക്കാതിരുന്ന ഒരു വിഷ്ണു ഭക്തയ്ക്ക് ശിലാരൂപത്തിൽ ഭൂജാതനായതാണ് ആശ്രാമം ശ്രീകൃഷ്ണ സ്വാമിയെന്നും ഐതിഹ്യങ്ങളുണ്ട്. 

മുമ്പ് തൃശ്ശൂർ ഉൾപ്പടെയുള്ള വടക്കൻ ജില്ലകളിൽ മാത്രമാണ് പൂരമുണ്ടായിരുന്നത്. പൂരത്തിന്റെ ആസ്വാദനാനുഭവം തെക്കൻ ജില്ലക്കാർക്കു കൂടി ലഭിക്കുന്നതിനായി 1992-ൽ (കൊല്ലവർഷം 1166-ൽ) ആരംഭിച്ചതാണ് കൊല്ലം പൂരം. രവീന്ദ്രൻ നായർ പ്രസിഡന്റും എസ്.കെ. ബോസ് സെക്രട്ടറിയുമായ ഭരണസമിതിയാണ് പൂരത്തിനു തുടക്കം കുറിച്ചത്.

എല്ലാവർഷവും വിഷുദിനത്തിൽ ക്ഷേത്രത്തിലെ ഉത്സവം നടക്കുന്നു. ഉത്സവത്തിന്റെ ഭാഗമായി ആനന്ദവല്ലീശ്വരം ക്ഷേത്രത്തിൽ നിന്ന് വാദ്യമേളങ്ങൾ, തെയ്യം, നിലക്കാവടി, പൂക്കാവടി, മയൂരനൃത്തം, അമ്മൻകുടം എന്നിവയുടെ അകമ്പടിയോടെ പുറപ്പെടുന്ന തിരുവാഭരണ ഘോഷയാത്ര ആശ്രാമം ശ്രീകൃഷ്ണ സ്വാമി ക്ഷേത്രത്തിൽ എത്തിച്ചേരുന്നതോടെയാണ് ഉത്സവാഘോഷങ്ങൾ ആരംഭിക്കുന്നത്. 1964-ലാണ് ക്ഷേത്രത്തിലെ തിരുവാഭരണഘോഷയാത്ര ആരംഭിച്ചത്. അതിനുമുമ്പ് ശബരിമല ക്ഷേത്രത്തിൽ മാത്രമാണ് തിരുവാഭരണഘോഷയാത്ര ഉണ്ടായിരുന്നത്. 

വിഷു ഉത്സവത്തിന്റെ അവസാനമാണ് കൊല്ലം പൂരം നടക്കുന്നത്. പൂരം നടക്കുന്ന ദിവസം രാവിലെ കോയിക്കൽ ശ്രീകണ്ഠൻ
ക്ഷേത്രം, ഉളിയക്കോവിൽ ദുർഗാദേവി, ഉളിയക്കോവിൽ കണ്ണമത്ത് ഭദ്രാദേവി ക്ഷേത്രം,
ശ്രീനാരായണപുരം സുബ്രഹ്മണ്യ
ക്ഷേത്രം, കടപ്പാക്കട ധർമശാസ്താ ക്ഷേത്രം, മുനീശ്വര ക്ഷേത്രം, തുമ്പറ മഹാദേവി ക്ഷേത്രം, ഇരട്ടക്കുളങ്ങര
മഹാവിഷ്ണു ക്ഷേത്രം,
ശങ്കരകുമാരപുരം സുബ്രഹ്മണ്യ
ക്ഷേത്രം, ആശ്രാമം മാരിയമ്മൻ
ക്ഷേത്രം, പടിഞ്ഞാറെ പുതുപ്പള്ളി മാടസ്വാമി ക്ഷേത്രം, ആശ്രാമം കേളേത്തുകാവ് നാഗരാജ ക്ഷേത്രം, ചേക്കോട്ട് കളരിയിൽ ശ്രീകൃഷ്ണ സ്വാമി ക്ഷേത്രം എന്നിവിടങ്ങളിലെദേവീദേവൻമാർ ഗജവീരൻമാരുടെയും വാദ്യമേളങ്ങളുടെയും അകമ്പടിയോടെ ചെറുപൂരങ്ങളായി ആശ്രാമം ശ്രീകൃഷ്ണ സ്വാമി ക്ഷേത്രത്തിൽ എത്തിച്ചേരുന്നതോടെയാണ് കൊല്ലം പൂരം ആരംഭിക്കുക. ഗജവീരൻമാരുടെ നീരാട്ടും ആനയൂട്ടും കാണുവാനായി ധാരാളം ആളുകൾ എത്തുന്നു. ഉച്ചയോടെ കേരളത്തിലെ പ്രശസ്തരായ വാദ്യമേളക്കാരുടെ നേതൃത്വത്തിൽ ആൽത്തറമേളം അഥവാ തിരുമുമ്പിൽ മേളം നടക്കുന്നു. ഇത് തൃശ്ശൂർ പൂരത്തിലെ ഇലഞ്ഞിത്തറമേളത്തിനു സമാനമായാണ് നടക്കുന്നത്. വൈകിട്ട് ക്ഷേത്രത്തിൽ കൊടിയിറങ്ങി ദേവൻ ആറാട്ടിനായി പുറപ്പെടുമ്പോൾ താമരക്കുളം മഹാഗണപതി ക്ഷേത്രത്തിലെയും പുതിയകാവ് ഭഗവതി ക്ഷേത്രത്തിലെയും വാദ്യഘോഷാദികൾ ശ്രീകൃഷ്ണസ്വാമിക്ക് മുന്നിലെത്തുന്നു. ഈ കൂടിക്കാഴ്ചയുടെ ഭാഗമായി ഇരുകൂട്ടരും ദേവനുമുമ്പിൽ കുടമാറ്റം ആരംഭിക്കുന്നു. ദേവസംഗമം കഴിഞ്ഞ് ആറാട്ടിനായി പുറപ്പെടുന്ന ദേവൻ ആറാട്ടുകുളത്തിനപ്പുറത്തേക്ക് പോവുകയില്ല എന്നാണ് വിശ്വാസം. തുടർന്ന് ഇരുക്ഷേത്രങ്ങളിലെയും സംഘങ്ങൾ ആശ്രാമം മൈതാനത്തേക്ക് പുറപ്പെടുന്നു.

ആശ്രാമം മൈതാനത്തുവച്ച് താമരക്കുളം മഹാഗണപതി ക്ഷേത്രത്തിലെയും പുതിയകാവ് ഭഗവതി ക്ഷേത്രത്തിലെയും സംഘങ്ങൾ മുഖാമുഖം അണിനിരക്കുന്നു. ഇരുപക്ഷത്തും 15 വീതം ആനകളുണ്ടാകും. അഞ്ച് ആനകൾ കാഴ്ചക്കാരായി നിൽക്കും. പിന്നീട് കൊല്ലം പൂരത്തിലെ പ്രധാന ആകർഷണമായ കുടമാറ്റം ആരംഭിക്കുന്നു. ആനപ്പുറത്തിരിക്കുന്നവർ പല വർണ്ണങ്ങളും അലങ്കാരങ്ങളുമുള്ള കുടകൾ ഉയർത്തിക്കാണിക്കുന്നതാണ് കുടമാറ്റം. ഓരോ ഭാഗവും ഉയർത്തുന്ന കുടകളെ വെല്ലുന്ന വർണ്ണക്കുടകൾ ഉയർത്തി മറുഭാഗം മറുപടി നൽകുന്നു. പൂരക്കുടകളുടെ മുകളിൽ ദേവീദേവൻമാരുടെ ചെറുരൂപങ്ങൾ, കൊടിമരം, എടുപ്പുകുതിര, കാളിയമർദ്ദനം എന്നിവയൊക്കെ ഉണ്ടാകും. ഇവയെല്ലാം ഇപ്പോൾ മറ്റു പൂരങ്ങൾ മാതൃകയാക്കിയിട്ടുണ്ട്. കുടമാറ്റം നടക്കുന്നതോടെ പൂരാവേശം പാരമ്യത്തിലെത്തുന്നു. മണിക്കൂറുകൾ നീണ്ട കുടമാറ്റത്തിനുശേഷം ഇരുക്ഷേത്രക്കാരും അടുത്ത വർഷം കാണാം എന്നുപറഞ്ഞ് പിരിയുന്നു. അതിനുശേഷം വർണ്ണാഭമായ വെടിക്കെട്ടോടെ പൂരം അവസാനിക്കുന്നു. 2016 ഏപ്രിൽ 10-ന് കൊല്ലം പരവൂർ പുറ്റിങ്ങൽ ക്ഷേത്രത്തിലുണ്ടായ വെടിക്കെട്ട് ദുരന്തത്തെ തുടർന്ന് ക്ഷേത്രങ്ങളിൽ വെടിക്കെട്ടിന് നിയന്ത്രണം ഏർപ്പെടുത്തിയിരുന്നു. കൊല്ലം പൂരത്തിന്റെ 25-ആം വാർഷികമായ 2017-ൽ വെടിക്കെട്ട് നടത്തിയിരുന്നില്ല.



</doc>
<doc id="391527" url="https://ml.wikipedia.org/wiki?curid=391527" title="പൂക്കോട്ടുമ്പാടം വില്വത്ത് ശിവ-വിഷ്ണുക്ഷേത്രം">
പൂക്കോട്ടുമ്പാടം വില്വത്ത് ശിവ-വിഷ്ണുക്ഷേത്രം

മലപ്പുറം ജില്ലയിൽ നിലമ്പൂർ താലൂക്കിൽ അമരമ്പലം ഗ്രാമപഞ്ചായത്തിൽ പൂക്കോട്ടുമ്പാടം അങ്ങാടിയിൽ നിന്നും കൂരാട്ടേക്കു പോകുന്ന പാതയിൽ 50 മീറ്റർ ദൂരെ വലതുവശത്താണ് വില്വത്ത് ശിവ-വിഷ്ണുക്ഷേത്രം സ്ഥിതിചെയ്യുന്നത് ഒരേ ചുറ്റമ്പലത്തിനകത്ത് കിഴക്കോട്ട് അഭിമുഖമായി ശിവനും മഹാവിഷ്ണുവും കുടികൊള്ളൂന്നു. ഗണപതി, അയ്യപ്പൻ, വേട്ടയ്ക്കൊരുമകൻ, ഭഗവതി എന്നിവർ കോണുകളിലായി പ്രതിഷ്ഠിക്കപ്പട്ടിരിക്കുന്നു. കൊടശ്ശേരി മൂത്തേടത്ത് മന ആണ് ഇവിടുത്തെ തന്ത്രം നിർവ്വഹിക്കുന്നത്. നിലമ്പൂർ കോവിലകത്തിന്റെ വകയാണ് ഈ ക്ഷേത്രം.അതുകൊണ്ട് തന്നെ കേരളത്തിൽ ആദ്യമായി ക്ഷേത്രപ്രവേശനം നടപ്പായക്ഷേത്രങ്ങളിൽ വില്വത്ത് ക്ഷേത്രവും ഉൾപ്പെടുന്നു. ആണ്. 

ഒറ്റ ചുറ്റമ്പലത്തിനകത്താണ് വിഷ്ണുവിന്റെയും ശിവന്റെയും ശ്രീകോവിലുള്ളത്. രണ്ട് പേർക്കും വേറെ കൊടിമരം ഉണ്ട്. കിഴക്കോട്ട് ദർശനമായാണ് വിഷ്ണു-ശിവ പ്രതിഷ്ഠകൾ. 



</doc>
<doc id="391528" url="https://ml.wikipedia.org/wiki?curid=391528" title="തുയ് വ">
തുയ് വ

ചൈനയിലെ ടിബറ്റ്മേഖലയിൽ ഷാനൻ പ്രദേശത്തെ നഗരത്തിൽ പ്യൂമാ യുംകൊ തടാകത്തിന്റെ തീരത്ത് സ്തിതിചെയ്യുന്ന ഒരു ഗ്രാമമാണ്,തുയ് വ. 

സമുദ്രനിരപ്പിൽ ഇന്നും 5070 മീറ്റർ ഉയരത്തിലുള്ള ഈ നഗരം ലോകത്തിന്റെ മേൽക്കൂര എന്നറിയപ്പെടുന്നു. ലോകത്തിൽ ഏറ്റവും ഉയരത്തിൽ മനുഷ്യൻ താമസിക്കുന്ന് രണ്ടാമത്തെ ഗ്രാമമാണ് ഇത്. .



</doc>
<doc id="391529" url="https://ml.wikipedia.org/wiki?curid=391529" title="ആശ്രാമം ശ്രീകൃഷ്ണസ്വാമി ക്ഷേത്രം">
ആശ്രാമം ശ്രീകൃഷ്ണസ്വാമി ക്ഷേത്രം

കേരളത്തിൽ കൊല്ലം ജില്ലയിൽ അഷ്ടമുടിക്കായലിന്റെ തീരത്തായി സ്ഥിതിചെയ്യുന്ന ഒരു ശ്രീകൃഷ്ണ ക്ഷേത്രമാണ് ആശ്രാമം ശ്രീകൃഷ്ണസ്വാമി ക്ഷേത്രം. കൈകളിൽ വെണ്ണയേന്തി നിൽക്കുന്ന നവനീത കൃഷ്ണനാണ് ഇവിടുത്തെ പ്രതിഷ്ഠ. എല്ലാമാസവും രോഹിണി നാളിൽ സന്താനഗോപാലം കഥകളി നടക്കുന്ന കേരളത്തിലെ ഒരേയൊരു ക്ഷേത്രമാണ് ആശ്രാമം ശ്രീകൃഷ്ണ സ്വാമി ക്ഷേത്രം. എല്ലാവർഷവും ഏപ്രിൽ മാസത്തിലെ വിഷുദിനത്തിലാണ് ക്ഷേത്രത്തിലെ ഉത്സവം നടക്കുന്നത്. ഉത്സവാഘോഷങ്ങളുടെ ഭാഗമായി ആശ്രാമം മൈതാനത്ത് കൊല്ലം പൂരം നടക്കുന്നു. ശ്രീകൃഷ്ണക്ഷേത്രത്തോടൊപ്പം ഒരു അയ്യപ്പ ക്ഷേത്രം കൂടിയുണ്ട്. ശബരിമല ക്ഷേത്രത്തിലേതുപോലെ പതിനെട്ടു പടികളുള്ള ഈ ക്ഷേത്രത്തിൽ ആനപ്പുറത്തിരിക്കുന്ന അയ്യപ്പന്റെ പ്രതിഷ്ഠയാണുള്ളത്. ശബരിമലയിലേതുപോലെ തന്നെ ഈ ക്ഷേത്രത്തിലും തിരുവാഭരണ ഘോഷയാത്ര നടത്താറുണ്ട്.

ആശ്രാമം ശ്രീകൃഷ്ണ സ്വാമി ക്ഷേത്രത്തിന് ആയിരം വർഷത്തോളം പഴക്കമുണ്ടെന്നു പറയപ്പെടുന്നു. ദേശിങ്ങനാടിന്റെ ചരിത്രത്തിന്റെ ഭാഗമായ ഈ ക്ഷേത്രത്തെക്കുറിച്ച് ഉണ്ണുനീലിസന്ദേശത്തിലും മയൂരസന്ദേശത്തിലും താളിയോലഗ്രന്ഥങ്ങളിലും പരാമർശമുണ്ട്. വില്വമംഗലം സ്വാമികളാണ് ഇവിടെ പ്രതിഷ്ഠ നടത്തിയതെന്നും സന്താനഭാഗ്യം ലഭിക്കാതിരുന്ന ഒരു വിഷ്ണു ഭക്തയ്ക്ക് ശിലാരൂപത്തിൽ ഭൂജാതനായതാണ് ആശ്രാമം ശ്രീകൃഷ്ണ സ്വാമിയെന്നും ഐതിഹ്യങ്ങളുണ്ട്.

എല്ലാവർഷവും വിഷുദിനത്തിൽ ക്ഷേത്രത്തിലെ ഉത്സവം നടക്കുന്നു. ഉത്സവത്തിന്റെ ഭാഗമായി ആനന്ദവല്ലീശ്വരം ക്ഷേത്രത്തിൽ നിന്ന് വാദ്യമേളങ്ങൾ, തെയ്യം, നിലക്കാവടി, പൂക്കാവടി, മയൂരനൃത്തം, അമ്മൻകുടം എന്നിവയുടെ അകമ്പടിയോടെ പുറപ്പെടുന്ന തിരുവാഭരണ ഘോഷയാത്ര ആശ്രാമം ശ്രീകൃഷ്ണ സ്വാമി ക്ഷേത്രത്തിൽ എത്തിച്ചേരുന്നതോടെയാണ് ഉത്സവാഘോഷങ്ങൾ ആരംഭിക്കുന്നത്. 1964-ലാണ് ക്ഷേത്രത്തിലെ തിരുവാഭരണഘോഷയാത്ര ആരംഭിച്ചത്. അതിനുമുമ്പ് ശബരിമല ക്ഷേത്രത്തിൽ മാത്രമാണ് തിരുവാഭരണഘോഷയാത്ര ഉണ്ടായിരുന്നത്. 

ക്ഷേത്രത്തിലെ
ഉത്സവത്തോടനുബന്ധിച്ച് എല്ലാവർഷവും ഏപ്രിൽ മാസത്തിൽ ആശ്രാമം മൈതാനത്തു വച്ച് നടക്കുന്ന ആഘോഷമാണ് കൊല്ലം പൂരം. ഇതിൽ കൊല്ലം ജില്ലയിലെ വിവിധ ഭാഗങ്ങളിലുള്ള ക്ഷേത്രങ്ങൾ അണിനിരക്കുന്നു. ഗജവീരൻമാരുടെ നീരാട്ടിനും ആനയൂട്ടിനും ശേഷം പ്രശസ്ത വാദ്യമേളക്കാർ നയിക്കുന്ന ആൽത്തറമേളം (തിരുമുമ്പിൽ മേളം) നടക്കുന്നു. താമരക്കുളം മഹാഗണപതി ക്ഷേത്രവും പുതിയകാവ് ഭഗവതി ക്ഷേത്രവും മുഖാമുഖം അണിനിരന്ന് നടത്തുന്ന "കുടമാറ്റം" പ്രസിദ്ധമാണ്. വർണാഭമായ വെടിക്കെട്ടോടെ അവസാനിക്കുന്ന കൊല്ലം പൂരം കാണുവാൻ മറ്റു ജില്ലകളിൽ നിന്നുപോലും ആളുകളെത്തുന്നു.



</doc>
<doc id="391544" url="https://ml.wikipedia.org/wiki?curid=391544" title="കാർസോക്, കാശ്മീർ">
കാർസോക്, കാശ്മീർ

ജമ്മു കാശ്മീർ സംസ്ഥാനത്ത് ലേഹ് ജില്ലയിലെ ഒരു ഗ്രാമമാണ് കാർസോക് അഥവാകോർസോക് അത് ലെഹ് താലൂക്കിലെ റുപ്ഷു പ്രദേശത്ത് സൊ മൊറിരി തടാകത്തിൻ കരയിൽ സ്ഥിതിചെയ്യുന്നു. ഇത് ലോകത്തെ ഏറ്റവും ഉയരത്തിൽ സ്ഥിതിചെയ്യുന്ന ഗ്രാമങ്ങളിൽ ഉൾപ്പെട്ടതാണ്. വ്യത്യസ്ത ഉപകരണങ്ങൾ ആണ് പറയുന്നതെങ്കിലും അത് സമുദ്രനിരപ്പിൽ നിന്നും 15,075 അടി (4,595 മീറ്റർ) മുതൽ 14,995 അടി (4,570 മീറ്റർ) വരെ ഉയരത്തിലാണ് സ്ഥിതിചെയ്യുന്നത്. ബൗദ്ധരുടെ ദ്രുക്പ സമ്പ്രദായത്തിലെ കൊർസോക് വിഹാരം ഇവിടെ സ്ഥിതിചെയ്യുന്നു. 

1947 വരെ മദ്ധ്യഏഷ്യയിലെ വ്യാപാരപാതയിലായിരുന്ന കർസോക്. റുപ്ഷു താഴ്വരയുടെ ആസ്ഥാനവും ആയിരുന്നു. രുപ്ഷു ഗോബ എന്ന ഒരു രാജാവ് ഇവിടെ സകുടുംബം താമസിക്കുകയും ഇവിടെ ഒമ്പത് സ്ഥിരം കെട്ടിടങ്ങൾ പണിയുകയും ചെയ്തു. 

ഈ ഗ്രാമത്തിൽ ധാരാളം വീടുകൾ ഉണ്ട്. നാടോടി ജനങ്ങൾ വേനലിൽ യാക്കിന്റെ രോമങ്ങൾകൊണ്ടും തൊലി കൊണ്ടും അവരുടെ കൂടാരങ്ങൾ നിർമ്മിക്കുകയും ഇവിടുത്തെ കാർഷികപ്രവർത്തനങ്ങൾ നടത്തുകയും ചെയ്യുന്നു. ഈ കൂടാരങ്ങൾക്ക് പുകക്കുഴലുകൾ ഉണ്ടായിരിക്കും. ഇവിടുത്തെ വലിയ ഉപ്പുപാടങ്ങളീൽ നിന്നുള്ള ഉപ്പിനോടൊപ്പം പഷ്മിന എന്ന വിലപിടിച്ച ഉത്പന്നം കൂടി അവർ വിൽക്കുന്നു. അവർ ഭക്ഷ്യധാന്യങ്ങൾക്കും മറ്റ് അവശ്യവസ്തുക്കൾക്കും വേണ്ടി ഇവ ബാർട്ടർ രീതിയിൽ കൈമാറുന്നു. നാടോടികൾ അവരുടെ ജീവിതശൈലി മാറ്റുന്നതിന്റെ ലക്ഷണമാണ്കർസോക്കിൽ ഉയരുന്ന സ്ഥിരം കെട്ടിടങ്ങൾ. .

2011 ലെ സെൻസസ് അനുസരിച്ച് കർസോക്കിൽ 253 വീടുകളുണ്ട്. അവരുടെ ശരാശരി സാക്ഷരത (6 വയസ്സിനുമുകളീലെ ജനങ്ങളൂടെ വിദ്യാഭ്യാസം) 46% ആണ് 


</doc>
<doc id="391555" url="https://ml.wikipedia.org/wiki?curid=391555" title="അൽ ഹസ്സ">
അൽ ഹസ്സ

സൗദി അറേബ്യയുടെ കിഴക്കു ഭാഗത്തായി നിലകൊള്ളുന്ന ഒരു കൊച്ചു മരുപ്പച്ചയാണു അൽ ഹസ്സ (Al-Ahsa, Al-Hasa, or Hadjar ( "al-Aḥsāʾ", locally "al-Ahasā"). പേർഷ്യൻ കടലിടുക്കിനോടു ചേർന്നാണു അൽ ഹസ്സ സ്ഥിതി ചെയ്യുന്നത്. അൽ ഹസ്സ ഗവർണറേറ്റിനു കീഴിലാണു ഈ പ്രദേശം. സൗദി അറേബ്യയിലെ ഏറ്റവും വലിയ ഈന്തപ്പനതോട്ടം സ്ഥിതി ചെയ്യുന്നത് അൽ ഹസ്സയിലാണ്. ഏറ്റവും മികച്ച നെയ്ത്തു തൊഴിലാളികൾ വസിച്ചിരുന്ന ഒരു പ്രദേശം കൂടിയാണ് അൽ ഹസ്സ. ഒരു കാലത്ത് പുരാതന ബഹറൈന്റേയും, ഒമാന്റേയും ഭാഗമായിരുന്നുവത്രേ ഈ പ്രദേശം. പുരാതനകാലത്ത്, ബഹറൈനിലെ ഒരു പ്രധാന നഗരമായിരുന്നു അൽ ഹസ്സ.


</doc>
<doc id="391564" url="https://ml.wikipedia.org/wiki?curid=391564" title="സ്വരാജ് ഗ്രാമിക">
സ്വരാജ് ഗ്രാമിക

മലയാള ചലച്ചിത്ര ബാലതാരവും നാടകപ്രവർത്തകനും. മമ്മൂട്ടി നായകനായ പുത്തൻപണം, മഞ്ജു വാര്യർ നായികയായ ഉദാഹരണം സുജാത എന്നീ ചിത്രങ്ങളിൽ പ്രധാന വേഷം ചെയ്തു. പഥേർ പഞ്ജലി എന്ന നാടകത്തിലെ അപുവിന്റേതുൾപ്പെടെ നൂറ്റി അൻപതോളം വേദികളിൽ നാടകം അവതരിപ്പിച്ചു. നാവായിക്കുളം ഗവ.ഹയർ സെക്കണ്ടറി സ്കൂളിലെ ഒൻപതാം ക്ലാസ് വിദ്യാർഥി. 2016ലെ കേരളസംസ്ഥാന സർക്കാരിന്റെ ടെലിവിഷൻ അവാർഡിൽ ജൂറി പുരസ്കാരം .


</doc>
<doc id="391565" url="https://ml.wikipedia.org/wiki?curid=391565" title="കൊല്ലം മെമു ഷെഡ്">
കൊല്ലം മെമു ഷെഡ്

മെമു തീവണ്ടികളുടെ അറ്റകുറ്റപ്പണികൾക്കും പരിപാലനത്തിനുമായി കൊല്ലം ജില്ലയിൽ സ്ഥാപിച്ചിരിക്കുന്ന പണിപ്പുരയാണ് കൊല്ലം മെമു ഷെഡ് (). ദക്ഷിണ റെയിൽവേക്കു കീഴിലുള്ള നാലു മെമു ഷെഡുകളിലൊന്നാണ് കൊല്ലത്തേത്. നിലവിൽ കൊല്ലം ജംഗ്ഷനിൽ നിന്നു സർവീസ് നടത്തുന്ന അഞ്ച് ജോടി മെമു തീവണ്ടികളുടെ അറ്റകുറ്റപ്പണികളാണ് ഈ ഷെഡിൽ നടക്കുന്നത്.

2008-ലെ ഇന്ത്യൻ റെയിൽവേ ബജറ്റിലാണ് കൊല്ലത്തും പാലക്കാടും മെമു ഷെഡുകൾ അനുവദിക്കുന്നതായി പ്രഖ്യാപിച്ചത്. കേരളത്തിനായി അനുവദിച്ച ആദ്യ മെമു ഷെഡ് കൊല്ലത്തേതായിരുന്നു. റെയിൽവേയുടെ അനാസ്ഥയും അനുമതി ലഭിക്കാനുള്ള കാലതാമസവും കാരണം ഷെഡിന്റെ ഉദ്ഘാടനം രണ്ടു വർഷത്തിലേറെ നീണ്ടുപോയി. 2011 ജനുവരി 1-ന് പാലക്കാട് മെമു ഷെഡിന്റെ ഉദ്ഘാടനം നടന്നു. കൊല്ലം മെമു ഷെഡിന്റെ നിർമ്മാണം പൂർത്തിയായി അഞ്ചുവർഷം കഴിഞ്ഞ് 2013 ഡിസംബർ 1-ന് കമ്മീഷൻ ചെയ്തു. അത്യാധുനിക സൗകര്യങ്ങളുള്ള കൊല്ലം മെമുഷെഡ് കേരളത്തിലെ ഏറ്റവും വലിയ മെമു ഷെഡാണ്.


</doc>
<doc id="391570" url="https://ml.wikipedia.org/wiki?curid=391570" title="ഹംബോൾട്ട് യൂണിവേഴ്സിറ്റി ഓഫ് ബർലിൻ">
ഹംബോൾട്ട് യൂണിവേഴ്സിറ്റി ഓഫ് ബർലിൻ

ഹംബോൾട്ട് യൂണിവേഴ്സിറ്റി ഓഫ് ബർലിൻ, (ജർമ്മൻ: "Humboldt-Universität zu Berlin", HU ബെർലിൻ എന്ന ചുരുക്കപ്പേര്) ജർമ്മനിയിലെ ബെർലിനിൽ സ്ഥിതിചെയ്യുന്ന ഏറ്റവും പഴയ സർവകലാശാലകളിൽ ഒന്നാണ്. 1811 ഒക്ടോബർ 15 ന് പ്രഷ്യയിലെ ഫ്രെഡറിക് വില്ല്യം മൂന്നാമൻ, ലിബറൽ പ്രഷ്യൻ വിദ്യാഭ്യാസപരിവർത്തകനും ഭാഷാശാസ്ത്രജ്ഞനുമായ വിൽഹെം വോൺ ഹംബോൾട്ടിൻറെ പ്രേരണയാൽ സ്ഥാപിച്ച സർവ്വകലാശാലയാണ്. ഹംബോൾട്ടിയൻ മാതൃകയിലുള്ള ഉന്നതവിദ്യാഭ്യാസത്തിന് ലോകവ്യാപകമായി അറിയപ്പെടുന്ന സർവ്വകലാശാലയാണ് ഇത്. ഈ വിദ്യാഭ്യാസ സമ്പ്രദായം മറ്റു യൂറോപ്യൻ, പടിഞ്ഞാറൻ സർവകലാശാലകളിൽ ശക്തമായി സ്വാധീനം ചെലുത്തുകയും, സർവ്വകലാശാല "എല്ലാ ആധുനിക സർവകലാശാലകളുടേയം മാതാവ്" എന്നു വിളിക്കപ്പെടുകയും ചെയ്യുന്നു.

ഈ സർവ്വകലാശാല, 41 നോബൽ സമ്മാന ജേതാക്കളുമായി സഹകരിച്ചു പ്രവർത്തിക്കുകയും, യൂറോപ്പിലെ ഏറ്റവും മികച്ച സർവകലാശാലകളിലൊന്നായി കണക്കാക്കപ്പെടുകയും ചെയ്യുന്നു. കൂടാതെ കല, മാനവികത എന്നീ വിഷയങ്ങളിൽ ലോകത്തിലെ ഏറ്റവും അഭിമാനകരമായ സർവ്വകലാശാലകളിലൊന്നാണ് ഹംബോൾട്ട് യൂണിവേഴ്സിറ്റി ഓഫ് ബർലിൻ.


</doc>
<doc id="391590" url="https://ml.wikipedia.org/wiki?curid=391590" title="മെക്സിക്കൻ സൂര്യകാന്തി">
മെക്സിക്കൻ സൂര്യകാന്തി

ചുവന്ന സൂര്യകാന്തി അല്ലെങ്കിൽ മെക്സിക്കൻ സൂര്യകാന്തി (Tithonia rotundifolia) എന്നറിയപ്പെടുന്നു.


</doc>
<doc id="391595" url="https://ml.wikipedia.org/wiki?curid=391595" title="പുഷ്പക്കൃഷി">
പുഷ്പക്കൃഷി

ഫ്ലോറികൾച്ചർ അല്ലെങ്കിൽ പുഷ്പക്കൃഷി പൂന്തോട്ടപരിപാലനത്തിലോ പൂവ്യവസായത്തിലോ പൂച്ചെടികളേയും മരങ്ങളേയും വളർത്തുന്ന പഠനരീതിയാണ്. പൂക്കൃഷിവിദഗ്ധർ സസ്യപരിപാലനത്തിലൂടെ പുതിയ തരം സസ്യങ്ങൾ വികസിപ്പിക്കുന്നു.




</doc>
<doc id="391597" url="https://ml.wikipedia.org/wiki?curid=391597" title="ആശ്രാമം ലിങ്ക് റോഡ്">
ആശ്രാമം ലിങ്ക് റോഡ്

കേരളത്തിൽ കൊല്ലം ജില്ലയിലൂടെ കടന്നുപോകുന്ന പ്രധാനപ്പെട്ട ഒരു നാലുവരി പാതയാണ് ആശ്രാമം ലിങ്ക് റോഡ്. പോളയത്തോടിനു സമീപം കപ്പലണ്ടി മുക്കിൽ നിന്നാരംഭിക്കുന്ന ഈ റോഡ് ആശ്രാമം വഴി കൊല്ലം കെ.എസ്.ആർ.ടി.സി. ബസ് സ്റ്റാൻഡിൽ അവസാനിക്കുന്നു. ഈ റോഡിനെ തോപ്പിൽകടവു വരെ നീട്ടാനുള്ള പദ്ധതി പുരോഗമിക്കുകയാണ്.
കേരളത്തിലെ പ്രധാന തുറമുഖനഗരങ്ങളിൽ ഒന്നാണ് കൊല്ലം. നൂറ്റാണ്ടുകൾക്കു മുമ്പുതന്നെ കൊല്ലം നഗരത്തിലൂടെയുള്ള ഗതാഗതം ആരംഭിച്ചിരുന്നു. തിരുവനന്തപുരം, ആലപ്പുഴ, പത്തനംതിട്ട എന്നീ മൂന്നു ജില്ലകളുമായി അതിർത്തി പങ്കിടുന്ന കൊല്ലം ജില്ലയിലെ ഗതാഗതക്കുരുക്ക് അനുദിനം വർദ്ധിച്ചുകൊണ്ടിരിക്കുന്നു. തിരക്ക് കുറയ്ക്കുന്നതിനായി ബൈപാസ് റോഡുകൾ നിർമ്മിച്ചുവരുന്നു. കൊട്ടിയം, ചിന്നക്കട, അഞ്ചാലുംമൂട് എന്നിവിടങ്ങളിലും ദേശീയപാത 66ന്റെ തട്ടാമല മുതൽ പോളയത്തോട് വരെയുള്ള ഭാഗത്തും ഗതാഗതത്തിരക്ക് രൂക്ഷമാണ്. ഇതിനൊരു പരിഹാരമെന്ന നിലയിലാണ് ആശ്രാമം ലിങ്ക് റോഡ് നിർമ്മിച്ചത്. കൊല്ലം നഗരത്തിലെ തിരക്ക് കുറയ്ക്കുന്നതിൽ ഈ റോഡ് നിർണ്ണായക പങ്ക് വഹിക്കുന്നുണ്ട്. പണ്ട് നിലവിലുണ്ടായിരുന്ന കൊല്ലം വിമാനത്താവളത്തിലേക്ക് എത്തിച്ചേരാനുള്ള മാർഗ്ഗമായിരുന്നതിനാൽ ആശ്രാമം ലിങ്ക് റോഡിനെ 'വിമാനത്താവള റോഡ്' എന്നും വിളിച്ചിരുന്നു.

പനവേൽ - കന്യാകുമാരി ദേശീയപാതയിൽ (എൻ.എച്ച്. 66-ൽ) പോളയത്തോടിനു സമീപം കപ്പലണ്ടി മുക്കിൽ നിന്നാരംഭിച്ച് ദേശീയപാതയിൽ നിന്നുമാറി ലിങ്ക് റോഡിലൂടെ ആശ്രാമം വഴി കൊല്ലം കെ.എസ്.ആർ.ടി.സി. ബസ് സ്റ്റാൻഡിനു സമീപം എത്തുന്ന വിധത്തിലാണ് റോഡ് നിർമ്മിച്ചിക്കുന്നത്. കപ്പലണ്ടിമുക്ക് മുതൽ ആശ്രാമം മുനീശ്വരൻ കോവിൽ വരെയുള്ള 3.48 കിലോമീറ്റർ നീളമുള്ള നാലുവരിപ്പാതയുടെ ഉദ്ഘാടനം 2010 സെപ്റ്റംബർ 14-ന് സഹകരണ മന്ത്രി ജി. സുധാകരൻ നിർവ്വഹിച്ചു. കേരള സുസ്ഥിര നഗരവികസന പദ്ധതിയുടെ ഭാഗമായി കൊല്ലം കോർപ്പറേഷൻ 15.21 കോടി രൂപ മുതൽ മുടക്കിയാണ് റോഡ് നിർമ്മിച്ചത്. ആശ്രാമം മുനീശ്വരൻ കോവിൽ മുതൽ കൊല്ലം കെ.എസ്.ആർ.ടി.സി. ബസ് സ്റ്റാൻഡ് വരെയുള്ള റോഡിന്റെ നിർമ്മാണം വർഷങ്ങൾക്കുമുമ്പേ പൂർത്തിയായിരുന്നു.

കപ്പലണ്ടിമുക്കിൽ നിന്ന് ആരംഭിക്കുന്ന ആശ്രാമം ലിങ്ക് റോഡ് നിലവിൽ കൊല്ലം കെ.എസ്.ആർ.ടി.സി. ബസ് സ്റ്റാൻഡിനും കൊല്ലം ബോട്ടുജെട്ടിക്കും സമീപമെത്തുന്നുണ്ട്. ഈ റോഡിനെ തോപ്പിൽകടവുവരെ ദീർഘിപ്പിക്കാനാണ് ഉദ്ദേശിച്ചിരിക്കുന്നത്. ഇതിന്റെ ആദ്യ ഘട്ടത്തിൽ ബോട്ടുജെട്ടി മുതൽ ഓലയിൽക്കടവ് വരെ റോഡ് ദീർഘിപ്പിക്കും. ഇതിൽ 90 മീറ്റർ നീളവും 11.5 മീറ്റർ വീതിയുമുള്ള ഒരു റോഡും അഷ്ടമുടിക്കായലിനു മുകളിലൂടെ 940 മീറ്റർ നീളത്തിൽ ഒരു മേൽപ്പാലവും ഉൾപ്പെടുന്നു. 2017-ൽ 103 കോടി രൂപയ്ക്ക് കരാർ ഒപ്പിട്ട പദ്ധതി 3 വർഷം കൊണ്ടു പൂർത്തിയാക്കാനാണ് ഉദ്ദേശിക്കുന്നത്. ഇത് പൂർത്തിയാകുന്നതോടെ കെ.എസ്.ആർ.ടി.സി. ബസ് സ്റ്റാൻഡ് കവല, ഇരുമ്പുപാലം എന്നിവ പോലുള്ള തിരക്കേറിയ ഭാഗങ്ങൾ ഒഴിവാക്കി യാത്ര ചെയ്യാനാകും. ബോട്ടുജെട്ടി മുതൽ ഓലയിൽക്കടവ് വരെയുള്ള റോഡിന്റെ നിർമ്മാണം പൂർത്തിയായ ശേഷം അതിനെ തോപ്പിൽക്കടവ് വരെ നീട്ടുന്നതാണ് അടുത്ത ഘട്ടം. ഈ പദ്ധതിയിൽ ഒരു പാലവും റോഡും ഉൾപ്പെടുന്നു. 

കപ്പലണ്ടി മുക്ക് → ചെമ്മാമുക്ക് → കടപ്പാക്കട → ആശ്രാമം → കൊല്ലം കെ.എസ്.ആർ.ടി.സി. ബസ് സ്റ്റാൻഡ് → തേവള്ളി → തോപ്പിൽ കടവ്


</doc>
<doc id="391598" url="https://ml.wikipedia.org/wiki?curid=391598" title="അട്ടിമറി (ചലച്ചിത്രം)">
അട്ടിമറി (ചലച്ചിത്രം)

ശാരംഗപാണി കഥ, തിരക്കഥ രചിച്ചജെ. ശശികുമാർ സംവിധാനം ചെയ്ത് പുഷ്പരാജർ 1981ൽ പുറത്തിറക്കിയ ചലച്ചിത്രമാണ് അട്ടിമറി.നസീർ,ജയഭാരതി,ടി.ജി. രവി,മോഹൻലാൽ,ശ്രീവിദ്യ,ബാലൻ കെ. നായർ തുടങ്ങിയവർ പ്രധാനവേഷ്മെടുത്ത് ഈ ചിത്രത്തിന്റെ സംഗീതം കെ.ജെ. ജോയ് നിർവ്വഹിച്ചു. ഗാനങ്ങൾ പൂവച്ചൽ ഖാദർ, പാപ്പനംകോട് ലക്ഷ്മണൻ എന്നിവർ രചിച്ചു. 

പൂവച്ചൽ ഖാദർ, പാപ്പനംകോട് ലക്ഷ്മണൻ എന്നിവരുടെ വരികൾക്ക് കെ.ജെ. ജോയ്സ്ംഗീതം നൽകിയ ഗാനങ്ങളാണ് ഈ ചിത്രത്തിൽ.


</doc>
<doc id="391600" url="https://ml.wikipedia.org/wiki?curid=391600" title="ക്ലാഷ് ഓഫ് ക്ലാൻസ്">
ക്ലാഷ് ഓഫ് ക്ലാൻസ്

ഒരു മൊബൈൽ വീഡിയോ ഗെയിമാണ് ക്ലാഷ് ഓഫ് ക്ലാൻസ് (English: Clash of Clans). സൂപ്പർസെൽ എന്ന ഫിന്നിഷ് കമ്പനിയാണ് ഈ ഗെയിം പുറത്തിറക്കിയത്. 2012 ഓഗസ്റ്റ് 2 ഐ.ഒ.എസിലും 2013 ഒക്ടോബർ 7ന് ആൻഡ്രോയ്ഡിലും ഈ ഗെയിം ലഭ്യമായിത്തുടങ്ങി.

ഒരു മൾട്ടിപ്ലെയർ ഗെയിമാണിത്. ഹോം വില്ലേജ് എന്ന ഗ്രാമത്തിലാണ് കളി നടക്കുന്നത്. ഈ ഗ്രാമത്തിന്റെ ചീഫാണ് കളിക്കുന്നയാൾ. ഗ്രാമത്തിൽ കെട്ടിടങ്ങൾ പണിഞ്ഞും സ്വന്തമായൊരു സേനയെ പരിശീലിപ്പിച്ച് മറ്റ് ഗ്രാമങ്ങളെ ആക്രമിക്കുകയുമാണ് ഇതിൽ ചെയ്യുന്നത്. ഈ ഗ്രാമത്തിൽ നിന്നും ബോട്ടിൽ കയറി ബിൾഡർ ബേസ് എന്ന മറ്റൊരു ഗ്രാമത്തിലും എത്താം. 

ഇതാണ് പ്രധാനപ്പെട്ട ഗ്രാമം. ഇവിടെ പകൽ സമയമാണ്. ടൗൺഹോളാണ് ഇതിന്റെ കേന്ദ്രം. 

ഹോം വില്ലേജിൽ നിന്നും ബോട്ടിൽ കയറിയാണ് ഇവിടെയെത്തുന്നത്. ഇവിടെ രാത്രി സമയമാണ്. ബിൾഡർഹോളാണ് ഇതിന്റെ കേന്ദ്രം.
ഹേയ് ഡേ പോലുള്ള പ്രശസ്ത മൊബൈൽ ഗെയിമുകൾ പുറത്തിറക്കിയ സൂപ്പർസെൽ എന്ന കമ്പനിയാണ് ക്ലാഷ് ഓഫ് ക്ലാൻസ് പുറത്തിറക്കിയത്. 2012 ഓഗസ്റ്റ് 2 ന് ഐ.ഒ.എസ് ഫോണുകളിൽ ഈ ഗെയിം ലഭ്യമായിത്തുടങ്ങി. 2013 ഒക്ടോബർ 7ന് ആൻഡ്രോയ്ഡിലും ലഭ്യമായിത്തുടങ്ങി. 



</doc>
<doc id="391611" url="https://ml.wikipedia.org/wiki?curid=391611" title="പിയർ ആൻറ് മേരി ക്യൂറി യൂണിവേഴ്സിറ്റി">
പിയർ ആൻറ് മേരി ക്യൂറി യൂണിവേഴ്സിറ്റി

UPMC,  (മുമ്പ് പിയർ ആൻറ് മേരി ക്യൂറി യൂണിവേഴ്സിറ്റി) (), ഫ്രാൻസിലെ പാരീസിൽ സ്ഥിതിചെയ്യുന്ന ഒരു പൊതു ഗവേഷണ സർവ്വകലാശാലയാണ്. ഈ സർവ്വകലാശാല പാരിസ് VI,  എന്ന പേരിലും അറിയപ്പെടുന്നു. ഇത് 1968 മേയ് മാസത്തിലെ വിദ്യാർത്ഥി പ്രതിഷേധത്തെത്തുടർന്ന് ഇല്ലാതായ യൂണിവേഴ്സിറ്റി ഓഫ് പാരീസിലെ (ദ സോർബോൺ), സയൻസ് ഫാക്കൽറ്റി ഏറ്റെടുത്തിരുന്നു. സോർബോൺ യൂണിവേഴ്സിറ്റി ഗ്രൂപ്പിലെ ഒരു അംഗമായ ഈ സർവ്വകലാശാല, 2018 ജനുവരി 1 ന് യൂണിവേഴ്സിറ്റി ഓഫ് പാരീസ് പുന:സൃഷ്ടിക്കലിൻറെ ഭാഗമായി സോർബോൺ സർവകലാശാലയിൽ ലയിക്കും. ഫ്രാൻസിലെ പാരീസിൽ, 5th അറോണ്ടിസ്മെൻറിലെ (ഭരണജില്ല) ലാറ്റിൻ ക്വാർട്ടറിലുള്ള ജുസ്യൂ കാമ്പസിലാണ് ഈ യൂണിവേഴ്സിറ്റി സ്ഥിതി ചെയ്യുന്നു.


</doc>
<doc id="391621" url="https://ml.wikipedia.org/wiki?curid=391621" title="ചെങ്ങന്നൂരാതിപ്പാട്ട്">
ചെങ്ങന്നൂരാതിപ്പാട്ട്

കുട്ടനാടും പരിസരപ്രദേശങ്ങളിലും പ്രചാരത്തിലുള്ള നാടൻ പാട്ടാണ് ചെങ്ങന്നൂരാതിപ്പാട്ട്. കർഷകതൊഴിലാളികൾക്കിടയ്ക്ക് ഇതിന് ഏറെ പ്രചാരമുണ്ട്. സാംബവ വിഭാഗത്തിലെ തൊഴിലാളികളാണ് ഇതു പ്രധാനമായും പാടുന്നത്. മധ്യതിരുവിതാംകൂറിൽ, കോട്ടയം, പത്തനംതിട്ട, ആലപ്പുഴ എന്നീ ജില്ലകളിലാണ് ചെങ്ങന്നൂർ ആതിപ്പാട്ട് പാടിവരുന്നത്. 

മുടിയാട്ടത്തിനും കല്യാണത്തിനും സാംബവർ ഈ പാട്ട് പാടും. ഈ പാട്ടിൽ അനേകം കഥകളും ഉപകഥകളുമുണ്ട്. പല പാഠഭേദങ്ങളം ഈ പാട്ടിന് നിലവിലുണ്ട്. കുന്നവം പെണ്ണിനെയും പാലുവം പെണ്ണിനെയും കൊണ്ടു വന്ന കഥയും പാലുവം കോയിയുമായി അങ്കം നടത്തിയ കഥയുമാണ് ആവേദകർ ആവേശത്തോടെ പാടുന്നത്. ഗുരുനാഥൻ കരിയാപണിക്കന്റെ വാക്കുകൾ മറികടന്ന് പത്തൊൻപതാമത്തെ കളരി കീഴടക്കാനെത്തി ചുരികത്തലയിൽ ജീവൻ നഷ്ടപ്പെട്ട ചെങ്ങന്നൂരാതിയുടെ കഥയാണ് ഈ പാട്ട്. 
വിവിധ ആവേദകർ ഒരേ കഥ പല തരത്തിൽ അവതരിപ്പിക്കാറുണ്ടെങ്കിലും കഥാ സാരം ഒന്നു തന്നെയായിരിക്കും.

സാംബവ (പറയ)ജനതയുടെ വീരനായകനും ആയുധവിദ്യയിൽ സമർത്ഥനുമാണ് ചെങ്ങന്നൂരാതി. ചിലേടങ്ങളിൽ പുലയരും ആതിയെ ആദരിക്കുന്നുണ്ട്. 

ചെങ്ങന്നൂരപ്പനും അമ്മയ്ക്കും ഉണ്ടായ മകനാണ്ആതി. കരിയാപണിക്കൻ എന്ന പുള്ള് കരിയാത്തനാർ എന്ന പരുന്തിന്റെ പിടിയിൽ നിന്നു വീണപ്പോൾ ആതി എടുത്തു രക്ഷിച്ചു. പിന്നീട് ആ പുള്ള് ആതിക്ക് കളരി വിദ്യ ഉപദേശിച്ചു. പതിനെട്ടുകളരികളിൽ ആതിക്കു വിജയമുണ്ടാകുമെന്നും, പത്തൊൻപതാമത്തെ കളരിയിൽ പോകുവാനിടവന്നാൽ മരിക്കുമെന്നും ആ പുള്ള് പ്രസ്താവിച്ചു. പതിനെട്ടു കളരിക്കാരെയും ആതി തോൽപിച്ചു. പത്തൊൻപതാമത്തെ കളരിയിൽ വീരമരണം വരിക്കേണ്ടിവന്നു. ചെങ്ങന്നൂരാതിയുടെ സാഹസിക ജീവിതാനുഭവങ്ങളാണ് ഈ പാട്ടിന്റെ കേന്ദ്ര പ്രമേയം.


</doc>
<doc id="391627" url="https://ml.wikipedia.org/wiki?curid=391627" title="റഷ്യൻ സ്റ്റേറ്റ് ലൈബ്രറി">
റഷ്യൻ സ്റ്റേറ്റ് ലൈബ്രറി

റഷ്യൻ സ്റ്റേറ്റ് ലൈബ്രറി, റഷ്യയിലെ മോസ്കോയിൽ സ്ഥിതിചെയ്യുന്ന റഷ്യയിലെ ദേശീയ ലൈബ്രറിയാണ്. പുസ്തകങ്ങളുടെ ശേഖരം കണക്കാക്കിയാൽ (17.5 ദശലക്ഷം) ഈ ലൈബ്രറി റഷ്യയിലെ ഏറ്റവും വലുതും ലോകത്തിലെ നാലാമത്തെ വലിയ ലൈബ്രറിയുമാണ്.  1925 മുതൽ വി.ഐ. ലെനിൻ സ്റ്റേറ്റ് ലൈബ്രറി ഓഫ് യു.എസ്.എസ്.ആർ. എന്ന പേരിൽ നിലനിന്നിരുന്ന ഈ ലൈബ്രറി, 1992 ൽ റഷ്യൻ സ്റ്റേറ്റ് ലൈബ്രറി എന്നു പുനർനാമകരണം ചെയ്യപ്പെട്ടു.

275 കിലോമീറ്റർ ദൈർഘ്യമുള്ള ഷെൽഫുകളിലായി, 17 ദശലക്ഷം പുസ്തകങ്ങൾ, സീരിയൽ വോള്യങ്ങൾ, 13 ദശലക്ഷം പത്രലേഖനങ്ങൾ, 350,000 സംഗീത, ശബ്ദ റെക്കോർഡുകൾ, 150,000 മാപ്പുകൾ തുടങ്ങിയവ ഉൾപ്പെടെയുള്ള ഏകദേശം 43 ദശലക്ഷം ഇനങ്ങളാണ് ഈ ലൈബ്രറിയിലുള്ളത്.

ലോകത്തിലെ 247 ഭാഷകളിലുള്ള ഇനങ്ങൾ ഇവിടെയുണ്ട്. ആകെയുള്ള ശേഖരത്തിൽ വിദേശ വിഭാഗം, മൊത്തം ശേഖരത്തിന്റെ 29 ശതമാനം പ്രതിനിധീകരിക്കുന്നു.

1922-നും 1991-നും ഇടയിൽ സോവിയറ്റ് യൂണിയനിൽ പ്രസിദ്ധീകരിക്കപ്പെട്ട എല്ലാ പുസ്തകങ്ങളുടേയും ഒരു പകർപ്പ് ലൈബ്രറിയിൽ നിക്ഷേപിക്കുകയുണ്ടായി. ഇന്നും സമാനമായ രീതിയിൽ തുടരുന്ന ഈ സമ്പ്രദായമനുസരിച്ച്, റഷ്യയിൽ പ്രസിദ്ധീകരിക്കപ്പെടുന്ന ഓരോ പ്രസിദ്ധീകരണത്തിന്റെയും "നിർബന്ധിത" പകർപ്പ് കൈവശം വയ്ക്കുന്നതിന് നിയമപ്രകാരം റഷ്യൻ സ്റ്റേറ്റ് ലൈബ്രറിയ്ക്ക് അവകാശമുണ്ട്.

1862 ജൂലൈ 1 ന് മോസ്കോയിലെ ആദ്യ സൗജന്യ പൊതു ലൈബ്രറി, "ദ ലൈബ്രറി ഓഫ് ദി മോസ്കോ പബ്ലിക് മ്യൂസിയം ആൻഡ് റുമിയൻറ്‍സേവ് മ്യൂസിയം" അഥവാ "റുമിയാൻറ്‍സേവ് ലൈബ്രറി" എന്ന പേരിൽ ലൈബ്രറി രൂപീകരിക്കപ്പെട്ടു. ഇത് "ലെനിങ്കാ" എന്ന അപരനാമത്തിലും അറിയപ്പെട്ടു. 


</doc>
<doc id="391630" url="https://ml.wikipedia.org/wiki?curid=391630" title="ന്യൂയോർക്ക് പബ്ലിക് ലൈബ്രറി">
ന്യൂയോർക്ക് പബ്ലിക് ലൈബ്രറി

ന്യൂയോർക്ക് പബ്ലിക് ലൈബ്രറി (NYPL) അമേരിക്കൻ ഐക്യനാടുകളിലെ ന്യൂയോർക്ക് നഗരത്തിൽ സ്ഥിതിചെയ്യുന്ന ഒരു പബ്ലിക്ക് ലൈബ്രറി വ്യവസ്ഥയാണ്. ഏകദേശം 53 ദശലക്ഷം ഇനങ്ങളുള്ള ഈ ലൈബ്രറി, അമേരിക്കൻ ഐക്യനാടുകളിലെ രണ്ടാമത്തെ വലിയ ലൈബ്രറിയും (ലൈബ്രറി ഓഫ് കോൺഗ്രസിനു പിന്നിൽ) ലോകത്തിലെ നാലാമത്തെ വലിയ ലൈബ്രറിയുമാണ്.  ഇത് സ്വകാര്യവും, സർക്കാരിതരവും, സ്വതന്ത്രമായി കൈകാര്യം ചെയ്യപ്പെടുന്നതും, സ്വകാര്യ- പൊതുധന സഹായത്താൽ പ്രവർത്തിക്കുന്നതുമായ ലാഭേച്ഛയില്ലാത്ത ഒരു കോർപ്പറേഷനാണ്. 


</doc>
<doc id="391642" url="https://ml.wikipedia.org/wiki?curid=391642" title="റെസിഡൻസി റോഡ്, കൊല്ലം">
റെസിഡൻസി റോഡ്, കൊല്ലം

കേരളത്തിൽ കൊല്ലം ജില്ലയിലുള്ള ഒരു പ്രധാനപ്പെട്ട റോഡാണ് റെസിഡൻസി റോഡ് (). ചിന്നക്കടയിൽ നിന്നാരംഭിച്ച് ആശ്രാമം ബ്രിട്ടീഷ് റെസിഡൻസിയിൽ അവസാനിക്കുന്ന റോഡിന് 1.6 കിലോമീറ്റർ നീളമുണ്ട്. ബ്രിട്ടീഷ് റെസിഡൻസിയിൽ അവസാനിക്കുന്നതിനാലാണ് ഈ പാതയ്ക്ക് 'റെസിഡൻസി റോഡ്' എന്ന പേരു ലഭിച്ചത്.

കൊല്ലം ആശ്രാമത്ത് സ്ഥിതി ചെയ്യുന്ന ഒരു മാളികയാണ് ബ്രിട്ടീഷ് റെസിഡൻസി. ഇത് ഗവൺമെന്റ് റെസ്റ്റ് ഹൗസ്, റെസിഡൻസി ബംഗ്ലാവ് എന്നീ പേരുകളിലും അറിയപ്പെടുന്നു. തിരുവിതാംകൂറിലെ ആദ്യത്തെ ബ്രിട്ടീഷ് ദിവാനായിരുന്ന കേണൽ മൺറോയ്ക്ക് താമസിക്കുവാൻ 1810 നിർമിച്ചതാണ് ഈ കൊട്ടാരം. കപ്പലണ്ടി മുക്കിനെ ബ്രിട്ടീഷ് റസിഡൻസിയുമായി ബന്ധിപ്പിച്ചിരുന്ന റോഡിനെയാണ് പണ്ട് റസിഡൻസി റോഡെന്നു വിളിച്ചിരുന്നത്. 2010-ൽ കൊല്ലം കോർപ്പറേഷന്റെ നേതൃത്വത്തിൽ ആശ്രാമം ലിങ്ക് റോഡിന്റെ ഉദ്ഘാടനം നടന്നതോടെ കപ്പലണ്ടിമുക്ക് മുതൽ ആശ്രാമം വരെയുള്ള ഭാഗത്തെ ലിങ്ക് റോഡ് എന്നുവിളിക്കുവാൻ തുടങ്ങി. പിന്നീട് ചിന്നക്കട മുതൽ റെസിഡൻസി വരെയുള്ള റോഡ് റെസിഡൻസി റോഡെന്നും അറിയപ്പെടാൻ തുടങ്ങി.

റെസിഡൻസി റോഡിനിരുവശവും ധാരാളം പൊതുമേഖല സ്ഥാപനങ്ങളും സ്വകാര്യമേഖല സ്ഥാപനങ്ങളും സ്ഥിതിചെയ്യുന്നു. അവയാണ്,


</doc>
<doc id="391648" url="https://ml.wikipedia.org/wiki?curid=391648" title="ദേശീയപാത 183എ (ഇന്ത്യ)">
ദേശീയപാത 183എ (ഇന്ത്യ)

കേരളത്തിൽ കൊല്ലം, പത്തനംതിട്ട, ഇടുക്കി എന്നീ ജില്ലകളെ തമ്മിൽ ബന്ധിപ്പിക്കുന്ന ഒരു പ്രധാനപ്പെട്ട പാതയാണ് ദേശീയപാത 183എ അഥവാ എൻ.എച്ച്. 183എ. കൊല്ലം ജില്ലയിലെ ഭരണിക്കാവിൽ തുടങ്ങുന്ന പാത കടമ്പനാട്‌,അടൂർ,പത്തനംതിട്ട,വടശ്ശേരിക്കര , ളാഹ,എരുമേലി വഴി മുണ്ടക്കയത്തെത്തുന്നു
. കൊല്ലം ജില്ലയിലൂടെ കടന്നുപോകുന്ന നാലാമത്തെ ദേശീയപാതയാണിത്.

അടൂർ മുതൽ പത്തനംതിട്ട വരെയുള്ള പാതയിൽ ഗതാഗതത്തിരക്ക് കൂടുതലാണ്. ചരക്കുലോറികളും കണ്ടെയ്നറുകളുമാണ് ഇതിലൂടെ പ്രധാനമായും കടന്നുപോകുന്നത്. ശബരിമല സീസൺ ആകുന്നതോടെ പാതയിലെ തിരക്ക് വർദ്ധിക്കുന്നു.

ഭരണിക്കാവ്‌, കടമ്പനാട്‌, മണക്കാല,അടൂർ,ആനന്ദപ്പള്ളി,കൈപ്പട്ടൂർ, ഓമല്ലൂർ,പത്തനംതിട്ട,വടശ്ശേരിക്കര
പെരുനാട്‌, ളാഹ, ഇലവുങ്കൽ,എരുമേലി,പുലിക്കുന്ന്,മുണ്ടക്കയം




</doc>
<doc id="391649" url="https://ml.wikipedia.org/wiki?curid=391649" title="കളിയല്ല കല്ല്യാണം">
കളിയല്ല കല്ല്യാണം

രെമുക ആർട്സിന്റെ ബാനറിൽ 1968-ൽ ടി.പി. മാധവൻ നായർ നിർമ്മിച്ച് എ.ബി. രാജ് സംവിധാനം ചെയ്ത സിനിമയാണ് കളിയല്ല കല്ല്യാണം (English: ). സത്യൻ, അടൂർ ഭാസി, ബഹദൂർ, ശാരദ, ജയഭാരതി എന്നിവർ പ്രധാന വേഷത്തിലെത്തുന്ന ഈ സിനിമയുടെ സംഗീതം ചെയ്തത് എ.ടി. ഉമ്മറാണ്.




</doc>
<doc id="391654" url="https://ml.wikipedia.org/wiki?curid=391654" title="ജമ്മു കൂട്ടക്കൊല 1947">
ജമ്മു കൂട്ടക്കൊല 1947

ഇന്ത്യാ വിഭജനത്തിനു ശേഷം, 1947 സെപ്തംബർ-നവംബർ കാലഘട്ടത്തിൽ നിരവധി മുസ്ലിം വംശജർ ജമ്മുവിൽ കൊലചെയ്യപ്പെട്ടു. നിരവധി ആളുകൾ പടിഞ്ഞാറൻ പഞ്ചാബിലേക്കു പലായനം ചെയ്തു. ഹിന്ദു, സിഖ് വംശജരാണ് ഈ കലാപം ആസൂത്രണം ചെയ്തത്. ദോഗ്ര രാജാവായിരുന്ന മഹാരാജാ ഹരി സിങ്ങിന്റെ പട്ടാളവും, ഈ കലാപത്തിനു സഹായം നൽകി. രാഷ്ട്രീയ സ്വയം സേവക സംഘപ്രവർത്തകർക്കും ഈ കലാപത്തിൽ പങ്കുണ്ടായിരുന്നു. 

തൊട്ടുപിന്നാലെ, ഇരുപതിനായിരത്തോളം വരുന്ന ഹിന്ദുക്കളെ, പാകിസ്ഥാൻ ഗോത്രവർഗ്ഗക്കാർ മിർപൂരിൽ കൂട്ടക്കൊലക്കിരയാക്കി.
1947 ൽ ബ്രിട്ടൻ അധികാരമൊഴിയുന്നതിനു മുമ്പ്, ഇന്ത്യയിലോ, പാകിസ്ഥാനിലോ ചേരാനോ അതല്ലെങ്കിൽ സ്വതന്ത്രമായി നിലകൊള്ളാനോ നാട്ടു രാജ്യങ്ങൾക്ക് അനുമതി നൽകിയിരുന്നു. ജമ്മുവിലെ മഹാരാജാവായിരുന്ന ഹരി സിങ്, രണ്ടു രാജ്യങ്ങളിലും ചേരാതെ സ്വതന്ത്രമായി നിലകൊള്ളാൻ തീരുമാനമെടുക്കുകയായിരുന്നു. അവിടുത്തെ ഒരു രാഷ്ട്രീയപാർട്ടിയായിരുന്ന മുസ്ലിം കോൺഫറൻസ് ഒഴികെ എല്ലാ രാഷ്ട്രീയപാർട്ടികളും രാജാവിന്റെ തീരുമാനത്തെ പൂർണ്ണമായും പിന്തുണച്ചു. മുസ്ലീം ലീഗുമായി അടുത്ത ബന്ധമുണ്ടായിരുന്ന മുസ്ലിം കോൺഫറൻസ് രാജ്യത്തെ ഏറ്റവും വലിയ രാഷ്ട്രീയ സ്വാധീനമുള്ള ഒരു പാർട്ടി കൂടിയായിരുന്നു. പാകിസ്ഥാനോടൊപ്പം നിൽക്കാനാണ് ഇവർ ആഗ്രഹിച്ചത്.


</doc>
<doc id="391666" url="https://ml.wikipedia.org/wiki?curid=391666" title="അവതാരം (1981 ചലച്ചിത്രം)">
അവതാരം (1981 ചലച്ചിത്രം)

ശ്രീ രാജേഷ് ഫിലിംസിന്റെ ബാനറിൽ 1981-ൽ ആർ.എസ് പ്രഭു നിർമ്മിച്ച് പി. ചന്ദ്രകുമാർ സംവിധാനം ചെയ്ത സിനിമയാണ് അവതാരം (English: ). സുകുമാരൻ, വിൻസെന്റ്, സത്താർ, സീമ, കവിയൂർ പൊന്നമ്മ എന്നിവർ പ്രധാന വേഷത്തിലെത്തുന്ന ഈ സിനിമയുടെ സംഗീതം ചെയ്തത് എ.ടി. ഉമ്മറാണ്. 




</doc>
<doc id="391671" url="https://ml.wikipedia.org/wiki?curid=391671" title="സത്താർ (നടൻ)">
സത്താർ (നടൻ)

എഴുപതുകളിൽ മലയാളചലചിത്ര രംഗത്ത് നിറഞ്ഞു നിന്നിരുന്ന ഒരു ചലച്ചിത്ര നടനാണ് സത്താർ (English: ) സമാനകാലയളവിൽ മലയാളത്തിൽ സജീവമായി ഉണ്ടായിരുന്ന നടി ജയഭാരതിയെയാണ് സത്താർ ആദ്യം വിവാഹം കഴിച്ചത്. പിന്നീട് ഇരുവരും വേർപിരിഞ്ഞു. നടൻ കൃഷ് സത്താർ സത്താറിന്റെയും ജയഭാരതിയുടെയും മകനാണ്.

1975-ൽ എം. കൃഷ്ണൻ നായർ സംവിധാനം ചെയ്ത ഭാര്യയെ ആവശ്യമുണ്ട് എന്ന സിനിമയിലൂടെ തുടക്കംക്കുറിച്ച സത്താർ 1976-ൽ വിൻസെന്റ് മാസ്റ്റർ സംവിധാനം ചെയ്ത അനാവരണം മലയാളം സിനിമയിലൂടെ നായകനായത്.

എറണാകുളം ജില്ലയിലെ കടുങ്ങല്ലൂരിൽ ജന്മിയായിരുന്ന ഖാദർ പിള്ളൈയുടെയും ഫാത്തിമയുടെയും പത്ത് മക്കളിൽ ഒമ്പതാമനായി ജനിച്ചു. കടുങ്ങല്ലൂരിലെ സർക്കാർ സ്‌കൂളിൽ പ്രാഥമിക വിദ്യാഭ്യാസം പൂർത്തിയാക്കിയ സത്താർ, ആലുവയിലെ യൂണിയൻ ക്രിസ്ത്യൻ കോളേജിൽ നിന്നും ചരിത്രത്തിൽ എം.എ ബിരുദം നേടി. 



</doc>
<doc id="391684" url="https://ml.wikipedia.org/wiki?curid=391684" title="ആണ്ടാമുക്കം">
ആണ്ടാമുക്കം

കേരളത്തിൽ കൊല്ലം ജില്ലയിലെ ഡൗൺടൗണിന്റെ ഭാഗമായ പ്രദേശമാണ് ആണ്ടാമുക്കം. കൊല്ലം നഗരത്തിലെ പ്രധാനപ്പെട്ട വാണിജ്യകേന്ദ്രങ്ങളിലൊന്നാണ് ഇവിടം. നഗരത്തിന്റെ വിവിധ ഭാഗങ്ങളിലേക്കു പോകുന്നതിനുള്ള ബസുകൾ ലഭിക്കുന്ന സിറ്റി ബസ് സ്റ്റാൻഡും ഇവിടെയുണ്ട്.

കൊല്ലത്ത് ചിന്നക്കടയിൽ നിന്ന് ബീച്ചിലേക്ക് പോകുന്ന റോഡിനു സമീപമാണ് ആണ്ടാമുക്കം സ്ഥിതിചെയ്യുന്നത്. അവശ്യവസ്തുക്കൾ ലഭിക്കുന്ന ധാരാളം വ്യാപാരകേന്ദ്രങ്ങൾ ഇവിടെയുണ്ട്. നഗരത്തിലെ പ്രധാനപ്പെട്ട മാധ്യമസ്ഥാപനങ്ങളുടെ കാര്യാലയങ്ങൾ ഇവിടെ പ്രവർത്തിക്കുന്നു. ആണ്ടാമുക്കത്തിലെ കോർപ്പറേഷൻ കെട്ടിടത്തിലാണ് കേരളാ പബ്ലിക് സർവീസ് കമ്മീഷന്റെ (പി.എസ്.സി.) ജില്ലാ ഓഫീസ് പ്രവർത്തിക്കുന്നത്. ഇതേ കെട്ടിടത്തിൽ തന്നെയാണ് കമ്മീഷന്റെ മൂന്ന് മേഖലാ ഓഫീസുകളിലൊന്നും സ്ഥിതിചെയ്യുന്നത്. എറണാകുളത്തും കോഴിക്കോടുമാണ് പി.എസ്.സി.യുടെ മറ്റു മേഖലാ ഓഫീസുകളുള്ളത്. കൊല്ലത്തെ പ്രധാന വ്യാപാരകേന്ദ്രങ്ങളിലൊന്നായതിനാൽ തന്നെ ആണ്ടാമുക്കത്ത് ധാരാളം പരസ്യനിർമ്മാതാക്കളും ഏജന്റുമാരും പ്രവർത്തിച്ചുവരുന്നു.



</doc>
<doc id="391686" url="https://ml.wikipedia.org/wiki?curid=391686" title="ബ്രിട്ടീഷ് ലൈബ്രറി">
ബ്രിട്ടീഷ് ലൈബ്രറി

ബ്രിട്ടീഷ് ലൈബ്രറി, യു.കെ.യിലെ ദേശീയ ലൈബ്രറിയും പട്ടികയിൽപ്പെടുത്തിയിട്ടുള്ള  ഇനങ്ങളുടെ എണ്ണമനുസരിച്ച്, ലോകത്തിലെ ഏറ്റവും വലിയ ലൈബ്രറിയുമാണ്.  പല രാജ്യങ്ങളിൽ നിന്നുമായി ഏകദേശം 150 ദശലക്ഷത്തിലധികം  പുസ്തകങ്ങളും മറ്റ് ഇനങ്ങളും ഇവിടെയുണ്ട്. നിയമപരമായ ഒരു നിക്ഷേപ ലൈബ്രറി എന്ന നിലയിൽ, യു.കെ.യിലും അയർലണ്ടിലും ഉൽപ്പാദിപ്പിക്കപ്പെടുന്ന എല്ലാ പുസ്തകങ്ങളുടേയും ഓരോ കോപ്പികൾ ബ്രിട്ടീഷ് ലൈബ്രറി സ്വീകരിക്കുന്നതു കൂടാതെ ബ്രിട്ടനിൽ വിതരണം ചെയ്യുന്ന വിദേശ ടൈറ്റുകളുടെ ഒരു വലിയ ഭാഗവും ഇവിടെയെത്തുന്നു.

1972 ലെ ബ്രിട്ടീഷ് ലൈബ്രറി ആക്ട് അനുസരിച്ച്, 1973 ജൂലൈ 1 നാണ് ബ്രിട്ടീഷ് ലൈബ്രറി രൂപീകരിക്കപ്പെട്ടത്. ഇതിനു മുൻപ് ബ്രിട്ടീഷ് മ്യൂസിയത്തിന്റെ ഭാഗമായിരുന്ന ഈ ലൈബ്രറിയ്ക്ക്, അവിടെയുള്ള വൻ പുസ്തകശേഖരം കൈമാറ്റം ചെയ്യപ്പെടുകയും അതോടൊപ്പം നാഷണൽ സെൻട്രൽ ലൈബ്രറി, ദ നാഷണൽ ലെൻഡിങ്ങ് ലൈബ്രറി ഫോർ സയൻസ് ആൻഡ് ടെക്നോളജി, ബ്രിട്ടീഷ് നാഷണൽ ബൈബ്ലിയോഗ്രഫി തുടങ്ങിയ പ്രവർത്തനം നിറുത്തിയ ചെറിയ സംഘടനകളുടെ പുസ്തക ശേഖരങ്ങൾ പുതിയ ലൈബ്രറി ഏറ്റെടുക്കുകയും ചെയ്തു.  


</doc>
<doc id="391700" url="https://ml.wikipedia.org/wiki?curid=391700" title="ആണ്ടാമുക്കം സിറ്റി ബസ് സ്റ്റാൻഡ്">
ആണ്ടാമുക്കം സിറ്റി ബസ് സ്റ്റാൻഡ്

കൊല്ലം നഗരത്തിലുള്ള രണ്ട് പ്രധാനപ്പെട്ട ബസ് സ്റ്റാൻഡുകളിലൊന്നാണ് ആണ്ടാമുക്കം സിറ്റി ബസ് സ്റ്റാൻഡ് (). കൊല്ലം ഡൗൺടൗൺ ഭാഗത്തുള്ള ആണ്ടാമുക്കത്ത് സ്ഥിതിചെയ്യുന്ന ഈ ബസ് സ്റ്റാൻഡിനെ ആണ്ടാമുക്കം പ്രൈവറ്റ് ബസ് സ്റ്റാൻഡ് എന്നും വിളിക്കാറുണ്ട്. ചിന്നക്കടയിൽ നിന്നാരംഭിച്ച് നഗരത്തിന്റെ വിവിധ ഭാഗങ്ങളിലേക്കു പോകുന്ന സ്വകാര്യ ബസ്സുകൾക്കും കെ.എസ്.ആർ.ടി.സി. ബസ്സുകൾക്കും വേണ്ടിയാണ് ഈ സ്റ്റാൻഡ് നിർമ്മിച്ചിരിക്കുന്നത്. കൊട്ടിയം, മയ്യനാട്, ഇളംപള്ളൂർ, ശക്തികുളങ്ങര, ചവറ, തോപ്പിൽ കടവ്, പ്രാക്കുളം, കടവൂർ, പെരുമൺ എന്നീ സ്ഥലങ്ങളിലേക്കുള്ള ബസ്സുകളാണ് ആണ്ടാമുക്കം സ്റ്റാൻഡിൽ നിന്നു സർവീസ് നടത്തുന്നത്.

2006 വരെ ചിന്നക്കടയിലാണ് കൊല്ലം സിറ്റി ബസ് സ്റ്റാൻഡ് പ്രവർത്തിച്ചിരുന്നത്. കൊല്ലം കോർപ്പറേഷൻ ചിന്നക്കടയിൽ ഒരു അടിപ്പാത നിർമ്മിക്കുവാൻ തീരുമാനിച്ചതിനെത്തുടർന്ന് 2008-ൽ ജില്ലാ ഗതാഗത ഉപദേശക സമിതിയുടെ നിർദ്ദേശപ്രകാരം ബസ് സ്റ്റാൻഡ് ആണ്ടാമുക്കത്തേക്ക് മാറ്റുകയായിരുന്നു.

ആണ്ടാമുക്കം ബസ് സ്റ്റാൻഡിനു സമീപമുള്ള സ്ഥാപനങ്ങളാണ്,



</doc>
<doc id="391714" url="https://ml.wikipedia.org/wiki?curid=391714" title="പാളത്തൊപ്പി">
പാളത്തൊപ്പി

കവുങ്ങിൻ‍‍‍‍ പാളകൊണ്ട് നിർമ്മിക്കുന്ന തൊപ്പിയാണ് പാളത്തൊപ്പി. കട്ടികൂടിയ ഇത്തരം തൊപ്പികൾ തലയ്ക്ക് നല്ല സംരക്ഷണം നല്കുന്നു. 
ഉണങ്ങിയ പാള വെള്ളത്തിലിട്ട് കുതിർത്തശേഷം തൊപ്പിയുടെ ആകൃതിയിൽ വളച്ചെടുക്കുന്നു. ഇതിനെ പനനാരുപയോഗിച്ച് തുന്നിച്ചേർത്ത് ബലപ്പെടുത്തുന്നു. തൊപ്പിയുടെ മുൻവശത്തും വശങ്ങളിലും അലങ്കാരത്തുന്നലിട്ട് ആകർഷകമാക്കാറുണ്ട്.


</doc>
<doc id="391737" url="https://ml.wikipedia.org/wiki?curid=391737" title="കെ.എസ്.ആർ.ടി.സി. ബസ് സ്റ്റേഷൻ, കൊല്ലം">
കെ.എസ്.ആർ.ടി.സി. ബസ് സ്റ്റേഷൻ, കൊല്ലം

കൊല്ലം ജില്ലയിൽ കേരള സ്റ്റേറ്റ് റോഡ് ട്രാൻസ്പോർട്ട് കോർപ്പറേഷനു കീഴിലുള്ള ഒരു പ്രധാനപ്പെട്ട ബസ് സ്റ്റേഷനാണ് കൊല്ലം കെ.എസ്.ആർ.ടി.സി. ബസ് സ്റ്റേഷൻ അഥവാ കൊല്ലം കെ.എസ്.ആർ.ടി.സി. ബസ് സ്റ്റാൻഡ്. കെ.എസ്.ആർ.ടി.സി. ബസ്സുകൾ വന്നുചേരുന്നതിനും നിർത്തിയിടുന്നതിനും യാത്ര പുറപ്പെടുന്നതിനും വേണ്ടി സജ്ജീകരിച്ചിരിക്കുന്ന ഈ ബസ് സ്റ്റേഷന് KLM എന്ന കോഡാണ് നൽകിയിരിക്കുന്നത്. കൊല്ലം താലൂക്ക് കച്ചേരിയിൽ സംസ്ഥാന ജലഗതാഗത വകുപ്പിന്റെ ടെർമിനലിനു സമീപം അഷ്ടമുടിക്കായലിന്റെ തീരത്താണ് ബസ് സ്റ്റേഷൻ സ്ഥിതിചെയ്യുന്നത്. ഇവിടെ നിന്ന് നഗരത്തിന്റെ വിവിധ ഭാഗങ്ങളിലേക്കും മറ്റു ജില്ലകളിലേക്കും അയൽ സംസ്ഥാനങ്ങളിലേക്കും ബസിൽ യാത്ര ചെയ്യാൻ സാധിക്കും.

കേരള സ്റ്റേറ്റ് റോഡ് ട്രാൻസ്പോർട്ട് കോർപ്പറേഷന്റെ പ്രധാനപ്പെട്ട ഡിപ്പോകളിലൊന്നാണ് കൊല്ലത്തേത്. ഭൂമിശാസ്ത്രപരമായ പ്രത്യേകതകൾ കൊണ്ട് എൻ.എച്ച്. 66, എൻ.എച്ച്. 183, എൻ.എച്ച്. 744 എന്നീ ദേശീയപാതകളിലൂടെ ബസ് സർവീസ് നടത്താൻ ഈ സ്റ്റേഷനു കഴിയുന്നു. ഇവിടെ നിന്ന് തൂത്തുക്കുടി, മധുര, തിരുനെൽവേലി, തെങ്കാശി എന്നീ സ്ഥലങ്ങളിലേക്കും ബസ്സുകൾ പുറപ്പെടുന്നുണ്ട്. എ.സി. വോൾവോ, എ.സി. ഗരുഡ, സൂപ്പർ ഡീലക്സ്, സൂപ്പർ എക്സ്പ്രസ്, സൂപ്പർ ഫാസ്റ്റ്, ലിമിറ്റഡ് സ്റ്റോപ്പ്, ഫാസ്റ്റ് പാസഞ്ചർ, ഓർഡിനറി എന്നിങ്ങനെ കെ.എസ്.ആർ.ടി.സി.യുടെ വിവിധ ബസ് സർവീസുകൾ ഇവിടെ ലഭ്യമാണ്. കൊല്ലം ബസ് സ്റ്റേഷനിൽ നിന്ന് മികച്ച വരുമാനമാണ് കെ.എസ്.ആർ.ടി.സി.ക്ക് ലഭിക്കുന്നത്.

ടിക്കറ്റ് ബുക്കിംഗ് സംവിധാനം പരിഷ്കരിക്കുന്നതിനും സേവനങ്ങൾ പൂർണ്ണമായും ഓൺലൈനാക്കുന്നതിനുമുള്ള നടപടികൾ പുരോഗമിക്കുന്നു. ആണ്ടാമുക്കം സിറ്റി ബസ് സ്റ്റാൻഡിൽ ഒരു പ്രവർത്തനകേന്ദ്രം തുടങ്ങാനും പദ്ധതിയുണ്ട്.

 

</doc>
<doc id="391740" url="https://ml.wikipedia.org/wiki?curid=391740" title="ഭസ്മക്കൊട്ട">
ഭസ്മക്കൊട്ട

ചില കേരളീയഭവനങ്ങളിൽ ഉപയോഗിച്ചുവരുന്ന ഒരുതരം പാത്രമാണ് ഭസ്മക്കൊട്ട. അനുഷ്ഠാനപരമായി ശരീരത്തിൽ പൂശുന്നതിനുള്ള ഭസ്മം ശേഖരിച്ചുവെക്കുന്നതിനാണ് ഇതുപയോഗിക്കുന്നത്. 
മരം കൊണ്ടാണ് സാധാരണയായി ഭസ്മക്കൊട്ട നിർമ്മിക്കുന്നത്. എന്നാൽ, ഓടുകൊണ്ടുള്ളതും അപൂർവ്വമായി കണ്ടുവരുന്നുണ്ട്.

പല വലിപ്പത്തിലും ആകൃതിയിലുമുള്ള ഭസ്മക്കൊട്ടകളുണ്ട്. വൃത്താകൃതിയിലും ചതുരാകൃതിയിലുമുള്ളവയും മനോഹരമായ കൊത്തുപണികളോടു കൂടിയവയും ഉണ്ട്.

പൂജാമുറിയോട് ചേർന്നോ കുളിപ്പുരയോടനുബന്ധിച്ചോ ആണ് ഭസ്മക്കൊട്ട തൂക്കിയിടുന്നത്. ചാണകവരടി കത്തിച്ചുണ്ടാക്കുന്ന ഭസ്മമാണ് ഇതിൽ നിറയ്ക്കുന്നത്. 

ഭസ്മം


</doc>
<doc id="391750" url="https://ml.wikipedia.org/wiki?curid=391750" title="രഞ്ജിത്ത് മട്ടാഞ്ചേരി">
രഞ്ജിത്ത് മട്ടാഞ്ചേരി

മലയാള ചലച്ചിത്ര രംഗത്ത് 1991 മുതൽ 2001 വരെ സജീവമായി ഉണ്ടായിരുന്ന ഗാന രചയിതാവ് ആണ് രഞ്ജിത്ത് മട്ടാഞ്ചേരി.    ആദ്യകാലങ്ങളിൽ കെ.സി. രഞ്ജിത്ത് എന്ന പേരിലാണ് എഴുതിയിരുന്നത്. കേരള ടൈംസിലെ കെ.കെ. മേനോൻ ഇടപ്പള്ളി ആണ് രഞ്ജിത്ത് മട്ടാഞ്ചേരി എന്ൻ നാമകരണം ചെയ്തത്. പ്രശസ്ത സംഗീത സംവിധായകൻ രവീന്ദ്രനെ കുറിച്ചുള്ള ആദ്യ റിപ്പോർട്ട് കേരള ടൈംസ് പത്രത്തിലൂടെ എഴുതിയത് ഇദ്ദേഹമാണ്. 1982ൽ ആയിരുന്നു അത്. 1991ൽ ആണ് ഗാനരചനാരംഗത്ത് അരങ്ങേറ്റം കുറിക്കുന്നത്. ഇരിക്കൂ എം.ഡി. അകത്തുണ്ട് എന്ന ചിത്രത്തിലെ ബി.എ. പഠിച്ചു വീട്ടിലിരിക്കും എന്ന ഗാനമാണ് ആദ്യം എഴുതിയ ഗാനം. ആ ഗാനത്തിന് ശ്യാം ആണ് ഈണം നൽകിയത്. സുന്ദരി നീയും സുന്ദരി ഞാനും എന്ന ചിത്രത്തിലെ ആരോമൽ പൂവേ എന്ന ഗാനം 1995ലെ സൂപ്പർ ഹിറ്റുകളിൽ ഒന്നായിരുന്നു. കണ്ണൂർ രാജൻറെ സംഗീത സംവിധാനത്തിലുള്ള കൊക്കരക്കോ എന്ന ചിത്രത്തിലാണ് ആദ്യമായി ഈണത്തിനനുസരിച്ചു പാട്ടെഴുതുന്നത്. 2000 മുതൽ 2005വരെ കേരള കൗമുദിയിൽ ആയിരുന്നു. ഇപ്പോൾ രാഷ്ട്രദീപിക സിനിമയിൽ ചലച്ചിത്രഗാന സംബന്ധിയായ പംക്തികൾ എഴുതുന്നു. ഇപ്പോഴും ഭക്തിഗാന രംഗത്ത് ഇദ്ദേഹം സജീവമാണ്. പടനായകൻ, കിണ്ണം കട്ട കള്ളൻ, മേരാ നാം ജോക്കർ, ഒന്നാം വട്ടം കണ്ടപ്പോൾ, ഭാര്യവീട്ടിൽ പരമസുഖം, മഞ്ഞുകാലപക്ഷി, ഇന്നെനിക്കു പൊട്ടുകുത്താൻ തുടങ്ങിയവയാണ് ഇദ്ദേഹം ഗാനരചന നിർവഹിച്ച മറ്റു ചിത്രങ്ങൾ. 

</doc>
<doc id="391751" url="https://ml.wikipedia.org/wiki?curid=391751" title="നിരന്തരവും സമഗ്രവുമായ മൂല്യനിർണ്ണയം">
നിരന്തരവും സമഗ്രവുമായ മൂല്യനിർണ്ണയം

നിരന്തരവും സമഗ്രവുമായ മൂല്യനിർണ്ണയം ഇന്ത്യയിലെ വിദ്യാഭ്യാസത്തിനുള്ള അവകാശത്തിനുവേണ്ടി രൂപീകരിച്ച മൂല്യനിർണ്ണയ രീതിയാണ്. കുട്ടിയെ വിലയിരുത്തുന്നതിനുള്ള ഈ കാഴ്ച്ചപ്പാട്, അല്ലെങ്കിൽ സമീപനം ഇന്ത്യയിലെ കേരളം ഉൾപ്പെടെയുള്ള വിവിധ സംസ്ഥാനങ്ങളും കേന്ദ്രീയ സെക്കണ്ടറി വിദ്യാഭ്യാസത്തിനുള്ള ബോഡും 6 മുതൽ 10 വരെ ക്ലാസുകളിലുള്ള കുട്ടികൾക്കായി തുടങ്ങി. ചില സ്കൂളുകളിൽ 11, 12 ക്ലാസുകളിലും ഇതു തുടങ്ങിയിട്ടുണ്ട്. ചെറു പ്രായത്തിൽത്തന്നെ വലിയ ക്ലാസുകളിൽ എത്തുമ്പോൾ വരുന്ന പരീക്ഷകൾക്കുള്ള പരിശീലനം ലഭിക്കുന്നു. 
ഈ സംവിധാനത്തിന്റെ ഭാഗമായി വിദ്യാർത്ഥികളുടെ കഴിവ് നിരന്തരമായ പാഠ്യ-പാഠ്യേതര പ്രവർത്തനങ്ങളുടെ വിലയിരുത്തൽ നടത്തുന്നു. ഇവിടെ മാർക്സ് നൽകുന്നതിനു പകരം ഗ്രേഡ് ആണു നൽകുക. ഇതിന്റെ ലക്ഷ്യം, പഠിതാവിന്റെ പഠനഭാരം ലഘൂകരിക്കുന്നു. ഇതിനായി വർഷാവസാനമോ ടേമനുസരിച്ചോ നടത്തുന്ന ഏതാനും പരീക്ഷകൾക്കുപകരം, നിരന്ത്രമായി കുട്ടിയെ മൂല്യനിർണ്ണയം നടത്തുന്നു. ഇതുവഴി, കുട്ടിക്കു പഠനഭാരം കുറയ്ക്കാനാവുന്നു. കുട്ടിയുടെ വൈവിധ്യമാർന്ന കഴിവുകളെ അളക്കാൻ ഇതുവഴി സാധിക്കുന്നു. പരീക്ഷ കേവലം ഓർമ്മ പരിശോധന മാത്രമാകാതെ കുട്ടിയുടെ യഥാർത്ഥ കഴിവുകൾ കണ്ടെത്താനും അവന്റെ സർവ്വതോന്മുഖമായ കഴിവുകളെ തിരിച്ചറിഞ്ഞ് പ്രോത്സാഹനം നൽകാനും കഴിയുന്നു. കുട്ടിയുടെ പ്രവർത്തന മികവ്, ചെയ്യാനുള്ള കഴിവ്, പുതുമ, നൈരന്തര്യം, ടീംവർക്ക്, പൊതുവായ പ്രഭാഷണമികവ്, സ്വഭാവം, ധാർമികത/നൈതികത് തുടങ്ങിയവ അടിസ്ഥാനമാക്കി ഗ്രേഡ് നൽകുന്നു. അവസാനം ഈ ഗ്രേഡുകളുടെ ആകെയുള്ള ഓവറോൾ ഗ്രേഡ് നൽകി മൂല്യനിർണ്ണയം പൂർത്തിയാക്കുന്നു. പഠനത്തിൽ പിന്നാക്കമായ കുട്റ്റിക്കു മറ്റു മേഖലകളായ കല, ഹുമാനിറ്റീസ്, കായികപ്രവർത്തനം, സംഗീതം, അത്ലിറ്റിക്സ് തുടങ്ങിയവയിലുള്ള അഭിരുചിയുണ്ടാവും അതു കൃത്യമായി കണ്ടെത്തി ആ കുട്ടിയെ അയാളുടെ ഇഷ്ട മേഖലയിലേയ്ക്കു തിരിച്ചുവിടാൻ ഈ മൂല്യനിർണ്ണയരീതി സഹായകമാണ്. ഇതുകൂടാതെ അറിവിനായി കാംഷിക്കുന്നതോ അതിസമർത്ഥരായതോ ആയ കുട്ടികളെ കണ്ടെത്താനും ഈ രീതി ഉപയുക്തമാണ്. 

ഇതിനുപുറമേ, പ്രോജക്റ്റ്, അസൈൻമെന്റുകൾ, മോഡലുകൾ, ചാർട്ടുകൾ, ഗ്രൂപ്പ് പ്രവർത്തനങ്ങൾ, വർക്ക് ഷീറ്റുകൾ, സർവ്വേകൾ, സെമിനാറുകൾ, തുടങ്ങിയവയ്ക്കും നല്ല സാദ്ധ്യത ഈ മൂല്യനിർണ്ണയത്തിൽ ഉണ്ട്. അദ്ധ്യാപിക/അദ്ധ്യാപകനു വളരെ വലിയ റോളാണുള്ളത്. പരിഹാരബോധനപ്രക്രിയയ്ക്കു സഹായകമായി അദ്ധ്യാപകൻ നിൽക്കണം. ടേം അടിസ്ഥാനത്തിലുള്ളവയും നിരന്ത്രമായവയുമായ മൂല്യനിർണ്ണയൊപാധികൾ അദ്ധ്യാപകൻ കണ്ടെത്തുകയും അവ നടപ്പിലാക്കി രേഖപ്പെടുത്തി സൂക്ഷിക്കുകയും വേണം. 



</doc>
<doc id="391753" url="https://ml.wikipedia.org/wiki?curid=391753" title="ചൈനയിലെ വിദ്യാഭ്യാസം">
ചൈനയിലെ വിദ്യാഭ്യാസം

ചൈനയിലെ വിദ്യാഭ്യാസം രാഷ്ട്രത്തിന്റെ പൂർണ്ണ നിയന്ത്രണത്തിലാണ്. ചൈനയിലെ വിദ്യാഭ്യാസ മന്ത്രാലയമാണ് വിദ്യാഭ്യാസം നടത്തുന്നത്. എല്ലാ പൗരന്മാരും നിർബന്ധിതമായി 9 വർഷം സ്കൂളിൽ പോകേണ്ടതുണ്ട്. സർക്കാർ നിയന്ത്രണത്തിലുള്ള പൊതുമേഖലായിലാണ് സ്കൂളുകൾ. 9 വർഷ നിർബന്ധിതവിദ്യാഭ്യാസം എന്നാണീ രീതി അറിയപ്പെടുന്നത്. 

ഈ 9 വർഷ നിർബന്ധിതവിദ്യാഭ്യാസത്തിൽ 6 വർഷം പ്രാഥമികവിദ്യാഭ്യാസമുണ്ട്. ഇതു തുടങ്ങുന്നത്, 6 അല്ലെങ്കിൽ 7 വയസിലാണ്. 12 മുതൽ 15 വയസുവരെ ജൂണിയർ സെക്കണ്ടറി വിദ്യാഭ്യാസ കാലഘട്ടമാണ്. ജൂണിയർ മിഡിൽ സ്കൂലിനു ശേഷം 3 വർഷം സീനിയർ മിഡിൽ സ്കൂൾ വിദ്യാഭ്യാസം നൽകുന്നു. ഇതോടെ സെക്കണ്ടറി വിദ്യാഭ്യാസം പൂർണ്ണമാകുന്നു. 


</doc>
<doc id="391755" url="https://ml.wikipedia.org/wiki?curid=391755" title="അയർലന്റിലെ വിദ്യാഭ്യാസം">
അയർലന്റിലെ വിദ്യാഭ്യാസം

അയർലന്റിലെ വിദ്യാഭ്യാസത്തിനു മൂന്നു തലങ്ങളുണ്ട്: പ്രാഥമിക, സെക്കന്ററി, ഉന്നതവിദ്യാഭ്യാസം. സർവ്വകലാശാലകളിൽ സ്റ്റുഡന്റ് സർവ്വീസ് ഫീസ് ഈടാക്കിവരുന്നു. 2015ൽ അത് €3,000 വരെ ആണ്, ഇത് രജിസ്ട്രേഷനും പരീക്ഷാഫീസിനും ഇൻഷുറൻസുനും രജിസ്ട്രേഷനുള്ള ചിലവിനുമായി കണക്കാക്കിയിരിക്കുന്നു.

അയർലന്റിലെ വിദ്യാഭ്യാസത്തിനും നൈപുണ്യത്തിനുമുള്ള മന്ത്രാലയമാണ് നയം നിശ്ചയിക്കുന്നതും വിദ്യാഭ്യാസകാര്യങ്ങൾ നോക്കുന്നതും നിയന്ത്രിക്കുന്നതും. റിച്ചാഡ് ബ്രൂട്ടൺ ആണിപ്പോഴത്തെ വിദ്യാഭ്യാസമന്ത്രി.



</doc>
<doc id="391757" url="https://ml.wikipedia.org/wiki?curid=391757" title="ഐസ്‌ലാന്റിലെ വിദ്യാഭ്യാസം">
ഐസ്‌ലാന്റിലെ വിദ്യാഭ്യാസം

ഐസ്‌ലാന്റിലെ വിദ്യാഭ്യാസത്തിനു 4 തലങ്ങളുണ്ട്. പ്ലേസ്കൂൾ, നിർബന്ധിതം, അപ്പർ സെക്കണ്ടറി, ഉന്നതം. മറ്റു നോർദിക്ക് രാജ്യങ്ങളുടേതുപോലെയാണിവിടുത്തെ വിദ്യാഭ്യാസവും. 6 വയസുമുതൽ 16 വയസുവരെ വിദ്യാഭ്യാസം നിർബന്ധിതമാണ്. മിക്ക വിദ്യാഭ്യാസസ്ഥാപനങ്ങളും പൊതുമേഖലയിൽതന്നെയാണ്. വളരെക്കുറച്ചു സ്വകാര്യ സ്ഥാപനങ്ങളെയുള്ളു. ജിമ്നേഷ്യം സംബ്രദായം നിലനിൽക്കുന്ന രാജ്യമാണിത്. 



</doc>
<doc id="391759" url="https://ml.wikipedia.org/wiki?curid=391759" title="ലെസോത്തൊയിലെ വിദ്യാഭ്യാസം">
ലെസോത്തൊയിലെ വിദ്യാഭ്യാസം

ലെസോത്തോയിലെ വിദ്യാഭ്യാസം അനേകം പരിഷ്കരണങ്ങൾക്കു വിധേയമായിട്ടുണ്ട്. ഇപ്പോൾ പ്രാഥമികവിദ്യാഭ്യാസം നിർബന്ധിതവും സൗജന്യവും സാർവത്രികവും ആയി ഭരണഘടന അനുശാസിക്കുന്നു. 

ലെസോത്തൊ ലൊകത്തെ മറ്റേതൊരു രാജ്യത്തേക്കാളും കൂടുതൽ ശതമാനം ജി ഡി പിയാണ് ചിലവിടുന്നത്. 13% വരുമിത്. ശരാശരി ഒരു കുട്ടിക്ക് 10 വർഷം വിദ്യാഭ്യാസത്തിനായി ചിലവൊഴിക്കാനാവും. 6 മുതൽ 13 വയസുവരെമാത്രമാണ് വിദ്യാഭ്യാസം നിർബന്ധിതമായിരിക്കുന്നത്. സെക്കണ്ടറി വിദ്യാഭ്യാസം നിർബന്ധിതമല്ല. 2005ൽ 24.0% ആണ് 13- to 17-വയസ്സുള്ളവർ വിദ്യാഭ്യാസം നേടിയത്. ആൺകുട്ടികളേക്കാൾ പെൺകുട്ടികളാണ് സ്കൂളിൽ പോകുന്നത്. 15.6% കുറവ് ആൺകുട്റ്റികളേ എൺകുട്റ്റികളെ അപേക്ഷിച്ച് സ്കൂലിൽ പോകുന്നുള്ളു.


</doc>
<doc id="391762" url="https://ml.wikipedia.org/wiki?curid=391762" title="ഗ്ലുജിയ സാർഡിനെല്ലെൻസിസ്‌">
ഗ്ലുജിയ സാർഡിനെല്ലെൻസിസ്‌

മീനുകളെ ബാധിക്കുന്ന പരാദ ജീവികളുടെ ഗ്ലുജിയ കുടുംബത്തിൽ പെട്ട ഒരു പരാദമാണ് ഗ്ലുജിയ സാർഡിനെല്ലെൻസിസ്‌. ടുണീഷ്യൻ തീരത്തു നിന്നും പിടിച്ച മത്തികളിൽ ആണ് ഇവ ആദ്യം കണ്ടെത്തിയത്. മത്തിയുടെ കുടലുകളിൽ കാണുന്ന പിലോറിക് സീകം എന്ന വിടവുകളിൽ ആണ് ഇവ കണ്ടു വരുന്നത്. 


</doc>
<doc id="391773" url="https://ml.wikipedia.org/wiki?curid=391773" title="ക്വാർക് മാറ്റർ">
ക്വാർക് മാറ്റർ

ദ്രവ്യത്തിന്റെ ഏഴാമത്തെ അവസ്ഥയാണിത്. മഹാവിസ്ഫോടനത്തിൻറെ ആദ്യനിമിഷങ്ങളിലുണ്ടായ ദ്രവ്യരൂപമാണ് ക്വാർക്ക്-ഗ്ലുവോൺ പ്ലാസ്മ (QGP). ആറ്റങ്ങളോ തൻമാത്രകളോ രൂപപ്പെടാൻ കഴിയാത്ത വിധത്തിലുള്ള ഉയർന്ന താപനിലയിലാണ് ഈ ദ്രവ്യം നിലനിൽക്കുന്നത്. ശക്തന്യൂക്ലിയർ ബലവാഹികളായ ഗ്ലുവോണുകളുടെ കടലിൽ ക്വാർക്കുകൾ സ്വതന്ത്രമായി സഞ്ചരിക്കുന്ന അവസ്ഥയാണിത്. 

2000-ൽ സേണിലെ ശാസ്ത്രജ്ഞരാണ് കണികാ പരീക്ഷണശാലയിൽ വച്ച് ക്വാർക്ക് -ഗ്ലുവോൺ പ്ലാസ്മ എന്ന ദ്രവ്യാവസ്ഥയുടെ തെളിവുകൾ കണ്ടെത്തിയത്. ലാർജ് ഹാഡ്രോൺ കൊളൈഡറിലെ ആറു പരീക്ഷണങ്ങളിലൊന്നായ ALICEൽ (A Large Lon Collider Experiement)നടന്ന പരീക്ഷണത്തിലാണ് മഹാവിസ്ഫോടനത്തിനു ശേഷം ഏതാനും നിമിഷങ്ങൾക്കകം ഉണ്ടായിരുന്നതായി കരുതപ്പെടുന്ന ക്വാർക്ക് - ഗ്ലുവോൺ പ്ലാസ്മ എന്ന ദ്രവ്യാവസ്ഥ സൃഷ്ടിച്ചത്.

</doc>
<doc id="391777" url="https://ml.wikipedia.org/wiki?curid=391777" title="പിണവൂർകുടി">
പിണവൂർകുടി

കേരളത്തിലെ എറണാകുളം ജില്ലയിലെ കുട്ടമ്പുഴ ഗ്രാമപഞ്ചായത്തിലെ ഒരു ഗ്രാമമാണ് പിണവൂർകുടി. ആദിവാസി മേഖല കൂടിയാണ് ഈ ഗ്രാമം.

പശ്ചിമഘട്ടത്തിൽ സാധാരണയുള്ളതുപോലെ നിമ്നോന്നതങ്ങളായ ഭൂപ്രകൃതിയാണ് പിണവൂർകുടിയിലും. 



റോഡ് വഴി - കോതമംഗലം തട്ടേക്കാട് വഴി കുട്ടമ്പുഴയിലെത്തി ഉരുളൻതണ്ണി വഴി പിണവൂർകുടിയിലേക്കെത്താം

റെയിൽ വഴി - അടുത്തുള്ള റെയിൽ‌വേ സ്റ്റേഷൻ ആലുവ, അങ്കമാലി എന്നിവയാണ്.

വിമാനം വഴി - ഏറ്റവും അടുത്ത വിമാനത്താവളം കൊച്ചി അന്താരാഷ്ട്ര വിമാനത്താവളം (നെടുമ്പാശ്ശേരി വിമാനത്താവളം)



</doc>
<doc id="391790" url="https://ml.wikipedia.org/wiki?curid=391790" title="തങ്കശ്ശേരി ബസ് ടെർമിനൽ">
തങ്കശ്ശേരി ബസ് ടെർമിനൽ

കൊല്ലം ജില്ലയിലെ തങ്കശ്ശേരിയിൽ സ്ഥിതിചെയ്യുന്ന ബസ് സ്റ്റാൻഡാണ് തങ്കശ്ശേരി ബസ് ടെർമിനൽ (). 2014 സെപ്റ്റംബർ 6-ന് കൊല്ലം കോർപ്പറേഷൻ മേയറായിരുന്ന പ്രസന്ന ഏണസ്റ്റാണ് ഈ ബസ് ടെർമിനൽ ഉദ്ഘാടനം ചെയ്തത്.

കൊല്ലം ജില്ലയിൽ അറബിക്കടലിന്റെ തീരത്തായി സ്ഥിതിചെയ്യുന്ന ഒരു പ്രദേശമാണ് തങ്കശേരി. സൗകര്യപ്രദമായ തീരദേശയാത്ര ഒരുക്കുന്നതിനായി നിർമ്മിച്ചതാണ് തങ്കശേരി ബസ് ടെർമിനൽ. 

കൊല്ലം ജില്ലയിൽ ഗതാഗതത്തിരക്ക് കൂടിയ പ്രദേശങ്ങളിലൊന്നാണ് തങ്കശ്ശേരി. ഇവിടെയുള്ള ഇൻഫന്റ് ജീസസ് സ്കൂളിലെയും മൗണ്ട് കാർമൽ കോൺവെന്റ് സ്കൂളിലെയും വിദ്യാർത്ഥികളുമായി നൂറുകണക്കിന് വാഹനങ്ങളാണ് ഇതുവഴി ദിവസവും കടന്നുപോകുന്നത്. ഈ സ്കൂളിലേക്കുള്ള ഇടുങ്ങിയ റോഡുകൾക്കു സമീപം സ്വകാര്യബസ്സുകൾ സർവീസ് നടത്തുന്നുണ്ട്. ഇവയെല്ലാം തങ്കശ്ശേരിയിലെ ഗതാഗതത്തിരക്ക് രൂക്ഷമാക്കുന്നു. ഈ സാഹചര്യത്തിൽ പുതിയൊരു ബസ് ടെർമിനൽ ആവശ്യമായി വന്നു. 2008-ൽ കൊല്ലം കോർപ്പറേഷന്റെ രണ്ടാമത്തെ മേയറായിരുന്ന എൻ. പത്മലോചനൻ ആണ് പുതിയ ഒരു ബസ് ടെർമിനൽ എന്ന ആശയം മുന്നോട്ടുവച്ചത്. ചരിത്രപരമായും ഭൂമിശാസ്ത്രപരമായും ഏറെ പ്രാധാന്യമുള്ള പ്രദേശമായിരുന്നതിനാൽ തങ്കശ്ശേരിയിലെ ബസ് ടെർമിനലിന്റെ നിർമ്മാണത്തിനു ചില തടസ്സങ്ങൾ നേരിട്ടു. ഒടുവിൽ 2014-ലാണ് ടെർമിനലിന്റെ നിർമ്മാണം പൂർത്തിയായത്.


</doc>
<doc id="391792" url="https://ml.wikipedia.org/wiki?curid=391792" title="പാചകവാതക സിലിണ്ടർ അപകടസാധ്യതകളും പരിഹാരമാർഗ്ഗങ്ങളും">
പാചകവാതക സിലിണ്ടർ അപകടസാധ്യതകളും പരിഹാരമാർഗ്ഗങ്ങളും

ഗാർഹിക പാചകവാതക ഉപഭോക്താക്കളുടെ എണ്ണത്തിൽ ലോകത്ത് രണ്ടാം സ്ഥാനമാണ് ഇന്ത്യയ്ക്ക്. നിലവിൽ ഇന്ത്യയിൽ ഏകദേശം 20 കോടി പാചകവാതക ഉപഭോക്താക്കൾ ഉണ്ട്. ദ്രവീകൃത പെട്രോളിയം വാതകമാണ് (എൽ.പി.ജി.) ഇന്ത്യയിൽ മുഖ്യമായും പാചകാവശ്യത്തിന് ഉപയോഗിക്കുന്ന ഇന്ധനം. ഉരുക്ക് സിലിണ്ടറുകളിലാണ് ഇന്ത്യയിൽ പാചകവാതകം വിതരണം ചെയ്യുന്നത്. ഗാർഹിക ആവശ്യങ്ങൾക്ക് 14.2 കിലോഗ്രാമും വ്യാവസായികാവശ്യങ്ങൾക്ക് 19 കിലോഗ്രാമും ആണ് വിതരണം ചെയ്തുവരുന്നത്. 

ഇന്ത്യയിൽ ദിനംപ്രതി 54 പേർ അഗ്നിബാധ മൂലം മരണപ്പെടുന്നുണ്ട്. അതിൽ ആറിലൊന്ന് പാചകവാതക സിലിണ്ടറുമായി ബന്ധപ്പെട്ടുണ്ടാകുന്ന അപകടങ്ങൾ കാരണമാണ്. വർധിച്ചുവരുന്ന ഉപഭോക്താക്കളുടെ എണ്ണവും സുരക്ഷാകാര്യങ്ങളിലുള്ള അജ്ഞതയും അപകടങ്ങൾക്ക് ആക്കം കൂട്ടുന്നു.
എൽ.പി.ജി. നിർമ്മിക്കുന്നത് പെട്രോളിയം അല്ലെങ്കിൽ ഈർപ്പമുള്ള പ്രകൃതിവാതകം ശുദ്ധീകരിച്ചുകൊണ്ടാണ്. 1910-ൽ ഡോ.വാൾട്ടർ സ്നെല്ലിങ് ആണ് ഇത് ആദ്യം നിർമ്മിച്ചത്. വാണിജ്യാവശ്യങ്ങൾക്ക് വേണ്ടി പ്രത്യക്ഷപ്പെട്ടത് 1912-ലാണ്. 1930-കളിൽ ഗാർഹിക ആവശ്യങ്ങൾക്കായ് എൽ.പി.ജി. ഉപയോഗിക്കാൻ തുടങ്ങി. 

ഹൈഡ്രോകാർബൺ വാതകങ്ങളുടെ മിശ്രിതമാണ്‌ എൽ.പി.ജി. എന്ന ദ്രവീകൃത പെട്രോളിയം വാതകം. പ്രധാനമായും പ്രൊപെയ്ൻ, ബ്യൂട്ടെയ്ൻ എന്നീ വാതകങ്ങളുടെ മിശ്രിതമാണ്‌ എൽ.പി.ജി. ക്രൂഡോയിൽ (പെട്രോളിയം) സംസ്കരണവേളയിലാണ് ഈ വാതകങ്ങൾ ലഭിക്കുന്നത്. ഒട്ടും തന്നെ നിറമോ മണമോ ഇല്ലാത്ത വാതകങ്ങളാണ് ഇവ. സാഹചര്യമനുസരിച്ച് ഈ രണ്ടുവാതകങ്ങളും വ്യത്യസ്ത അനുപാതത്തിലാണ് ചേർക്കാറുള്ളത്. ഇതൊരു വാതക ഇന്ധനമായത് കൊണ്ട് കര-ജല മലിനീകരണങ്ങൾ സൃഷ്ടിക്കില്ല. പക്ഷെ വായുമലിനീകരണം ഉണ്ടാക്കും. ഇതിന്റെ ജ്വലന താപമൂല്യം 46.1 MJ/kg ആണ്. എൽ.പി.ജിയുടെ തിളനില സാധാരണഅന്തരീക്ഷ താപനിലയേക്കാൾ കുറവായതിനാൽ സാധാരണ താപനിലയിൽ ഇതിന് വേഗം ബാഷ്പീകരണം സംഭവിക്കും. സാധാരണഅന്തരീക്ഷ ഊഷ്മാവിൽ എൽ.പി.ജി. വാതകമായി മാറുന്നു. ഇത് 1:270 എന്ന തോതിലാണ്. പെട്രോളിയം വാതകം കത്തണമെങ്കിൽ അത് ഓക്സിജനുമായി ചേർന്ന് ഒരു മിശ്രിതം ഉണ്ടാകേണ്ടതുണ്ട്. ഈ മിശ്രിതത്തിൽ 2.15 ശതമാനത്തിനും 9.6 ശതമാനത്തിനും ഇടയിൽ പെട്രോളിയം വാതകം ഉണ്ടെങ്കിൽ മാത്രമേ അത് കത്തുകയുള്ളൂ.

കൈകാര്യം ചെയ്യാനുള്ള സൗകര്യാർത്ഥം പെട്രോളിയം വാതകം ദ്രാവകരൂപത്തിലാണ് സൂക്ഷിക്കൂന്നത്. എൽ.പി.ജി. യ്ക്ക് ജലത്തേക്കാൾ സാന്ദ്രത കുറവായതിനാൽ (0.51) ഒരു കിലേഗ്രാം എൽ.പി.ജി. ഏകദേശം 2 ലിറ്റർ വരും. നമ്മുടെ നാട്ടിൽ ഗാർഹികാവശ്യത്തിനായി ഉപയോഗിക്കുന്ന സിലിണ്ടറിൽ 14.2 കിലോഗ്രാമും വ്യാവസായികാവശ്യത്തിനായി ഉപയോഗിക്കുന്ന സിലിണ്ടറിൽ 19 കിലോഗ്രാമും ആണ് എൽ.പി.ജി. ഉണ്ടാകുക. ഇത് ലിറ്ററിൽ ഏകദേശം അതിന്റെ ഇരട്ടിയോളം വരും. ലീക്ക് ഉണ്ടാകുന്ന പക്ഷം അത് തിരിച്ചറിയാനായി ഈഥൈൽ മെർക്കാപ്റ്റൺ എന്ന രൂക്ഷ ഗന്ധമുള്ള രാസവസ്തു എൽ.പി.ജി.യോടൊപ്പം ചേർക്കുന്നു.

പെട്രോളിയം വാതക സിലിണ്ടറുമായി ബന്ധപ്പെട്ട അപകട സാധ്യതകളെ പ്രധാനമായും രണ്ടായി തിരിക്കാം. 

റഗുലേറ്ററിന് ശേഷമുള്ള ഭാഗത്ത് - ട്യൂബിലോ സ്റ്റൗവ്വിലോ - ലീക്കോ തീപ്പിടിത്തമോ ഉണ്ടാകുകയാണെങ്കിൽ റഗുലേറ്റർ ഓഫ് ചെയ്ത് ലീക്കോ തീപ്പിടിത്തമോ ഒഴിവാക്കാം.

റഗുലേറ്റർ ഘടിപ്പിക്കുന്ന ഭാഗത്ത് ലീക്കുണ്ടാകാൻ സാധ്യതയുണ്ട്. സിലിണ്ടറിന്റെ വായ ഭാഗത്ത് ഒരു നോൺ-റിട്ടേൺ വാൽവുണ്ട്. ഈ വാൽവിൽ എന്തെങ്കിലും കരട് കുടുങ്ങുകയോ വാൽവിന്റെ സീറ്റിങ് ശരിയാകാതെവരികയോ ചെയ്യുമ്പോഴാണ് അങ്ങിനെ സംഭവിക്കുന്നത്. അത്തരം സാഹചര്യത്തിൽ ആദ്യം ചെയ്യേണ്ടത് സിലിണ്ടർ ഒരു തുറസ്സായ ഇടത്തേക്ക് മാറ്റുകയാണ്. ലീക്കായി പുറത്തുവരുന്ന പെട്രോളിയം വാതകം ഒരിടത്ത് തന്നെ കുമിഞ്ഞുകൂടുന്നത് ഒഴിവാക്കാനാണിത്. പെട്രോളിയം വാതകം ഒരിടത്ത് തന്നെ കുമിഞ്ഞുകൂടാനിടവന്നാൽ അത് വലിയ അപകടത്തിന് കാരണമാകും. പെട്രോളിയം വാതകത്തിന് അന്തരീക്ഷ വായുവിനേക്കാൾ ഭാരം കൂടുതലായതിനാൽ അത് തറനിരപ്പിലാണ് വ്യാപിക്കുന്നത്. ഇങ്ങിനെ വ്യാപിച്ച വാതകം അന്തരീക്ഷത്തിലെ ഓക്സിജനുമായി ചേർന്ന് കത്താൻ പര്യാപ്തമായ മിശ്രിതം ഉണ്ടാകാനും ആ മിശ്രിതം ഒരു ചെറിയ ജ്വാലയുടെ സാനിധ്യത്തിൽ അത്യുഗ്രമായി കത്താനും സാധ്യതയുണ്ട്. ഇതോഴിവാക്കാൻ സിലിണ്ടർ ഒരു തുറസ്സായ ഇടത്തേക്ക് മാറ്റേണ്ടതുണ്ട്. ഇനി ഇങ്ങനെ വാൽവിൽ എന്തെങ്കിലും കരട് കുടുങ്ങിയോ മറ്റോ ലീക്കുണ്ടായാൽ എളുപ്പം തന്നെ ആ ലീക്ക് ഒഴിവാക്കാം. ഒരു പെൻസിലോ പേനയോ കൊണ്ട് ആ വാൽവിൽ നന്നായി അമർത്തിയാൽ ലീക്ക് നിൽക്കും. 

അത്യപൂർവ്വമായി മാത്രമെ എൽ. പി.ജി. സിലിണ്ടർ പൊട്ടിത്തെറിക്കുകയുള്ളൂ. സിലിണ്ടർ പൊട്ടിത്തെറിക്കാനുള്ള ഏക സാഹചര്യം ബ്ലെവി (BLEVE- Boiling Liquid Expanding Vapour Explosion) ആണ്. സിലിണ്ടറിനകത്തുള്ള ദ്രാവക രൂപത്തിലുള്ള ഇന്ധനം വളരെ ഉയർന്ന താപം ( 400°C ന് മുകളിൽ ) ലഭിക്കുക വഴി സ്വയം വാതകമായി മാറുമ്പോഴുണ്ടാകുന്ന ( 1:270 എന്ന തോതിൽ) ഉന്നത മർദ്ദത്താൽ സിലിണ്ടർ പൊട്ടിത്തെറിക്കുന്ന സ്ഥിതിവിശേഷമാണ് ബ്ലെവി. ആയതിനാൽ എൽ. പി.ജി. സിലിണ്ടറിന് തീ പിടിച്ചാൽ അടിയന്തിരമായി ചെയ്യെണ്ട കാര്യം സിലിണ്ടർ ചൂടാകാതെ സൂക്ഷിക്കുക എന്നതാണ്. ഇതിനായി തീപ്പിടിച്ച് കത്തുന്ന സിലിണ്ടർ തുടർച്ചയായി നനച്ചുകൊണ്ടിരിക്കുക. എൽ. പി.ജി. സിലിണ്ടറിന് തീ പിടിച്ചും അല്ലാതെയും ഈ അവസ്ഥ സംജാതമാകാം. കത്തിക്കൊണ്ടിരിക്കുന്ന മറ്റൊരു സിലിണ്ടറിൽ നിന്നോ മറ്റേതെങ്കിലും സ്രോതസ്സിൽ നിന്നോ സിലിണ്ടറിന് ചൂട് പിടിച്ചേക്കാം. അതുകൊണ്ട് സിലിണ്ടർ ചൂട്പിടിക്കാനുള്ള സാഹചര്യങ്ങൾ ഒഴിവാക്കുക.



</doc>
<doc id="391793" url="https://ml.wikipedia.org/wiki?curid=391793" title="ഉരുളൻതണ്ണി">
ഉരുളൻതണ്ണി

കേരളത്തിലെ എറണാകുളം ജില്ലയിലെ കുട്ടമ്പുഴ ഗ്രാമപഞ്ചായത്തിലെ ഒരു ഗ്രാമമാണ് ഉരുളൻതണ്ണി. ഭൂതത്താൻ കെട്ട് അണക്കെട്ടിന്റെ സംഭരണപ്രദേശത്ത് വന്നുചേരുന്ന പെരിയാറിന്റെ ഒരു കൈവഴിയിലാണ് ഉരുള്ളൻ തണ്ണിഗ്രാമം. ആദിവാസി മേഖല കൂടിയാണ് ഈ ഗ്രാമം. ആനകൾ കൂട്ടമായി ഇറങ്ങുന്ന വനപ്രദേശം കൂടിയാണിത്.

ഉരുളൻതണ്ണി വെള്ളച്ചാട്ടം നിരവധി വിനോദ സഞ്ചാരികളെ ആകർഷിക്കുന്നു.

പശ്ചിമഘട്ടത്തിൽ സാധാരണയുള്ളതുപോലെ നിമ്നോന്നതങ്ങളായ ഭൂപ്രകൃതിയാണ് ഉരുളൻതണ്ണിയിലും. 



റോഡ് വഴി - കോതമംഗലം തട്ടേക്കാട് വഴി കുട്ടമ്പുഴയിലെത്തിയാൽ പിണവൂർകുടിയിലേക്കുള്ള വഴി മധ്യേയാണ് ഈ പ്രദേശം.

റെയിൽ വഴി - അടുത്തുള്ള റെയിൽ‌വേ സ്റ്റേഷൻ ആലുവ, അങ്കമാലി എന്നിവയാണ്.

വിമാനം വഴി - ഏറ്റവും അടുത്ത വിമാനത്താവളം കൊച്ചി അന്താരാഷ്ട്ര വിമാനത്താവളം (നെടുമ്പാശ്ശേരി വിമാനത്താവളം)



</doc>
<doc id="391798" url="https://ml.wikipedia.org/wiki?curid=391798" title="ശ്രീത്യാഗരാജസ്വാമികൾ">
ശ്രീത്യാഗരാജസ്വാമികൾ

1767-ൽ തഞ്ചാവൂർ ജില്ലയിലെ തിരുവാരൂർ എന്ന സ്ഥലത്ത് വൈദിക ബ്രാപ്മണനായിരുന്ന രാമബ്രപ്മം എന്നയാളുടെ മകനായി ശ്രീത്യാഗരാജസ്വാമികൾ ജന്മം കൊണ്ടു. സ്വാമികളുടെ പിതാമഹൻ ഗിരിരാജബ്രപ്മം ഒരു കവിയും ഗാനരജയിതാവുമായിരുന്നു. ചെറുപ്പത്തിൽ തന്നെ ഭക്തിയിലും സംഗീത്തിലും അതീവ താത്പര്.ം കാണിച്ചിരുന്ന ത്യാഗരാജനെ പിതാവ് സൊണ്ടി വെങ്കണയ്യ എന്ന സംഗീത വിദ്വാന്റെ അടുക്കൽ സംഗീതാഭ്യാസത്തിനയച്ചു. വളരെ ചുരുങ്ങിയ കാലം കൊണ്ടു തന്നെ ത്യാഗരാജൻ ഗാനവിദ്യയിൽ അത്ഭുതമായ പാണ്ടിത്യം സമ്പാദിച്ചു.


</doc>
<doc id="391828" url="https://ml.wikipedia.org/wiki?curid=391828" title="ബോസ്റ്റൺ പബ്ലിക് ലൈബ്രറി">
ബോസ്റ്റൺ പബ്ലിക് ലൈബ്രറി

ബോസ്റ്റൺ പബ്ലിക് ലൈബ്രറി 1848 ൽ സ്ഥാപിതമായ അമേരിക്കൻ ഐക്യനാടുകളിലെ മാസ്സച്യൂസെറ്റ്സിലെ ബോസ്റ്റണിൽ സ്ഥിതിചെയ്യുന്ന ഒരു മുനിസിപ്പൽ പബ്ലിക് ലൈബ്രറിയാണ്.  മുമ്പ് "ലൈബ്രറി ഓഫ് ലാസ്റ്റ് റിസോർസസ്")  എന്നറിയപ്പെട്ടിരുന്ന ബോസ്റ്റണ‍്‍ പബ്ലിക് ലൈബ്രറി, കോമൺവെൽത്ത് ഓഫ് മസാച്യുസെറ്റ്സിൻറെ പൊതുസ്വത്തായിക്കൂടി കരുതപ്പെടുന്നു. കോമൺവെൽത്തിലെ എല്ലാ മുതിർന്ന ആളുകൾക്കും പുസ്തക വായന, ഗവേഷണങ്ങൾ എന്നിവക്ക് ഇവിടെ അർഹതയുണ്ട്, കൂടാതെ ലൈബ്രറി സംസ്ഥാന ഫണ്ട് സ്വീകരിച്ചാണ് പ്രവർത്തിക്കുന്നത്. പുസ്തകങ്ങൾ, ഡിവിഡികൾ, സി ഡി, മാപ്പുകൾ, സംഗീത രേഖകൾ, മൈക്രോഫിലിം, കൈയെഴുത്ത് പ്രതികൾ, അച്ചടിച്ച മറ്റു ദൃശ്യ വസ്തുക്കൾ,  ഇലക്ട്രോണിക് വിഭവങ്ങൾ തുടങ്ങിയ എല്ലാതരത്തിലുള്ള ഫോർമാറ്റുകളേയും ഉൾക്കൊള്ളുന്ന ഏകദേശം 23 മില്യൺ ഇനങ്ങൾ ബോസ്റ്റൺ പബ്ലിക് ലൈബ്രറിയിൽ ഉൾപ്പെടുത്തിയിരിക്കുന്നു. അമേരിക്കൻ ലൈബ്രറി അസോസിയേഷന്റെ അഭിപ്രായത്തിൽ, ലൈബ്രറി ഓഫ് കോൺഗ്രസ് (160 ദശലക്ഷം ഇനങ്ങൾ), ന്യൂയോർക്ക് പബ്ലിക് ലൈബ്രറി (53 ദശലക്ഷം ഇനങ്ങൾ) എന്നിവയ്ക്കു പിന്നിലായി ഇത് അമേരിക്കൻ ഐക്യനാടുകളിലെ മൂന്നാമത്തെ ഏറ്റവും വലിയ പബ്ലിക് ലൈബ്രറിയാണ്.  2014 സാമ്പത്തിക വർഷത്തിൽ ഈ ലൈബ്രറി 10,000 ലൈബ്രറി പരിപാടികൾ പൊതുജനങ്ങൾക്കായി സൗജന്യമായി നടത്തുകയും 3.7 ദശലക്ഷം വസ്തുക്കൾ വിതരണം ചെയ്യുകയും ചെയ്തു.

ബോസ്റ്റൺ പബ്ലിക് ലൈബ്രറിയുടെ വെബ് സൈറ്റിൽ പറയുന്നതുപ്രകാരം ഇവിടെ 23.7 മില്യൺ ഇനങ്ങൾ ഉൾക്കൊള്ളിച്ചിരിക്കുന്നതിനാൽ ഇത് അമേരിക്കൻ ഐക്യനാടുകളിലെ ഏറ്റവും വലിയ മുനിസിപ്പൽ പബ്ലിക് ലൈബ്രറി സംവിധാനങ്ങളിലൊന്നായി മാറുന്നു. ശേഖരത്തിലെ ബഹുഭൂരിപക്ഷവും - 22.7 ദശലക്ഷം വോള്യങ്ങൾ - സെൻട്രൽ ബ്രാഞ്ച് ഗവേഷണാലയങ്ങളിൽ സൂക്ഷിച്ചിരിക്കുന്നു.  2012 ജൂലൈ മാസത്തിനും 2013 ജൂൺ മാസത്തിനുമിടയിൽ ബിപിഎൽ ൻറെ വാർഷിക സർക്കുലേഷൻ 3.69 ദശലക്ഷം ആയിരുന്നു.  ഗവേഷണ ശേഖരങ്ങളുടെ ബാഹുല്യവും പ്രാധാന്യവും കാരണമായി, വടക്കേ അമേരിക്കയിലെ ഗവേഷണ ലൈബ്രറികൾ ഉൾപ്പെടുന്ന ലാഭേച്ഛയില്ലാത്ത ഒരു സംഘടനയായ "അസോസിയേഷൻ ഫോർ റിസർച്ച് ലൈബ്രറീസ്" (ARL) അംഗമാണ് ബോസ്റ്റൺ പബ്ലിക് ലൈബ്രറി. മറ്റു പൊതുലൈബ്രറികളിൽ, ARL ൽ അംഗമായ ഏക പൊതു ലൈബ്രറി ന്യൂയോർക്ക് പബ്ലിക് ലൈബ്രറിയാണ്.


</doc>
<doc id="391833" url="https://ml.wikipedia.org/wiki?curid=391833" title="ജർമ്മൻ നാഷണൽ ലൈബ്രറി">
ജർമ്മൻ നാഷണൽ ലൈബ്രറി

ജർമ്മൻ നാഷണൽ ലൈബ്രറി ( or DNB) ഫെഡറൽ റിപ്പബ്ലിക്ക് ഓഫ് ജർമ്മനിയിലെ സെൻട്രൽ ആർക്കൈവ് ലൈബ്രറിയും ദേശീയ ഗ്രന്ഥസൂചികാ കേന്ദ്രവുമാണ്. 1913 മുതലുള്ള ജർമൻ ഭാഷാ പ്രസിദ്ധീകരണങ്ങൾ, ജർമ്മനിയെക്കുറിച്ചുള്ള വിദേശ പ്രസിദ്ധീകരണങ്ങൾ, ജർമൻ കൃതികളുടെ വിവർത്തനങ്ങൾ, 1933 നും 1945 നും ഇടയ്ക്ക് പ്രസിദ്ധീകരിച്ച ജർമൻ ഭാഷയിലുള്ള കുടിയേറ്റക്കാരുടെ കൃതികൾ എന്നിവ ശേഖരിക്കുക, ശാശ്വതമായി ആർക്കൈവുചെയ്യുക, ഗ്രഹിക്കാവുന്നവണ്ണം കൃത്യമായി പട്ടികയിലുൾപ്പെടുത്തി പൊതുജനങ്ങൾക്ക് ലഭ്യമാക്കുക എന്നിവയാണ് ഈ ലൈബ്രറിയടും പ്രധാന കർത്തവ്യം. ജർമ്മൻ നാഷണൽ ലൈബ്രറി ദേശീയ, അന്തർദേശീയ തലങ്ങളിൽ സഹകരണപരമായ ബാഹ്യ ബന്ധങ്ങളെ പരിപാലിക്കുന്നു. ഉദാഹരണത്തിന്, ജർമനിലെ പുസ്തകങ്ങളുടെ പട്ടകയിലുൾപ്പെടുത്തുന്നതിനുള്ള നിയമങ്ങളും നിലവാരങ്ങളും വികസിപ്പിക്കുന്നതിലും അതു പരിപാലിക്കുന്നതിലും പ്രമുഖ പങ്കാളിത്തം വഹിക്കുന്നതോടൊപ്പം ഇത് അന്തർദേശീയ ലൈബ്രറി മാനദണ്ഡങ്ങളുടെ വികസനത്തിലും ഒരു സുപ്രധാന പങ്ക് വഹിക്കുന്നു. പ്രസാധകരുമായുള്ള സഹകരണം 1935 മുതൽ Deutsche Bücherei Leipzig വഴിയും 1969 മുതൽ Deutsche Bibliothek Frankfurt വഴിയും നിയമപരമായ വഴിയിലൂടെ നിയന്ത്രിക്കപ്പെടുന്നു.


</doc>
<doc id="391836" url="https://ml.wikipedia.org/wiki?curid=391836" title="എം.ശ്രീനാഥൻ">
എം.ശ്രീനാഥൻ

ജനനം 28 മെയ് 1964.
മലയാള സർവ്വകലാശാലയിലെ അക്കാഥമിക് ഡീൻ. സൈദ്ധാന്തിക ഭാഷാശാസ്ത്രം,പ്രയുക്ത ഭാഷാശാസ്ത്രം,നരവംശഭാഷാശാസ്ത്രം,ഭാഷയും ജനിതകശാസ്ത്രവും-തുടങ്ങിയ മേഖലകളിൽ പരിജ്ഞാനം.
16 വർഷം ഭാരതസർക്കാരിൻറെ ആന്ത്രപ്പോളജിക്കൽ സർവ്വെയിൽ ഗവേഷകൻ,ദ്രാവിഡസർവ്വകലാശാലയിലെ ദ്രാവിഡ-കംപ്യൂട്ടർ ഭാഷാശസ്ത്രവിഭാഗത്തിൽ അസോസിയേറ്റ് പ്രൊഫസർ എന്നീനിലയിലും സേവനമനുഷ്ഠിച്ചിട്ടുണ്ട്.
മലയാളസർവ്വകലാശാലയിലെ എഴുത്തച്ഛൻ പഠനകേന്ദ്രം ഡയറക്ടർ.
ട്യൂബിംഗൻ സർവ്വകലാശാലയുടെ സഹായത്തോടെ ജർമനിയിൽ മലയാളസർവ്വകലാശാല സ്ഥാപിച്ച ഗുണ്ടർട്ട്ചെയറിൻറെ വിസിറ്റിംഗ് അക്കാദമിക്.

മലയാളസർവ്വകലാശാല അക്കാദമിക് കൌൺസിൽ അംഗം,ഗവേഷണ കൌൺസിൽ അംഗം,
നിലവിൽ മലയാളസർവ്വകലാശാല പരീക്ഷാcontroller ആയുംസേവനമനുഷ്ടിക്കുന്നു.
പാശ്ചാത്യഭാഷാപഠനം,കേരളത്തിലെ ഭാഷകൾ,The jarawa language and culture,Dravidian Tribes and Languages,Album on Dravidian Tribes,Jarawa arts and Crafts in cognate Context .എന്നിവയാണ് പ്രധാനപ്പെട്ട കൃതികൾ.

</doc>
<doc id="391837" url="https://ml.wikipedia.org/wiki?curid=391837" title="നാഷണൽ ലൈബ്രറി ഓഫ് റഷ്യ">
നാഷണൽ ലൈബ്രറി ഓഫ് റഷ്യ

നാഷണൽ ലൈബ്രറി ഓഫ് റഷ്യ, സെൻറ് പീറ്റേർസ്ബർഗിൽ സ്ഥിതിചെയ്യുന്ന രാജ്യത്തെ ഏറ്റവും പഴക്കമുള്ള പൊതു ലൈബ്രറി മാത്രമല്ല, ആദ്യത്തെ ദേശീയ ഗ്രന്ഥശാലയും കൂടിയാണ്. 1795 മുതൽ 1917 വരെ "ഇമ്പീരിയൽ പബ്ലിക് ലൈബ്രറി"; 1917 മുതൽ 1925 വരെ "റഷ്യൻ പബ്ലിക് ലൈബ്രറി"; 1925 മുതൽ 1992 വരെ "സ്റ്റേറ്റ് പബ്ലിക് ലൈബ്രറി"; (1932 മുതൽ എം. സാൾട്ടിക്കോവ് ഷെഡ്രിനോടുള്ള ബഹുമാന സൂചകമായി അദ്ദേഹത്തിൻറെ പേരു നൽകിയിരുന്നു) NLR; എന്നിങ്ങനെ വിവിധ പേരുകളിൽ ഈ ഗ്രന്ഥശാല അറിയപ്പെട്ടിരുന്നു. NLR ലോകത്തിലെ പ്രധാന ഗ്രന്ഥാലയങ്ങളിലൊന്നായി സ്ഥാനം നേടിയിട്ടുണ്ട്.


</doc>
<doc id="391840" url="https://ml.wikipedia.org/wiki?curid=391840" title="നാഷണൽ സെൻട്രൽ ലൈബ്രറി (ഫ്ലോറൻസ്)">
നാഷണൽ സെൻട്രൽ ലൈബ്രറി (ഫ്ലോറൻസ്)

നാഷണൽ സെൻട്രൽ ലൈബ്രറി ഓഫ് ഫ്ലോറൻസ് (, BNCF) ഇറ്റലിയിലെ ഫ്ലോറൻസിൽ സ്ഥിതിചെയ്യുന്ന ഒരു പൊതു ദേശീയ ഗ്രന്ഥശാലയാണ്. ഇത് ഇറ്റലിയുടെ ഏറ്റവും വലിയതും യൂറോപ്പിലെ ഏറ്റവും പ്രധാനപ്പെട്ടതിലൊന്നും റോമിലെ Biblioteca Nazionale Centrale യോടൊപ്പം ഇറ്റലിയിലെ രണ്ട് കേന്ദ്ര ഗ്രന്ഥശാലകളിലൊന്നുമാണ്.

പണ്ഡിതനായ അന്റോണിയോ മഗ്ലിയാബെച്ചി ഒസ്യത്തുപ്രകാരം തൻറെ ശേഖരത്തിലുണ്ടായിരുന്ന ഏകദേശം 30,000 വാല്യങ്ങൾ ഉൾക്കൊള്ളുന്ന എല്ലാ പുസ്തകങ്ങളും ഫ്ലോറൻസ് നഗരത്തിന് കൊടുത്ത വേളയിൽ 1714-ൽ ഈ ഗ്രന്ഥശാല രൂപീകരിക്കപ്പെട്ടു. 1743 ൽ മദ്ധ്യ ഇറ്റലിയിലെ തുസ്കാനി മേഖലയിൽ പ്രസിദ്ധീകരിക്കുന്ന എല്ലാ സൃഷ്ടികളുടെയും ഒരു പകർപ്പ് ഈ ലൈബ്രറിയിൽ സമർപ്പിക്കേണ്ടതുണ്ടായിരുന്നു. യഥാർത്ഥത്തിൽ മഗ്ലിയാബെച്ചിയാന എന്ന പേരിൽ അറിയപ്പെട്ട ഈ ഗ്രന്ഥശാല 1747 ൽ പൊതുജനങ്ങൾക്കായി തുറന്നു കൊടുത്തു.


</doc>
<doc id="391848" url="https://ml.wikipedia.org/wiki?curid=391848" title="വെർണാഡ്സ്കി നാഷണൽ ലൈബ്രറി ഓഫ് ഉക്രൈൻ">
വെർണാഡ്സ്കി നാഷണൽ ലൈബ്രറി ഓഫ് ഉക്രൈൻ

വെർണാഡ്സ്കി നാഷണൽ ലൈബ്രറി ഓഫ് ഉക്രൈൻ, VNLU () ഉക്രൈനിലെ പ്രധാന അക്കാദമിക് ലൈബ്രറിയും ഉക്രൈനിലെ പ്രധാന ശാസ്ത്രീയ വിവരശേഖര കേന്ദ്രവുമാണ്. ലോകത്തിലെ ഏറ്റവും വലിയ ഇരുപത് പ്രധാന ദേശീയ ഗ്രന്ഥാലയങ്ങളിലൊന്നാണിത്. രാജ്യത്തിന്റെ തലസ്ഥാനമായ - കീവിലാണ് ഈ ഗ്രന്ഥശാല സ്ഥിതി ചെയ്യുന്നത്. ഈ ലൈബ്രറിയിൽ ഏകദേശം 15 ദശലക്ഷം ഇനങ്ങളുണ്ട്.

സ്ലാവിക് എഴുത്തു ശേഖരത്തിൻറെ ഏറ്റവും പൂർണ്ണമായ ഒരു ശേഖരവും, ഉഭയകക്ഷി ലോകത്തിന്റെ ശേഖരവും ഉക്രെയ്നിയൻ ശാസ്ത്രജ്ഞരും സാംസ്കാരിക പ്രവർത്തകരും ആണ് ലൈബ്രറി. ലോകത്തിലെയും ഉക്രൈനിലെയും ഏറ്റവും പ്രമുഖരായ ശാസ്ത്രജ്ഞന്മാരുടേയും സാംസ്കാരിക പ്രവർത്തകരുടേയും നിരവധി ചരിത്രരേഖാ ശേഖരങ്ങൾ ഇവിടെ സക്ഷിക്കപ്പെട്ടിരിക്കുന്നു. ഉക്രൈൻ പ്രസിഡന്റുമാരുടെ ശേഖരങ്ങൾ, 1917 മുതലുള്ള ഉക്രേനിയയിലെ അച്ചടിച്ച രേഖകളുടെ ആർക്കൈവ് പകർപ്പുകൾ, ഉക്രൈനിലെ "നാഷണൽ അക്കാഡമി ഓഫ് സയൻസസ് ഓഫ് ഉക്രൈൻ" എന്നിവയുടെ ശേഖരവും ഇവിടുത്തെ സൂക്ഷിപ്പിൽ ഉൾപ്പെടുന്നു.

വെർണാഡ്സ്കി നാഷണൽ ലൈബ്രറി ഓഫ് ഉക്രൈൻ 1918 ആഗസ്റ്റ് 2 ന് "ഉക്രേനിയൻ സ്റ്റേറ്റ് ദേശീയ ലൈബ്രറി" ("Natsionalna biblioteka Ukrayinskoyi Derzhavy") ആയി ഹെറ്റ്മാൻ പാവ്ലോ സ്കോറോപ്പാഡ്സ്കിയാണ് സ്ഥാപിച്ചത്. 1918 ഓഗസ്റ്റ് 23-ന് വ്ളാഡിമിർ വെർനാഡ്സ്കി (വൊളൊഡിമിർ വെർനാഡ്സ്കി) അദ്ധ്യക്ഷനായി നാഷണൽ ലൈബ്രറി രൂപീകരിക്കാൻ വേണ്ടി ഒരു താൽക്കാലിക കമ്മിറ്റി രൂപവത്കരിക്കപ്പെട്ടിരുന്നു. 1941 ഓഗസ്റ്റിൽ ബഷ്കോർട്ടോസ്റ്റാനിൻറെ തലസ്ഥാനമായ യൂഫയിലേക്ക് ഈ ഗ്രന്ഥശാല മാറ്റി സ്ഥാപിക്കപ്പെട്ടു. 1944 മേയ് മാസത്തിൽ ലൈബ്രറി തിരിച്ച് കീവിലേയക്കു കൊണ്ടുവന്നു. ഗ്രന്ഥശാലയുടെ നിലവിലെ കെട്ടിടം 1975 നും 1989 നും ഇടയിൽ നിർമ്മിക്കപ്പെട്ടതാണ്. ഇതിൻ 27 നിലകളും 35,700 ചതുരശ്ര അടി വിസ്തൃതിയുമുണ്ട്. മേൽക്കൂര 76.7 മീറ്ററും സ്ഥാപിക്കപ്പെട്ടിരിക്കുന്ന ആന്റിന 78.6 മീറ്റർ ഉയരവുമുള്ളതാണ്.


</doc>
<doc id="391851" url="https://ml.wikipedia.org/wiki?curid=391851" title="ബിബ്ലിയോത്തിക് നാഷണേൽ ഡി ഫ്രാൻസ്">
ബിബ്ലിയോത്തിക് നാഷണേൽ ഡി ഫ്രാൻസ്

ഫ്രാൻസിലെ പാരീസിൽ സ്ഥിതിചെയ്യുന്ന ഫ്രാൻസിൻറെ ദേശീയ ഗ്രന്ഥശാലയാണ് ബിബ്ലിയോത്തിക നാഷണേൽ ഡി ഫ്രാൻസ് (BnF; ). ഫ്രാൻസിൽ പ്രസിദ്ധീകരിച്ച എല്ലാ രേഖകളുടെയും ദേശീയ ശേഖരങ്ങൾ കൂടാതെ, വിപുലമായ ചരിത്ര ശേഖരവും ഇവിടെയുണ്ട്.

1368-ൽ ഫ്രാൻസിലെ ചാൾസ് അഞ്ചാമൻ ലൂവ്രെ കൊട്ടാരത്തിൽ സ്ഥാപിച്ച രാജകീയ ഗ്രന്ഥാലയിലായിരുന്നു നാഷണൽ ലൈബ്രറിയുടെ ഉത്ഭവം. ചാൾസ്, തൻറെ മുൻഗാമിയായ ജോൺ II ൽ നിന്നും ലഭിച്ച കൈയെഴുത്തുപ്രതികൾ ശേഖരിക്കുകയും അവ Palais de la Cité യിൽ നിന്ന് ലൂവ്രെയിലെത്തിക്കുകയും ചെയ്തു.

ഈ ഗ്രന്ഥശാലയിലെ രേഖപ്പെടുത്തപ്പെട്ട ആദ്യത്തെ ലൈബ്രേറിയൻ, രാജാവിൻറെ valet de chambre ആയിരുന്ന ക്ലോഡെ മാല്ലെറ്റ് ആയിരുന്നു. അദ്ദേഹം "Inventoire des Livres du Roy nostre Seigneur estans au Chastel du Louvre" എന്നറിയപ്പെടുന്ന ഒരു തരം വിവരപ്പട്ടിക തയ്യാറാക്കിയിരുന്നു. 1830 ൽ ജീൻ ബ്ലാഞ്ചെറ്റ് എന്നയാൾ പുതിയൊരു വിവപ്പട്ടികയും ജീൻ ഡി ബെഗ്യൂ 1411 ൽ ഒന്നും 1424 ൽ മറ്റൊരു വിവരപ്പട്ടികയും തയ്യാറാക്കിയിരുന്നു. പുസ്തകങ്ങളുടെ നിർമ്മാണവും ശേഖരണവും പഠിക്കുന്നതിനും പ്രോത്സാഹിപ്പിക്കുന്നതിനും ചാൾസ് അഞ്ചാമൻ ഒരു രക്ഷാധികാരിയായിരുന്നു. പുരാതന ഗ്രന്ഥങ്ങൾ പകർത്തിയെഴുതുന്നതിനായി അദ്ദേഹം നിക്കോളാസ് ഓറെസ്മേ, റൗൾ ഡെ പ്രെസ്ലെ തുടങ്ങിയവരെ നിയോഗിച്ചിരുന്നവെന്നു പറയപ്പെടുന്നു. ചാൾസ് ആറാമന്റെ മരണസമയത്ത് ഈ ആദ്യ ശേഖരം മുഴുവനും ഏകപക്ഷീയമായി ഫ്രാൻസിൻറ ഇംഗ്ലീഷ് റീജൻറായിരുന്ന ബെഡ്ഫോർഡിലെ ഡ്യൂക്ക് ഏറ്റെടുക്കുകയും, അത് 1424-ൽ ഇംഗ്ലണ്ടിലേക്ക് മാറ്റുകയും ചെയ്തു. ഇത് 1435-ൽ അദ്ദേഹത്തിന്റെ മരണസമയത്ത് പലയിടത്തായി ചിതറിപ്പോയിരുന്നു.


</doc>
<doc id="391855" url="https://ml.wikipedia.org/wiki?curid=391855" title="അനുമോദനം (ചലച്ചിത്രം)">
അനുമോദനം (ചലച്ചിത്രം)

തോപ്പിൽ ഭാസി കഥയും തിരക്കഥയും എഴുതി ഐ വി ശശി സംവിധാനം ചെയ്ത് 1978ൽ പുറത്തുവന്ന ചിത്രമാണ്അനുമോദനം.കമലഹാസൻ,ജയൻ,ശങ്കരാടി,രാഘവൻ,ബഹദൂർ തുടങ്ങിയവർ അഭിനയിച്ചിരിക്കുന്നു. സംഗീതം എ.ടി. ഉമ്മർ ആണ്ചെയ്തിരിക്കുന്നത്. നാരായണൻ ചിത്രസംയോജനവും രാമചന്ദ്രമേനോൻ കാമറയും നിർവ്വഹിച്ചിരിക്കുന്നു..


ഭരണിക്കാവ് ശിവകുമാർ രചിച്ച പാട്ടുകൾക്ക് എ.ടി. ഉമ്മർ ഈണം പകർന്നിരിക്കുന്നു


</doc>
<doc id="391859" url="https://ml.wikipedia.org/wiki?curid=391859" title="ബുദ്ധമതത്തിന്റെ നാഴികകല്ലുകൾ">
ബുദ്ധമതത്തിന്റെ നാഴികകല്ലുകൾ

ഗൗതമബുദ്ധന്റെ ജനനം മുതൽ ഇന്നു വരെയുള്ള ബൗദ്ധധർമ്മ സംബന്ധിയായ സംഭവങ്ങളുടെ വിപുലമായ സഞ്ചയമാണ് താഴെ കൊടുത്തിരിക്കുന്നത്.


</doc>
<doc id="391868" url="https://ml.wikipedia.org/wiki?curid=391868" title="ഫദ്‌വ തൗഖാൻ">
ഫദ്‌വ തൗഖാൻ

ആധുനിക അറബി സാഹിത്യത്തിലെ ഏറ്റവും ശ്രദ്ധേയമായ വ്യക്തികളിൽ ഒരാളാണ് ഫദ്‌വ തൗഖാൻ (English: Fadwa Tuqan ().
സമകാലിക അറബ് കവിതയിൽ ഇസ്രയേലി അധിനിവേശത്തോടു ശക്തമായ ചെറുത്ത് നിൽപ്പ് നടത്തിയ വ്യക്തിയാണ് ഫദ്‌വ.

1917ൽ പലസ്റ്റീനിലെ നബ്ലുസിൽ ജനിച്ചു. പ്രസിദ്ധമായ തൗഖാൻ കുടുംബത്തിലാണ് ജനനം. 13ആം വയസ്സിൽ രോഗം കാരണം പഠനം ഉപേക്ഷിച്ചു. പ്രമുഖ പലസ്റ്റീനിയൻ കവിയായിരുന്ന ഇബ്രാഹിം തൗഖാൻ സൗഹദരനാണ്. ഇദ്ദേഹമാണ് ഫദ് വയുടെ വിദ്യാഭ്യാസ കാര്യങ്ങൾ നോക്കിയിരുന്നത്. പഠനത്തിനുള്ള പുസ്തകങ്ങൾ നൽകിയും ഇംഗ്ലീഷ് പഠിപ്പിച്ചു ഉത്തരവാദിത്വങ്ങൾ നിർവഹിച്ചു. കവിതയിലും ഫദ്‌വയുടെ ഗുരുനാഥൻ സഹോദരനാണ്. ഒടുവിൽ ഒക്‌സ്‌ഫേർഡ് സർവ്വകലാശാലയിൽ ചേർന്ന ഇംഗ്ലീഷിലും സാഹിത്യത്തിലും പഠനം പൂർത്തിയാക്കി. ജോർദാൻ പ്രധാനമന്ത്രിയായിരുന്ന അഹമ്മദ് തൗഖാൻ ഫദ് വയുടെ മൂത്ത സഹോദരനാണ്.

എട്ടു കവിതാ സമാഹാരങ്ങൾ പുറത്തിറക്കിയിട്ടുണ്ട് ഫദ്‌വ. ഇവ വിവിധ ഭാഷകളിലേക്ക് വിവർത്തനം ചെയ്ത് പ്രസിദ്ധീകരിച്ചിട്ടുണ്ട്.

അൽ അഖ്‌സ ഇൻതിഫാദ എന്നറിയപ്പെടുന്ന രണ്ടാം ഇൻതിഫാദ കൊടുമ്പിരി കൊണ്ട കാലത്ത് നബ്ലുസ് നഗരം ഉപരോധത്തിലായിരുന്ന 2033 ഡിസംബർ 12നാണ് മരണം. . "Wahsha: Moustalhama min Qanoon al Jathibiya" (Longing: Inspired by the Law of Gravity) . "ആവേശം: ഗുരുത്വാകർഷണ നിയമത്തിൽ നിന്ന് പ്രചോദനം" എന്നതാണ് അവസാന കാലത്ത് എഴുതിയ പ്രധാന കവിത.



</doc>
<doc id="391875" url="https://ml.wikipedia.org/wiki?curid=391875" title="സോർബോൺ">
സോർബോൺ

സോർബോൺ‌, ഫ്രാൻസിലെ പാരീസിൽ ലാറ്റിൻ ക്വാർട്ടറിൽ സ്ഥിതിചെയ്യുന്നതും മുൻ യൂണിവേഴ്സിറ്റി ഓഫ് പാരീസിൻറെ ചരിത്രപരമായ കേന്ദ്രവുമായിരുന്ന ഒരു വലിയ കെട്ടിടമാണ്. ഇന്ന്, പന്തിയൺ-സോർബോൺ സർവകലാശാല, സോർബോൺ നൌവെല്ലെ യൂണിവേഴ്സിറ്റി, പാരിസ്-സോർബോൺ സർവകലാശാല, പാരിസ് ഡെസ്കാർട്ടെസ് യൂണിവേഴ്സിറ്റി, ദ ഇക്കോളെ നാഷണെയിൽ ഡെസ് ചാർട്ടസ്, ഇക്കോളെ പ്രാറ്റിക്വെ ഡെസ് ഹ്വാറ്റെസ് എറ്റ്യൂഡ്സ് തുടങ്ങിയ നിരവധി ഉന്നതവിദ്യാഭ്യാസ ഗവേഷണ സ്ഥാപനങ്ങൾ ഭാഗികമായും പൂർണ്ണമായും ഈ കെട്ടിടത്തിൽ പ്രവർത്തിക്കുന്നു.


</doc>
<doc id="391878" url="https://ml.wikipedia.org/wiki?curid=391878" title="സെൻറ് പീറ്റേർസ്ബർഗ്, ഫ്ലോറിഡ">
സെൻറ് പീറ്റേർസ്ബർഗ്, ഫ്ലോറിഡ

സെൻറ് പീറ്റേർസ്ബർഗ്, അമേരിക്കൻ ഐക്യനാടുകളിലെ ഫ്ലോറിഡ സംസ്ഥാനത്ത് പിനെല്ലാസ് കൗണ്ടിയിലെ ഒരു നഗരമാണ്. 2015 ലെ സെൻസസ് കണക്കനുസരിച്ച്, ഈ നഗരത്തിലെ ജനസംഖ്യ 257,083 ആണ്. ഇത് ഫ്ലോറിഡയിലെ അഞ്ചാമത്തെ ഏറ്റവും ജനസംഖ്യയുള്ളതും ഏറ്റവും വലുതുമായ നഗരമാണ്. ഇത് ഒരു കൌണ്ടി സീറ്റ് അല്ല. പിനെല്ലാസ് കൌണ്ടിയുടെ കൌണ്ടസീറ്റ് ക്ലിയർവാട്ടർ നഗരത്തിലാണ്.


</doc>
<doc id="391898" url="https://ml.wikipedia.org/wiki?curid=391898" title="എരുവട്ടി">
എരുവട്ടി

എരുവട്ടി, കേരളത്തിലെ കണ്ണൂർ ജില്ലയിലെ ഒരു ഗ്രാമമാണ്.

കുപ്പം നദിയുടെ തീരത്താണ് എരുവട്ടി ഗ്രാമം സ്ഥിതി ചെയ്യുന്നത്. ഈ മേഖലയിലെ നദി ഏഴ് ശാഖകളായി പിരിഞ്ഞിരിക്കുന്നു. ഇത് പക്ഷികൾക്കും മത്സ്യങ്ങൾക്കും പറ്റിയ രീതിയിലുള്ള ആവാസമേഖലയാണ്. തളിപ്പറമ്പിൽനിന്ന് ബസ് മാർഗ്ഗം ഈ ഗ്രാമത്തിലെത്തിച്ചേരാൻ സാധിക്കുന്നു. ഈ ഗ്രാമം ചപ്പരപ്പടവ (ചപ്പാരപ്പടവ്) പഞ്ചായത്തിലുൾപ്പെട്ട ഗ്രാമമാണ്. നെല്ലിപ്പാറ, വിമലശേരി, തിമിരി, തലവയൽ, മാരിഗിരി, രയരോം, തടിക്കടവ് എന്നിവയാണ് സമീപസ്ഥമായ ഗ്രാമങ്ങൾ.


</doc>
<doc id="391913" url="https://ml.wikipedia.org/wiki?curid=391913" title="ബാൾട്ടിക്ക് രാജ്യങ്ങൾ">
ബാൾട്ടിക്ക് രാജ്യങ്ങൾ

ബാൾട്ടിക് കടലിന്റെ കിഴക്കൻ തീരത്ത് സ്ഥിതിചെയ്യുന്ന ലാത്‌വിയ, ലിത്വാനിയ, എസ്റ്റോണിയ എന്നീ മൂന്ന് യൂറോപ്യൻ രാജ്യങ്ങളാണ് ബാൾട്ടിക്ക് രാജ്യങ്ങൾ എന്നറിയപ്പെടുന്നത്. ഉയർന്ന മാനവ വികസന സൂചികയും ഉയർന്ന മൊത്ത ആഭ്യന്തര വരുമാനവും ഉള്ള വികസിത രാജ്യങ്ങളാണ് ഈ മൂന്ന് രാജ്യങ്ങളും. യൂറോപ്യൻ യൂണിയൻ, യൂറോസോൺ, നാറ്റോ എന്നിവയിൽ അംഗങ്ങളായ ബാൾട്ടിക്ക് രാജ്യങ്ങൾ, കൂട്ടായ പ്രാദേശിക സഹകരണത്തോടെയാണ് പല അന്താരാഷ്ട്ര സംഘടനകളിലും പ്രവർത്തിക്കുന്നത്.
ബാൾട്ടിക് കടലിന്റെ പേരിൽനിന്നാണ് ബാൾട്ടിക്ക് രാജ്യങ്ങൾക്ക് ആ പേര് ലഭിച്ചത്. ഇന്തോ-യുറോപ്യൻ ഭാഷകളിൽ "വെളുത്തത്", "വെള്ള" എന്നൊക്കെ അർഥമുള്ള "ബെൽ"(*"bhel") എന്ന വാക്കിൽ നിന്നാണ് ബാൽട്ടിക്ക് എന്ന പേര് വന്നതെന്നാണ് പ്രബലമായ ഒരഭിപ്രായം. ബാൾട്ടിക്ക് ഭാഷകളിൽ "ബാൾട്ടാസ്" എന്ന ലിത്വാനിയൻ വാക്കിനും "ബാൾട്സ്" എന്ന ലാത്വിയൻ വാക്കിനും വെള്ള എന്നാണ് അർഥം.


</doc>
<doc id="391915" url="https://ml.wikipedia.org/wiki?curid=391915" title="ടെക്സാസ് എ &amp; എം യൂണിവേഴ്സിറ്റി">
ടെക്സാസ് എ &amp; എം യൂണിവേഴ്സിറ്റി

ടെക്സാസ് എ & എം യൂണിവേഴ്സിറ്റി (ടെക്സാസ് A&M, TAMU , or A&M) അമേരിക്കൻ ഐക്യനാടുകളിലെ ടെക്സസിൽ കോളേജ് സ്റ്റേഷനിൽ സ്ഥിതിചെയ്യന്ന ഒരു സഹവിദ്യാഭ്യാസ പൊതു ഗവേഷണ സർവ്വകലാശാലയാണ്. ഒരു സംസ്ഥാന സർവകലാശാലയായ ഇത് ടെക്സാസ് എ & എം യൂണിവേഴ്സിറ്റി സിസ്റ്റത്തിലെ അംഗമാണ്. ടെക്സാസ് എ & എം വിദ്യാർത്ഥി സമൂഹം ടെക്സാസിലെ ഏറ്റവും വലിയതും അമേരിക്കൻ ഐക്യനാടുകളിലെ ഏറ്റവും വലിയ വിദ്യാർത്ഥി സമൂഹത്തിലൊന്നുമാണ്. 


</doc>
<doc id="391918" url="https://ml.wikipedia.org/wiki?curid=391918" title="ബോട്ടാണിക്കൽ ഗാർഡൻ, ഊട്ടി">
ബോട്ടാണിക്കൽ ഗാർഡൻ, ഊട്ടി

തമിഴ്‌നാട് സംസ്ഥാനത്തിൽ ഊട്ടിയിലാണ് ഈ ബോട്ടാണിക്കൽ ഗാർഡൻ സ്ഥിതി ചെയ്യുന്നത്. 1847-ൽ ട്വീഡേലിലെ മാർക്യിസ് നിർമ്മിച്ച ഉദ്യാനം 55 ഏക്കറിൽ പരന്നു കിടക്കുന്ന പച്ചപ്പരപ്പുള്ള മനോഹരമായ ഒന്നാണ്. പല ഭാഗങ്ങളായി തിരിച്ചിരിക്കുന്ന ഈ ഉദ്യാനം, ദോഡ്ഡബേട്ട കൊടുമുടിയുടെ താഴ്ന്ന ചരിവുകളിലാണ് സ്ഥിതി ചെയ്യുന്നത്. ഇന്ത്യയിൽ തന്നെ വിരളമായ ചെടികൾ ഇവിടെ സം‍രക്ഷിക്കപ്പെട്ടിട്ടുണ്ട്. പുല്ലുകളും ചെടികളും വളരെ ശ്രദ്ധയോടെ പരിപാലിക്കപ്പെടുന്നു. കോർക്കുമരം, കുരങ്ങനു കയറാനാവാത്ത മങ്കി പസ്സിൽ മരം, 20 ദശലക്ഷം വർഷം പഴക്കമുള്ള ഫോസിൽ മരം, പേപ്പർ ബാർക്ക് മരം എന്നിവ ഇവിടത്തെ മാത്രം പ്രത്യേകതകളാണ്. നന്നായി പരിപാലിക്കപ്പെടുന്ന ഒരു ഫേർണ് ഹൌസ്, ഓര്ക്കിഡുകൾ എന്നിവയും ഉണ്ട്. മേയ് മാസത്തിൽ നടക്കുന്ന പുക്ഷ്പഫല സസ്യ പ്രദർശനം ലോകപ്രശസ്തമാണ്. ഈ ഉദ്ദ്യാനം ഇന്ന് തമിഴ്‌നാട്ടിലെ ഹോർട്ടികൾച്ചർ വിഭാഗം ആണ് സം‍രക്ഷിക്കുന്നത്. മെഴുകു കൊണ്ടുള്ള മ്യൂസിയം വളരെയധികം ജന ശ്രദ്ധയാകർഷിക്കുന്നുണ്ട്.


</doc>
<doc id="391923" url="https://ml.wikipedia.org/wiki?curid=391923" title="ഇസോട്ടാ നൊഗരോള">
ഇസോട്ടാ നൊഗരോള

പതിനഞ്ചാം നൂറ്റാണ്ടിലെ(1418–1466) ഒരു ഇറ്റാലിയൻ എഴുത്തുകാരിയും ബുദ്ധിജീവിയുമായിരുന്നു ഇസോട്ടാ നൊഗരോള (Isotta Nogorola). ഇറ്റാലിയൻ നവോത്ഥാനത്തിലെ ഏറ്റവും അറിയപ്പെടുന്ന വനിതാമാനവികതാവാദിയായിരുന്ന അവർ, പിൽക്കാലത്ത് ഒട്ടേറെ തലമുറകളിലെ സ്ത്രീഎഴുത്തുകാർക്കും കാലാകാരികൾക്കും പ്രചോദനമായി. ആദത്തേയും ഹവ്വായെയും സംബന്ധിച്ച ചർച്ച" (Dialogue on Adam and Eve) ആയിരുന്നു അവരുടെ മുഖ്യരചന. ഈ കൃതിയിൽ അവർ, ബൈബിളിലെ ഉല്പത്തിപ്പുസ്തകത്തിൽ വിവരിക്കുന്ന ആദിപാപത്തിൽ, ആദിമാതാപിതാക്കളായ ആദം-ഹവ്വാമാരുടെ പങ്ക് ചർച്ച ചെയ്തു. വിശുദ്ധ ആഗസ്തീനോസിനെപ്പോലുള്ള ക്രൈസ്തവചിന്തകന്മാർ, ഈ പാപത്തിൽ ആദത്തേക്കാൾ ഉത്തരവാദിത്വം ഹവ്വായ്ക്കാണെന്ന നിലപാടെടുക്കുകയും അതിന്റെ അടിസ്ഥാനത്തിൽ സ്ത്രീസ്വഭാവത്തിന്റെ 'കുറവുകൾ' എണ്ണിപ്പറഞ്ഞ്, സ്ത്രീ പുരുഷനു കീഴടങ്ങിയിരിക്കണമെന്നു നിഷ്കർഷിക്കുകയും ചെയ്തിരുന്നു. എന്നാൽ ആദിപാപത്തിന്റെ കാര്യത്തിൽ കൂടുതൽ ഉത്തരവാദിത്വം ആദത്തിനാണെന്ന് നൊഗരോള വാദിച്ചു. ലിംഗനീതിയേയും, പെണ്ണവസ്ഥയേയും സംബന്ധിച്ച് യൂറോപ്പിൽ നൂറ്റാണ്ടുകൾ നീണ്ട ചർച്ചക്ക് ഈ കൃതി തുടക്കമിട്ടു.

ഇസോട്ടാ നൊഗരോള ഇറ്റലിയിലുള്ള വെറോണയിലെ ഒരു നല്ല കുടുംബത്തിൽ ജനിച്ചു. പത്ത് സഹോദരങ്ങളിൽ ഒന്നായിരുന്നു അവർ. ഏഴ് പേർ മാത്രമേ പ്രായപൂർത്തിയാകുന്നവരെ അതിജീവിച്ചുള്ളു. അവരുടെ ആദ്യ ട്യൂട്ടർ "മാർട്ടിനോ റിസോണി" ആയിരുന്നു പ്രസിദ്ധനായ ഏറ്റവും പുരോഗമനാത്മകമായ മാനുഷികചിന്തകന്മാരിൽ ഒരാളായ ഗ്വാരിനോ ഡ വേറോണയെക്കുറിച്ച് പഠിപ്പിച്ചത്. നോഗറോളയുടെ ആദ്യകാലഎഴുത്തുകൾ ലാറ്റിനേയും ഗ്രീക്ക് രചയിതാക്കളേയും പരിചയപ്പെടുത്തുന്നു. സിസറോ, പ്ലൂട്ടാർക്ക്, ഡിയോജിനസ് ലാർട്ടിയസ്, പെട്രോണിയസ്, ഔലസ് ഗെല്ലിയസ് തുടങ്ങിയവർ ഇതിൽ ഉൾപ്പെടുന്നു.


</doc>
<doc id="391925" url="https://ml.wikipedia.org/wiki?curid=391925" title="മങ്കി പസിൾ ട്രീ">
മങ്കി പസിൾ ട്രീ

അരൌക്കാറിയ അരൌക്കാന (സാധാരണ, കുരങ്ങ് പസിൾ ട്രീ, മങ്കി ടെയിൽ ട്രീ, ചിലിയൻ പൈൻ, അല്ലെങ്കിൽ പെഹ്വെൻ) 1-1.5 മീ (3-5 അടി) വ്യാസവും 30-40 മീറ്റർ (100-130 അടി) ഉയരത്തിൽ വളരുന്നതുമായ ഒരു നിത്യഹരിത വൃക്ഷമാണ്. മദ്ധ്യ, തെക്കൻ‌ ചിലി, പടിഞ്ഞാറൻ അർജന്റീന എന്നിവിടങ്ങളാണ് ഈ വൃക്ഷത്തിൻറെ ജന്മദേശം.  അരൌക്കാറിയ അരൌക്കാന കോണിഫറസ് വർഗ്ഗത്തിലെ ഏറ്റവും കടുപ്പമുള്ള ഇനമാണ്. ഈ വൃക്ഷയിനത്തിൻറെ ദീർഘായുസ്സ് കാരണം, ഇവ "ലിവിംഗ് ഫോസിൽ" എന്നാണ് അറിയപ്പെടുന്നത്. ഇത് ചിലിയുടെ ദേശീയ വൃക്ഷമാണ്. 2013 ൽ വംശനാശ ഭീഷണി നേരിടുന്ന വർഗ്ഗത്തിലുള്ള വൃക്ഷമായി ഇതിൻറെ സംരക്ഷിത പദവി ഐ.യു.സി.എൻ. ഉയർത്തിയിരുന്നു.


</doc>
<doc id="391930" url="https://ml.wikipedia.org/wiki?curid=391930" title="ലെസോത്തോയിലെ നാഷണൽ യൂണിവേഴ്സിറ്റി">
ലെസോത്തോയിലെ നാഷണൽ യൂണിവേഴ്സിറ്റി

ലെസോത്തോയിലെ നാഷണൽ യൂണിവേഴ്സിറ്റി ലെസോത്തോയുടെ തലസ്ഥാനമായ മസേരുവിൽ നിന്നും 34 കിലോമീറ്റർ തെക്കുകിഴക്കായി സ്ഥിതിചെയ്യുന്ന റോമയിലാണ്. റോമ മനോഹരമായ താഴ്വരകളുള്ള പർവ്വതപ്രദേശമാണ്. ഇവിടത്തെ കാലാവസ്ഥയും സുഖകരമാണ്. കൗൺസിൽ ആണ് സർവ്വകലാശാല നിയന്ത്രിക്കുന്നത്. സെനറ്റ് അക്കാദമികമായ നയങ്ങൾ രുപീകരിക്കുന്നു. പ്രത്യേക നിയമപ്രകാരമാണ് സെനറ്റും അക്കാദമിക് കൗൺസിലും സ്ഥാപിച്ചിരിക്കുന്നത്.

വിവിധ വകുപ്പുകളും ഫാക്കൾടികളും:

1945 ഏപ്രിൽ 8നാണ് ലെസോത്തോയിലെ നാഷണൽ യൂണിവേഴ്സിറ്റി തുടങ്ങിയത്. ദക്ഷിണാഫ്രിക്കയിലെ കാത്തലിക് സർവ്വകലാശാലയുടെ ഭാഗമായിരുന്നു ഇത്. റോമയിൽത്തന്നെയാണിത് ആദ്യം സ്ഥാപിച്ചത്. മതപഠനവും ബിരുദാനന്തരബിരുദപഠനവും കത്തോലിക്കരായ വിദ്യാർത്ഥികൾക്കു ലഭ്യമാക്കാനാണ് ദക്ഷിണാഫ്രിക്കാൻ കാത്തലിക് ബിഷപ്പന്മാരുടെ സിനഡ് ഇതു സ്ഥാപിക്കുവാൻ തീരുമാനിച്ചത്. ഒരു താത്കാലിക പ്രാഥമിഉകവിദ്യാലയ കെട്ടിടത്തിലാണൂ ഇതു സ്ഥാപിക്കപ്പെട്ടത്.

1946ൽ ആ താത്കാലിക സ്കൂൾ കെട്ടിടത്തിൽനിന്നും സ്ഥിരമായ ഇന്നത്തെ കെട്ടിടത്തിലേയ്ക്കു മാറ്റി സ്ഥാപിക്കപ്പെട്ടു. ഇതിനായി, 52 acres (210,000 m²) ഭൂമി അക്വയർ ചെയ്തു.

1950ൽ കാത്തലിക് സർവ്വകലാശാല പയസ് 12 കോളജുമായിച്ചേർത്തു. 

1952ൽ, ലണ്ടൻ സർവ്വകലാശാലയുമായി ബന്ധിക്കപ്പെട്ടു. 

2011 ജൂണിൽ ലെസോത്തോ ടൈംസ് റിപ്പോർട്ട് പ്രകാരം അവിടെയുള്ള 7 ഫാക്കൾട്ടിയിലെ 3 ലും പകുതി കുട്ടികൾ പരാജയമടഞ്ഞു. 

ലെസോത്തോയിലെ നാഷണൽ യൂണിവേഴ്സിറ്റി  ബുഡാപെസ്റ്റിലെ ഓപ്പൺ അക്സസ് ഇനിഷ്യേറ്റീവും ആയി കരാറിലൊപ്പുവച്ചു.




</doc>
<doc id="391933" url="https://ml.wikipedia.org/wiki?curid=391933" title="ചാഡിലെ വിദ്യാഭ്യാസം">
ചാഡിലെ വിദ്യാഭ്യാസം

ചാഡിലെ വിദ്യാഭ്യാസം വലിയ പ്രതിസന്ദ്ധി നിറഞ്ഞതാണ്. അവിടത്തെ ജനങ്ങളുടെ വിതരണവും കുട്ടികളെ സ്കൂളിൽ വിടുന്നതിലുള്ള രക്ഷകർത്താക്കളുടെ ഭാഗത്തുള്ള അലംഭാവം എന്നിവയാണിതിനുകാരണം. ഹാജർ ഇവിടെ നിർബന്ധിതമാണ്. പ്രാഥമികവിദ്യാഭ്യാസം കടന്നുപൊകുന്ന ആൺകുട്ടികൾ 68% മാത്രമേ വരൂ. ആകെ ജനസംഖ്യയിൽ പകുതിയിൽ കൂടുതൽ പേരും നിരക്ഷരരാണ്. എൻ ജമീന സർവ്വകലാശാലയിലാണ് ഉന്നതവിദ്യാഭ്യാസത്തിനു സൗകര്യമുള്ളത്.

ചാഡിലെ പാശ്ചാത്യ വിദ്യാഭ്യാസസൗകര്യങ്ങൾ ആരംഭിക്കുന്നത്, 1920കളിൽ പ്രൊട്ടസ്റ്റന്റു മിഷണറിമാർ തുടങ്ങിയ സ്കൂളുകൾ ആണ്. മതപരമായ ക്ലാസുകൾ ഒഴിച്ചുള്ള എല്ലാ സ്ഥാപനങ്ങളിലും ഫ്രഞ്ച് ആണ് കൊളോണിയൻ ഭരണാധികാരികൾ ഭാഷയായി ഉപയോഗിക്കാൻ നിർദ്ദേശിച്ചത്.  ഔദ്യോഗിക അംഗീകാരവും സർക്കാർ സബ്സിഡിയും ലഭിക്കുന്ന എല്ലാ സ്കൂളുകൾക്കും ഒരു സാമാന്യ പാഠ്യപദ്ധതി സർക്കാർ ഏർപ്പെടുത്തി.

ചാഡിലെ വിദ്യാഭ്യാസത്തിൽ പ്രാഥമിക വിദ്യാഭ്യാസത്തിലാണൂന്നൽ കൊടുത്തിരിക്കുന്നത്. ചാഡിലെ സെക്കണ്ടറി വിദ്യാഭ്യാസത്തിൽ ചേരാനാഗ്രഹിച്ച വിദ്യാർത്ഥികൾക്ക് കോംഗോ റിപ്പബ്ലിക്കിലെ ബ്രാബ്രാസ്സാവില്ലയിൽ പോയി പഠിക്കേണ്ടിയിരുന്നു. ഇതുമൂലം സെക്കണ്ടറി വിദ്യാഭ്യാസത്തിനു കുട്ടികൾ വളരെക്കുറച്ച് മാത്രമേ ചെർന്നുള്ളൂ. 


</doc>
<doc id="391936" url="https://ml.wikipedia.org/wiki?curid=391936" title="യു എ ഇയിലെ വിദ്യാഭ്യാസം">
യു എ ഇയിലെ വിദ്യാഭ്യാസം

യു എ ഇയിലെ വിദ്യാഭ്യാസം തുടക്കമിട്ടത് എമിറേറ്റുകളുടെ കൂട്ടായ്മയുടെ സ്ഥാപനത്ട്ഠിനടുത്ത സമയത്ത് യുണൈറ്റഡ് അറബ് എമിറേറ്റ്സ് യൂണിവേഴ്സിറ്റിയുടെ സ്ഥാപനത്തോടെയാണ്. അബുധാബിയിലെ അൽഎയ് നിലാണ് ഇതു സ്ഥാപിക്കപ്പെട്ടത്. അന്നു തൊട്ട്, ഉയർന്ന സാക്ഷരതാനിരക്കിനായും ആധുനികീകരണപ്രവർത്തനത്തിനും സ്ത്രീവിദ്യാഭ്യാസത്തിനുമായി ആവശ്യമായ ശക്തമായ പ്രവർത്തനങ്ങൾ നടത്തിവരുന്നുണ്ട്. ആ രാജ്യത്തെ യുവാക്കളുടെ ഉന്നമനത്തിനായി 202ഇ ലക്ഷ്യമാക്കിയുള്ള പ്രവർത്തനങ്ങൾ വിദ്യാഭ്യാസമേഖലയിൽ നടക്കുന്നു. യു എ യിയിൽ ഫെഡറൽ സർക്കാർ 25% ബഡ്ജറ്റാണു വിദ്യാഭ്യാസത്തിൽ ചിലവഴിക്കുന്നത്. 90% ആണ് യു എ ഇ യിലെ സാക്ഷരതാനിരക്ക്.

2006ലെ യുണൈറ്റഡ് നേഷൻസിന്റെ ഗവർണൻസ് പ്രോഗ്രാം പ്രകാരം യു എ ഇ യുടെ വിദ്യാഭ്യാസ ഇൻഡക്സ് 79 ആണ്. ബുർക്കിന ഫാസോയ്ക്കാണ്  ഈ ഇൻഡക്സിൽ ഏറ്റവും കുറഞ്ഞ നിരക്കുള്ളത്: 27. 



</doc>
<doc id="391939" url="https://ml.wikipedia.org/wiki?curid=391939" title="നിയമവിദ്യാഭ്യാസം">
നിയമവിദ്യാഭ്യാസം

നിയമവിദ്യാഭ്യാസം എന്നത്  നിയമത്തിന്റെ തത്വം, പ്രവർത്തനം, സിദ്ധാന്തം എന്നിവയിൽ ഒരു വ്യക്തിക്കു നൽകുന്ന വിദ്യാഭ്യാസം ആകുന്നു. നിയമപഠനം അനേകം കാര്യങ്ങൾക്കായാണ് നടത്തുന്നത്. ഇതിൽ, നിയമപാലനരംഗത്തു പ്രവർത്തിക്കാനും നിയമജ്ഞന്മാരാകാനും വേണ്ട ജ്ഞാനം നേടാനായി സഹായിക്കും. രാഷ്ട്രീയ രംഗത്തും ബിസിനസ്സിലും ഈ രംഗത്തിലുള്ള ആഴത്തിലുള്ള അറിവു ആ രംഗത്തു പ്രവർത്തിക്കുന്നവർക്കു സഹായകമാണ്. അതുപോലെ നിയമരംഗത്തുള്ള നിയമജ്ഞന്മാർക്കു തങ്ങളുടെ അറിവു വർദ്ധിപ്പിക്കാനും കൂടുതൽ ഉയർന്ന പരിശീലനം നേടാനും നിയമരംഗത്തുള്ള ഏറ്റവും പുതിയ അറിവു നേടി തങ്ങളുടെ ജോലി മെച്ചപ്പെടുത്താനും ഈ പഠനം സഹായകമായിരിക്കും. 

ആസ്ട്രേലിയായിൽ മിക്ക സർവ്വകലശാലകളിലും ബിരുദ ബിരുദാനന്തര പഠനം സൗകര്യമുണ്ട് (LLB, 4 വർഷം), അല്ലങ്കിൽ സംയുക്ത ഡിഗ്രി കോഴ്സ് (e.g., BSc/LLB, BCom/LLB, BA/LLB, BE/LLB, 5–6 years) നടത്തിവരുന്നു.


</doc>
<doc id="391942" url="https://ml.wikipedia.org/wiki?curid=391942" title="ആദിദ്രാവിഡം ഭാഷാപരിണാമസിദ്ധാന്തം">
ആദിദ്രാവിഡം ഭാഷാപരിണാമസിദ്ധാന്തം

ആധുനിക മലയാളഭാഷയുടെ ഉല്പത്തിയിലേക്ക് വിരൽ ചൂണ്ടുന്ന അനവധി വാദ, അഭ്യൂഹ, സിദ്ധാന്തങ്ങൾ നിലകൊള്ളുന്നുണ്ട്.
പൂർവ്വദ്രാവിഡ ഭാഷയ്ക്ക് സംഭവിച്ച ഘട്ടങ്ങളായുള്ള വികാസ പരിണാമത്തിലൂന്നി മലയാളഭാഷ ഉത്ഭവിച്ചു എന്ന വാദമാണ് ആദിദ്രാവിഡം ഭാഷാപരിണാമസിദ്ധാന്തം.
ഇന്ത്യയിലെ 22 ഔദോഗിക ഭാഷകളിൽ നിന്ന് ശ്രേഷ്ഠഭാഷാ പദവി ലഭിച്ച അഞ്ചാ(5)മത്തെ ഭാഷയാണ് മലയാളം. ഈ ഭാഷ ഗ്രന്ഥലിപി , ബ്രഹ്മിലിപി ,വട്ടെഴുത്ത്, കോലെഴുത്ത് പരമ്പരാഗത, നവ മലയാള ലിപികളിൽ എഴുതി പോരുന്നു.

മലായാള ഭാഷയുടെ ഉല്പത്തിയെ സംബന്ധിക്കുന്ന തർക്കങ്ങളും സിദ്ധാന്തങ്ങളും ഇന്നും അവതരിപ്പിക്കപ്പെട്ടു കൊണ്ടാണിരിക്കുന്നത് ഇവയിൽ അഞ്ച് പ്രധാന സിദ്ധാന്തങ്ങൾ ഇവയാണ്.
ഗവേഷകർ നടത്തിയ നിരവധി അന്വേഷണങ്ങളിലൂടെയും പഠനങ്ങളിലൂടെയുമുള്ള തെളിവുകൾ സുചിപ്പിക്കുന്നത് ഏകദേശം ഒബതാം (9)ശതകത്തോടു കൂടി മലയാളഭാഷ ഉത്ഭവിച്ചു എന്ന ഒരു പ്രധാന വസ്തുതയാണ്. 
തുടങ്ങിയ ഭാഷാപ്രസ്ഥാനങ്ങളും മലയാള ഭാഷയുടെ ഉല്പത്തി യിൽ വളരെ ഏറെ സ്വാധീനിക്കപ്പെട്ടു.

2000 വർഷങ്ങൾക്ക് വളരെ മുമ്പേ (B.Cയിൽ വച്ച്) തന്നെ പൂർവ്വ ദ്രാവിഡ ഭാഷ ശിഥിലമാക്കപ്പെട്ടതിനെ തുടർന്നു രണ്ട്(2)തരം ഭാഷാവകഭേദങ്ങൾ ദ്രാവിഡഭാഷയിൽ ഉത്ഭവിച്ചു എന്നതിൽ ആർക്കും തന്നെ എതിർപ്പില്ല. അനേകം ഭാഷകുടുംബങ്ങളുടേയും ഭാഷകൾക്കും ജന്മം നൽകിയ മൂലഭാഷയാണ് ദ്രാവിഡഭാഷ. 5000യിരത്തിലേറെ വർഷങ്ങളുടെ പഴക്കം സിന്ധുനദി സംസ്കാരവും മറ്റും വിളിച്ചോതുന്നയാണ്. ദ്രാവിഡഭാഷകൾക്ക് ഉണ്ടായ രൂപ മാറ്റങ്ങളും സിന്ധു നദി തട സംസ്കാരത്തിന്റെ അവസാനവും ദേശങ്ങളിലേക്ക്‌ ഒതുങ്ങി കൂടിയ വകഭേദങ്ങളും അന്യഭാഷസ്വാധീനവും ദ്രാവിഡ ഭാഷയെശിഥിലമാക്കി. ഇതിനെതുടർന്ന്.ബി.സി കാലഘട്ടത്തിൽ വച്ച് തന്നെ മൂലദ്രാവിഡം ഉത്തരദ്രാവിഡം,ദക്ഷിണദ്രാവിഡം എന്നീ രണ്ട് സ്ഥാലിക വകഭേദങ്ങൾക്ക് ജന്മം നൽകി.

ക്രമേണ ഉത്തരദ്രാവിഡം അന്യഭാഷ സ്വാധീനത്തിലും ദേശഭേദത്താലും രൂപമാറ്റം സംഭവിച്ച് തെലുഗ്, കന്നട എന്നീ കാവ്യഭാഷകളായി പരിണമിക്കുകയുണ്ടായി. എങ്കിലും ഭക്ഷിണദ്രാവിഡം മൂലദ്രാവിഡ ഭാഷയുടെ അസ്ഥിത്യത്തിൽ ഏറെ നാൾ ഉറച്ചു നിന്നു. ഈ ദക്ഷിണദ്ദേശം പൊതുവേ തമിഴകം (ഇന്നത്തെ കേരളവും തമിഴ്നാടും )എന്ന നാമത്തിൽ വിശേഷിക്കപ്പെട്ടു.

ദേശ ഭേദങ്ങളാണ് ദ്രാവിഡത്തെ ഇന്നത്തെ പ്രധാന നാല് ഭാഷകളാക്കി പരിണമിപ്പിച്ചത്.തെലുഗ് ,തമിഴ് , കന്നട,മലയാളം കൂടാതെ തുളുഭാഷയും ഇവിടെ നിർണായമായ ഒരു പരിണാമത്തെ വിളിച്ചോതുന്നുണ്ട്.
തമിഴകത്തിൽനിന്ന് ആദ്യം പിരിഞ്ഞത് തെലുഗ് തന്നെ ആവാം. ഇതിന് കാരണങ്ങൾ ഒരുപാടുണ്ട് തമിഴ്പ്പെയർദേശം തമിഴിൽ നിന്ന് ബന്ധം പിരിഞ്ഞദേശം ആണ് ഇത് എന്നതിന് തെളിവുകൾ ലഭിച്ചിട്ടുണ്ട്. തമിഴ് എന്ന വാക്കിന്റെ അർത്ഥം മധുരം എന്നാണ് അതുപോലെ തെലുഗ് എന്ന വാക്കിന്റെ അർത്ഥം തേനാവുന്നത് എന്നാണ്. ദ്രാവിഡ ഭാഷയിലെ ശക്തമായ സംസ്ക്യത സ്വാധീനമാവണം തെലുങ്കിനെ പ്രചാരം ഉണർത്തി ഭാരതമൊട്ടാകെ പ്രചാരം നേടി കാവാ ഭാഷയായതിനാൽ തന്നെ പണ്ഡിതന്മാർ ഇത് വേഗം പ്രചരിപ്പിച്ചു. അതാത് ദേശത്തിന്റെ പേരിലാണ് ദ്രാവിഡ ഭാഷ അറിയപ്പെട്ടിക്കുന്നത്. അങ്ങനെ തമിഴകത്തെ ഭാഷ തമിഴ് എന്നും ത്രിലിങ്ഗ ദേശത്തെഭാഷ തെലുഗ് എന്നും അറിയപ്പെട്ടു. കറുത്ത മണ്ണുള്ള നാട് ക്രമേണ കറുനാട് എന്നും അവിടുത്തെ ഭാഷകറുനാട് ഭാഷ എന്നും അറിയപ്പെട്ടു.മലയ്ക്ക് അപ്പുറത്തെ നാട്ടിലെ ഭാഷ മലനാടു ഭാഷ എന്നും വിശേഷിക്കപ്പെട്ടു.ദേശഭേദത്തിനൊപ്പം സംസ്കാരവും ഭാഷയും ഗണ്യമായ പരിണാമങ്ങളിലേക്ക് നയിക്കപ്പെട്ടു. അങ്ങനെ തമിഴകവുമായുള്ള ബന്ധം കറുനാട്ടുകാർക്ക് ഇല്ലതായി. ഇവിടംമുതൽ തമിഴകത്തെ ദ്രാവിഡ ഭാഷ പരിണാമ ചരിത്രം ആരംഭിക്കുന്നു.
കന്നഡ, തെലുഗ് ഭാഷാവേർതിരിവിന് ശേഷവും തമിഴകഭാഷ മൂലദ്രാവിഡ ഭാഷയായി തന്നെ നിലനിന്നു. ദ്രാവിഡ ഭാഷയുടെ എല്ലാ ഗുണങ്ങളെയും ഇവ നിലനിർത്തി. തമിഴകം മൂവരശർ അഥവാ മുവേന്തർ ഭരിച്ചിരുന്നു. അകം എന്നാൽ ദേശം/ നാട് എന്നാണ് വിവക്ഷിക്കുന്നത്. ചേര, ചോള, പാണ്ഡ്യരാണ് മൂവരശർ.തമിഴകത്തിന്റെ 80 % കാതം ചേരലാലും,56 %കാതം പാണ്ഡ്യരാലും, 44% കാതംചോളരാലും ഭരണം ചെയ്യപ്പെട്ടിരുന്നു.
ഏറ്റവും കൂടുതൽ ആധിപത്യം പുലർത്തിയ ചേരർ എല്ലാം കൊണ്ടും ദ്രാവിഡ സംസ്കാരത്തെ ആട്ടി ഉറപ്പിച്ചു. ചേരരുടെ നാട് ചേരലം എന്നാണ് അറിയപ്പെട്ടിരുന്നത് ഇത് സംസ്കൃതീഭവിച്ചാണ് കേരളമായി മാറിയത്. തമിഴകത്ത് നിലനിന്നിരുന്ന ദ്രാവിഡ ഭാഷയെ പൊതുവേ തമിഴ് എന്നാണ് വിളിച്ചു പോരുന്നത്. ഇത് ഇന്നത്തെ 'തമിഴ് ഭാഷയെഅല്ല മൂലതമിഴ് ആയ ദ്രാവിഡഭാഷയാണ്. 

ഏകദേശം ക്രി.മു. മൂന്നാം (3) ശതകത്തോടു കൂടി സാഹിത്യരചനക്ക് വേണ്ടി മാധുരികമായ ഭാഷ നിർമ്മിക്കേണ്ട ആവശ്യം നിലവിൽ വന്നു. അങ്ങനെ ദ്രാവിഡ ഭാഷയെ സാഹിത്യഭാഷ ആക്കുന്നതിന് വേണ്ടി വ്യാകരണ നിയമങ്ങൾക്കും പരിഷ്കാരങ്ങൾക്കും വിധേയമാക്കി. ഇങ്ങനെ പരിഷ്കാരം നടത്തി ചൊവ്വാക്കിയ ഭാഷ ചെന്തമിഴ് എന്ന നാമത്താൽ വിവക്ഷിക്കപ്പെട്ടു.ഇത് ദ്രാവിഡ ഭാഷയുടെ പരാണാമം അല്ലായിരുന്നു. പണ്ഡിതന്മാരുടെ ഇഷ്ടാനുസരണം ദ്രാവിഡ സ്വഭാവത്തെ ഉൾക്കൊള്ളിച്ച് മൂല ദ്രാവിഡത്തിൽ നിന്നും മിനുക്കി എടുത്ത ഒരു കാവ്യ ഭാഷ മാത്രമായിരുന്നു ചെന്തമിഴ്.

ചെന്തമിഴിന്റെ ഉത്ഭവത്തോടുകൂടി കാവ്യ രചനകളെല്ലാം ഈ ഭാഷയിലേക്ക് ചുരുങ്ങിക്കൂടി. എങ്കിലും ശരിയായ ദ്രാവിഡ ഭാഷയുടെ അസ്തമനം അവിടംകൊണ്ടൊന്നും സംഭവിച്ചില്ല. ദ്രാവിഡ ഭാഷയിൽ നിന്നുള്ള ചെന്തമിഴ് വേർതിരിവ് കാവ്യഭാഷയായപ്പോൾ തമിഴകത്ത് കാവ്യഭാഷ, സംസാരഭാഷ എന്നിങ്ങനെ രണ്ട് വേർതിരുവുകൾ ഉടലെടുത്തു. ഇത്തരത്തിൽ സംസാരഭാഷ ദ്രാവിഡത്തിന്റെ അസ്ഥിത്വത്തിൽ തന്നെ ഉറച്ചു നിന്നു. ഈ സംസാരഭാഷ കൊടുംതമിഴ് എന്ന നാമത്താലും അറിയപ്പെട്ടു തുടങ്ങി. ഇതിന് തെളിവാണ് ചെന്തമിഴിലെ ' ഐ' കാരശബ്ദം നേരേ മറിച് കൊടും തമിഴിൽ ദ്രാവിഡ 'അ' കാരശബ്ദം നിലനിൽക്കുന്നത്. കാവ്യ ഭാഷ വിശിഷ്ഠമായി തീർന്നതോടെ തമിഴകം മുഴുവൻ ചെന്തമിഴ് പ്രചാരം പ്രാപിച്ചു. എങ്കിലും കൊടുംതമിഴ് എന്ന സംസാരഭാഷ ദേശങ്ങളിലായി നിലനിൽക്കുകയും ഓരോ ദേശത്തിന് അനുസൃതമായി വകഭേദങ്ങൾ കൊടുംതമിഴിലും പ്രകടമായി. അതായത് ചുരുക്കി പറഞ്ഞാൽ കാവ്യ ഭാഷയായി രൂപം പ്രാപിക്കാത്ത കൊടും തമിഴ് ഭാഷ എന്നത് മൂല ദ്രാവിഡ ഭാഷ തന്നെ ആണ്.

മലനാട്ടിൽ നിലനിന്ന കൊടുംതമിഴ് ബാക്കിയുള്ള ദേശങ്ങളിലെ സംസാരഭാഷയിൽ നിന്നും വ്യത്യസ്തമായി നിലനിന്നു. കാരണം സഹ്യപർവ്വതനിരകളാലുള്ള വേർതിരിവ് മൂലം ഈ പ്രദേശത്തെ സംസാരഭാഷയിൽ മാറ്റങ്ങൾ സൃഷ്ടിക്കാൻ ചെന്തമിഴിനോ മറ്റ പ്രദേശങ്ങൾക്കോ അധികമൊന്നും സാധിച്ചില്ല. ഇവിടെ നിലനിന്നിരുന്ന കൊടുംതമിഴ് മസൃണമല്ലാത്ത തമിഴ് എന്നതാണ് ഇതിന്റെ അർത്ഥം. ഇങ്ങനെ മലനാട്ടിലെ ദ്രാവിഡ ഭാഷയാണ് മലനാട് ഭാഷ അഥവാ മലയാള ഭാഷ എന്ന് അറിയപ്പെടാൻ തുടങ്ങിയത്.
ഇത്തരത്തിലെ മലനാട്ഭാഷ ചെന്തമിഴിന്റെ പുത്രിയോ ചേച്ചിയോ അല്ല. മൂല ദ്രാവിഡത്തിന്റെ പരിണാമ വികസിതമായ ഒരു കൊടുംതമിഴ് രൂപം ആയിരുന്നു മലനാട് ഭാഷ.ഈ സമയത്ത് സംസ്കൃത കാവ്യങ്ങൾക്ക് മലനാട്ടിൽ പ്രശസ്തി ഏറിവന്നു.തന്മൂലം ഭാഷാ പണ്ഡിതന്മാരെല്ലാം സംസ്ക്യതം പഠിക്കുകയും പ്രചരിപ്പിക്കുകയും ചെയ്തു. ഈ പ്രവണത മലനാട് ഭാഷയിൽ വികാസം സൃഷ്ടിച്ചു. മലനാട്ടിലെ ദ്രാവിഡ ജനങ്ങൾ ചെന്തമിഴിലും സംസ്കൃതത്തിലും കാര്യമായ രചനാതർജ്ജിമകൾ നടത്തി. കാലക്രമേണ മലനാട് ദ്രാവിഡ കൊടുംതമിഴും സംസ്കൃതവും സംസാരഭാഷയിൽ കൂടികലർന്നു. ഇത് മണിപ്രവാളത്തിലേക്കും പാട്ടിലേക്കും കാര്യമായ മുന്നേറ്റങ്ങൾ വാരിക്കൂട്ടി അതായത് കൊണ്ടും തമിഴിന് ഒപ്പം സംസ്കൃതവും ചെന്തളിക്കും ഇണങ്ങി ചേർന്നു. അതിനാൽ തന്നെ ആധുനിക മലയാളത്തെന്റെയും ചെന്തമിഴിന്റെയും പുത്രിയാ സ്വഭാവം നിലനിന്നു. എങ്കിൽ കൂടിയും മൂലദ്രാവിഡത്തിന്റെ തനിമ മലനാട് ഭാഷ വിട്ടൊഴിഞ്ഞില്ല. അതിനാൽ തന്നെ പ്രധാന അഞ്ച് സിദ്ധാന്തങ്ങൾ പറയുന്ന സംയുകത രൂപമാണ് മലയാളം.മൂല ദ്രാവിഡത്തിന്റെയോ തമിഴിന്റെയോ സംസ്കൃതത്തിന്റെയോ പുത്രി അല്ല മലയാളം എന്നതിന് ഉത്തമ മായ മറ്റൊരു ഉദാഹരണമാണ് തുളു ഭാഷ.

2000 വർഷം പഴക്കമുള്ള തുളു ഭാഷ പ്രോട്ടോ ദ്രാവിഡ പുത്രി ആണ്.മലയാള,കന്നഡ ഭാഷകളുമായുളള ഇതിന്റെ സാദൃശ്യം എടുത്തു പറയേണ്ടതാണ്. തുളു പോലെ തന്നെ കന്നഡയും ദ്രാവിഡ പുത്രി ആണ്. എന്നാൽ ദ്രാവിഡ കാവ്യ ഭാഷ ആയതിനാൽ ചെന്തമിഴ് ദ്രാവിഡ കൊടുംതമിഴ്മലയാളം ചെന്തമിഴിൽ നിന്ന് ഉരിത്തിരിഞ്ഞ തമിഴിനോട് വളരെയധികം സാദൃശ്യം പുലർത്തുന്നുണ്ട്. പുത്രികാ സ്വഭാവമാണ് കന്നഡയേയും തുളുവിനെയും ഒന്നിപ്പിക്കുന്നത്. ദ്രാവിഡ ഭാഷയുടെ പരിണാമത്തിലെ അവസാനഘട്ടമായതിനാൽ മലയാളം ഇവയോടെല്ലാം അടുത്ത് നിൽക്കുന്നു. ദ്രാവിഡഭാഷയുടെ എല്ലാ സ്വഭാവങ്ങളും ഉൾകൊള്ളുന്ന നവീന ഭാഷയും മലയാളം തന്നെയാണ്. ഏത് സാഹചര്യത്തിലും വാഴുന്ന ദ്രാവിഡ ഭാഷ സംസ്കൃതവുമായി പിരിയാനാവാത്ത വിധം ഇണങ്ങി ചേർന്നത് മലയാളഭാഷാ ഉയിർപ്പിന് പ്രാധാനകാരണമായി.
മലയാളം പരിണാമത്തിന് ഇരയായ മൂലദ്രാവിഡ ഭാഷ ആണെന്ന് ഇന്ന് പരക്കെ അംഗീകരിക്കുന്നുണ്ട്. ഏത് ഭാഷയിലേക്കും ഇനങ്ങി ചേരുന്ന ദ്രമിഡ പൊതു സ്വഭാവം തന്നെ ഈ വാദഗതിക്ക് ഊന്നൽ നൽകുന്നു.ആധുനിക തമിഴിന് മാത്രം ഇത് കഴിയാതെ പോയത് അത് കാവ്യഭാഷാ ചെന്തമിഴിൽ നിന്ന് ഉരിത്തിരിഞ്ഞതിനാലാണ്. മലയാളം ഇന്നും പരിണാമ വിധേയമാണ് ഇഗ്ലീഷ്,നവ തമിഴ് ഇവയിലേക്ക് കടന്നു കയറുകയാണ് ഇപ്പോഴത്തെ ശ്രമം.


</doc>
<doc id="391950" url="https://ml.wikipedia.org/wiki?curid=391950" title="സൗദി അറേബ്യയിലെ വിദ്യാഭ്യാസം">
സൗദി അറേബ്യയിലെ വിദ്യാഭ്യാസം

സൗദി വിദ്യാഭ്യാസം മതവിദ്യാഭ്യാസത്തിനു പ്രാധാന്യം നൽകുന്നതാണ്. 2016ലെ കണക്കുപ്രകാരം സൗദി അറേബ്യയിലെ പ്രാഥമികവിദ്യാഭ്യാസത്തിൽ മതപഠനത്തിനായി ആഴ്ചയിൽ 9 പീരിഡുകൾ മാറ്റിവച്ചിട്ടുണ്ട്. ഗണിതം, ശാസ്ത്രം (ഭൗതികശാസ്ത്രം, രസതന്ത്രം, ജീവശാസ്ത്രം, ഭൗമശാസ്ത്രം എന്നിവ), സാമൂഹ്യ ശാസ്ത്രം, അറബി ഭാഷ, ഇംഗ്ലിഷ് ഭാഷ, കായികവിദ്യാഭ്യാസം എന്നിവയ്ക്കായി മൊത്തത്തിൽ ശരാശരി 23 പീരീഡുകൾ മാത്രം ആണ് ഒരാഴ്ചയിൽ സൗദി അറേബ്യയിലെ പ്രാഥമിക വിദ്യാലയങ്ങളിൽ മാറ്റിവച്ചിരിക്കുന്നത്. സർവ്വകലാശാലാതലത്തിൽ മൂന്നിൽ രണ്ടു ബിരുദധാരികളും ഇസ്ലാമിക പഠനത്തിലാണു ബിരുദം കരസ്തമാക്കുന്നത്.

എന്നിരുന്നാലും, ഇവിടത്തെ വിദ്യാഭ്യാസസംവിധാനം മെച്ചപ്പെട്ടതല്ല എന്നു വിമർശനമുണ്ട്. വലിയ ബഡ്ജറ്റാണു സൗദി വിദ്യാഭ്യാസത്തിനായി ചെലവിടുന്നതെങ്കിലും, അവിടത്തെ അദ്ധ്യാപനപരിശീലനം കുറഞ്ഞ അദ്ധ്യാപകരും, കുട്ടികളുടെ ഉയർന്ന കൊഴിഞ്ഞുപോക്കിന്റെ നിരക്കും കാലത്തിനനുസ്ർതമായ വിദ്യാഭ്യാസനിലവാരത്തിന്റെ അഭാവവും ശാസ്ത്രീയമായതും സാങ്കേതികമായതുമായ നിലവാരമുള്ള വിദ്യാഭ്യാസത്തിന്റെ അഭാവവവും വിദ്യാഭ്യാസപുരൊഗതിക്കു വിലങ്ങാകുന്നു. ഇതുമൂലം അവിടത്തെ ഭരണകൂടത്തിനു അനേകലക്ഷം വരുന്ന പ്രവാസികളെ ആശ്രയിക്കേണ്ടതായിവരുന്നുണ്ട്. വിദ്യാഭ്യാസത്തിലുള്ള ഈ ദൗർബല്യത്തെ നികത്തുവാൻ വിദേശരാജ്യങ്ങലിലെ സാങ്കേതികവിദഗ്ധരേയും മറ്റു വിദഗ്ധരേയും സൗദിയ്ക്ക് ആശ്രയിക്കേണ്ടതായി വരുന്നു.

സൗദി അറേബ്യയിലെ വിദ്യാഭ്യാസ സംവിധാനം നിയന്ത്രിക്കുന്നത് അവിടത്തെ വിദ്യാഭ്യാസമന്ത്രാലയമാണ്. ഉന്നതവിദ്യാഭ്യാസത്തിനും സാങ്കേതികവിദ്യാഭ്യാസത്തിനും തൊഴിൽ വിദ്യാഭ്യാസത്തിനുമായി പ്രത്യേക മന്ത്രാലയങ്ങളുണ്ട്. പ്രതിരോധത്തിന്റെയും വ്യോമയാനത്തിന്റെയും മന്ത്രാലയം, പ്രസിഡൻസി ഓഫ് നാഷണൽ ഗാർഡ്, ആഭ്യന്തരമന്ത്രാലയം എന്നിവ തങ്ങളുടെ കീഴിലുള്ള ഉദ്യോഗസ്ഥരുടെ കുട്ടികളേയും വിദ്യാഭ്യാസമന്ത്രാലയത്തിന്റെ നിർദ്ദേശങ്ങളനുസരിച്ചാണ് എല്ലാ തലത്തിലും വിദ്യാഭ്യാസം ചെയ്യിക്കുന്നത്. 1963ൽ സ്ഥാപിതമായ വിദ്യാഭ്യാസനയത്തിനുള്ള പരമോന്നത കമ്മറ്റി ആണ് സൗദിയിലെ വിദ്യാഭ്യാസപ്രവർത്തനങ്ങളെ നിയന്ത്രിക്കുന്നത്.
ലോകബാങ്കിന്റെ 2004ലെ കണക്കുപ്രകാരം, സൗദിയുടെ ജി ഡി പിയുടെ 6.8 ശതമാനം ആണ് സൗദി ചിലവഴിക്കുന്നത്. സർക്കാർ 27.6 ശതമാനം ആണ് അതിന്റെ ചിലവിനത്തിൽ ചിലവാക്കുന്നത്. 1970ൽ നിന്നും 2000 ആയപ്പോഴേയ്ക്കും തങ്ങളുടെ വിദ്യാഭ്യാസത്തിലുള്ള മുതൽമുടക്ക് മൂന്നിരട്ടിയായി. സാമ്പത്തികവളർച്ചയോ എണ്ണവിലയോ ഈ മാറ്റത്തെ യാതൊരു തരത്തിലും സ്വാധീച്ചിട്ടില്ല.

സൗദി അറേബ്യയിൽ 3 മുതൽ 5 വരെ പ്രായമുള്ള കുട്ടികൾ കിൻഡർഗാർട്ടനിലാണു പോകുന്നത്. എന്നിരുന്നാലും പ്രാഥമികവിദ്യാലയങ്ങളിലെ ആദ്യ ക്ലാസിൽ ചേരാനുള്ള യൊഗ്യതയായോ സർക്കാർ സംവിധാനത്തിന്റെ ഭാഗമായോ കിൻഡർഗാർട്ടനെ കാണുന്നില്ല. ചില സ്വകാര്യ നഴ്സറികൾ സർക്കാർ സഹായത്തോടെ സ്ഥാപിച്ചിട്ടുണ്ട്.
സർക്കർ കണക്കുപ്രകാരം, 100,714 കുട്ടികൾ (51,364 ആൺകുട്ടികളും 49,350 പെൺകുട്ടികളും) 2007ലെ കണക്കുപ്രകാരം പ്രീ പ്രൈമറിയിൽ പഠിക്കുന്നുണ്ടായിരുന്നു. ആകെ 10.8% കുട്ടികൾ പ്രീ പ്രൈമറിയിൽ ഉണ്ട്, അതിൽ, 11.1% ആൺകുട്ടികളും 10.4 ശതമാനം പെൺകുട്ടികളും ആയിരുന്നു.

സൗദി അറേബ്യയിൽ 6 വർഷം നീണ്ടുനിൽക്കുന്ന പ്രാഥമിക വിദ്യാഭ്യാസതലമുണ്ട്. പ്രാഥമികവിദ്യാഭ്യാസത്തിൽ ഒന്നാം ഗ്രേഡിൽ ചേരുന്ന പ്രായം 6 വയസ്സാണ്. എല്ലാ ദേശീയ പ്രാഥമിക സ്കൂളുകളും ഡേ സ്കൂളുകൾ ആണ്. ആൺകുട്ടികളേയും പെൺകുട്ടികളേയും ഒന്നിച്ച് പഠിപ്പിക്കാറില്ല. ഓരോരുത്തർക്കും വ്യത്യസ്ത സ്കൂളുകൾ ഉണ്ട്. ഗ്രേഡ് 6ൽ നടത്തുന്ന പരീക്ഷയിൽ ജയിച്ച് എലിമെന്ററി സർട്ടിഫിക്കേറ്റ്5 നേടിയാൽ മാത്രമേ ഇന്റർമീഡിയെറ്റ് ക്ലാസിലേയ്ക്കു കയറ്റം ലഭിക്കൂ.

2007ലെ സർക്കാർ കണക്കുപ്രകാരം, 2,442,482 കുട്ടികൾ (1,255,117 ആൺകുട്ടികളും 1,187,365 പെൺകുട്ടികളും) ആണ് പ്രാഥമികവിദ്യാലയങ്ങളിൽ പഠിക്കുന്നത്. ആ വർഷത്തെ കണക്കുപ്രകാരം, 217,555 (107,227 പുരുഷന്മാരും 110,328 സ്ത്രീകളും) അദ്ധ്യാപകർ ഈ സ്കൂളുകളിൽ ജോലിചെയ്തുവരുന്നുണ്ട്. 2007ലെ തന്നെ യുനെസ്കോയുടെ കണക്കുപ്രകാരം, 99.9% ആണ് ആൺകുട്ടികളുടെ പ്രാഥമികസ്കൂളിൽചേരുന്നതിനുള്ള ശതമാനം. 96.3% ആണ് ഇതിൽ പെൺകുട്ടികളുടെ ശതമാനം. ആകെ സ്കൂളിൽചേരുന്നത് 98.1 ആയി കണക്കാക്കിയിരിക്കുന്നു.

സൗദി അറേബ്യയിലെ ഇന്റെർമീഡിയറ്റ് വിദ്യാഭ്യാസം മൂന്നു വർഷമേ നീണ്ടുനിൽക്കുന്നുള്ളു.
സർക്കാർ കണക്കുപ്രകാരം, 1,144,548 കുട്ടികൾ (609,300 ആൺകുട്ടികളും 535,248 പെൺകുട്ടികളും) 2007ൽ ചേർന്നിട്ടുണ്ട്. 108,065 (54,034 പുരുഷന്മാരും 54,031 സ്ത്രീകളും)അദ്ധ്യാപകരായിരുന്നു അന്ന് ഇന്റെർമീഡിയേറ്റ് മേഖലയിൽ ജോലിചെയ്തിരുന്നത്. 95.9 ശതമാനമായിരുന്നു 2007ലെ ആകെ കുട്ടികളിൽ ഇന്റെർമീഡിയെറ്റിനു ചേർന്നവരുടെ ശതമാനം.

സർക്കാർ കണക്കനുസരിച്ച്, 1,013,074 കുട്ടികൾ (541,849 ആൺകുട്ടികളും 471,225 പെൺകുട്ടികളും) സെക്കണ്ടറി സ്കൂളിൽ പഠിക്കുന്നുണ്ടായിരുന്നു. 87,823 (41,108 പുരുഷന്മാരും 46,715 സ്ത്രീകളും)അദ്ധ്യാപകരാണ് 2007ൽ സെക്കന്ററി മേഖലയിൽ ജോലിചെയ്തിരുന്നത്.

2007ലെ കണക്കുപ്രകാരം, 91.8% ആണ് ഗ്രോസ് ആയ ചേർന്നവരുടെ കണക്ക്.
സൗദി അറേബ്യയിൽ, മാനവികവിഷയങ്ങൾ, സാമൂഹ്യശാസ്ത്രവിഷയങ്ങൾ, എന്നിവ അടങ്ങിയ ഉന്നതവിദ്യാഭ്യാസം 4 വർഷമാണ് നീണ്ടുനിൽക്കുന്നത്. എന്നാൽ, വൈദ്യശാസ്ത്രം, എഞ്ചിനീയറിങ്, ഫാർമസി കോഴ്സുകൾക്ക് 5 മുതൽ ആറു വർഷം പഠിക്കേണ്ടതുണ്ട്. 1957ൽ സ്ഥാപിക്കപ്പെട്ട കിങ് സൗദ് സർവ്വകലാശാല സൗദി അറേബ്യയിലെ ഉന്നതവിദ്യാഭ്യാസത്തിലെ നാഴികക്കല്ലായി മാറി. പേർഷ്യൻ ഗൾഫിലെ എല്ലാ അറബ് രാജ്യങ്ങളിലേയും എറ്റവുമാദ്യം സ്ഥാപിക്കപ്പെട്ട സർവ്വകലാശാലയാണിത്.

സൗദി അറേബ്യയിൽ 24 സർവ്വകലാശാലകൾ സർക്കാർ മേഖലയിൽ പ്രവർത്തിച്ചുവരുന്നുണ്ട്. വളരെയടുത്തകാലത്താണിവയിൽ പലതും സ്ഥാപിക്കപ്പെട്ടത്. റ്റൈബ സർവ്വകലാശാല, ക്വസ്സിം സർവ്വകലാശാല, തയിഫ് സർവ്വകലാശാല എന്നിവ ഇവയിൽ ചിലതാണ്. ഈ സർവ്വകലാശാലകൾ ബിരുദതലം മുതൽ ഗവേഷണബിരുദതലം വരെയുള്ള ഡിഗ്രികൾ നൽകിവരുന്നു. ചില സർവ്വകലാശാലകൾ വിദൂരവിദ്യാഭ്യാസസൗകര്യം നൽകുന്നുണ്ട്. ഈ സർവ്വകലാശാലകളുടെ കീഴിൽ കോളജുകൾ പഠനകേന്ദ്രങ്ങൾ എന്നിവ പ്രവർത്തിച്ചുവരുന്നു. സ്വകാര്യ കോളജുകളും വനിതകോളജുകളും പ്രത്യെക കോളജുകളും പ്രവർത്തിച്ചുവരുന്നുണ്ട്.

സൗദി അറേബ്യയിലെ 70% വിദ്യാർത്ഥികളും സാമൂഹ്യശാസ്ത്രമോ മാനവികവിഷയങ്ങളോ ആണു പഠിക്കുന്നത്. ജിബൂട്ടി, ഒമാൻ, ഈജിപ്ത്, മൊറോക്കോ എന്നിവിടങ്ങളിലെയും സ്ഥിതി ഇതുതന്നെയാണ്. 

1957ൽ, ജിദ്ദയിൽ പെൺകുട്ടികൾക്കായുള്ള ദാർ-അൽ-ഹനാൻ, നസ്സിഫ് എന്നീ സ്വകാര്യസ്കൂളുകൾ തുടങ്ങി. ഇഫ്ഫാത്ത് എന്ന ഫൈസൽ സൗദിരാജാവിന്റെ ഭാര്യ ആണു ഇത്തരം സ്കൂളുകൾ തുടങ്ങാൻ പ്രജോതനമായത്. അതിനുശേഷം സൗദി ഭരണകൂടം പെൺകുട്ടികൾക്കായി അനേകം സർക്കാർ ഉടമസ്ഥതയിലുള്ള സ്കൂളുകൾ ആരംഭിച്ചു. എന്നാൽ, മതമൗലികവാദികൾ പെൺകുട്ടികൾക്കുള്ള സ്കൂളുകൾ തുടങ്ങുന്നതിനെ എതിർത്തു. 1963ൽ ഫൈസൽ രാജാവിനു ബുറൈദ എന്ന സ്ഥലത്ത് ഒരു പെൺസ്കൂൾ തുടങ്ങിയപ്പോൾ കലാപമുണ്ടാക്കിയ മതമൗലികവാദികളെ നിയന്ത്രിക്കാൻ പട്ടാളത്തെ വിളിക്കേണ്ടിവന്നു. എന്ന സമ്പന്നമായതോടെ സൗദിയിലെ ആൺകുട്ടികൾ വിദേശത്തുപോയി പഠിച്ചു. അവർ തിരികെ വന്നപ്പോൾ അതിൽ പലരും വിദേശ രാജ്യങ്ങളിലെ സ്ത്രീകളെ വിവാഹശെഷം സൗദിയിൽ കൊണ്ടുവന്നു. ഇത് സൗദിയിലെ പെൺകുട്റ്റികളുടെ പിതാക്കന്മാർക്ക് തങ്ങളുടെ പെൺകുട്ടികൾ പഠിക്കേണ്ടതിന്റെ ആവശ്യം ബൊദ്ധ്യപ്പെട്ടു. 1970കളിൽ സൗദിയിലുള്ള ഉന്നതവിദ്യാഭ്യാസ സ്ഥാപനങ്ങളില്വരെ പെൺകുട്ടികൾക്കു പ്രവേശനം അനുവദിക്കാൻ സൗദി സർക്കാർ നിർബന്ധിതമായി. സൗദിയിൽ ഉന്നതവിദ്യാഭ്യാസം നേടി പുറത്തുവരുന്ന ആൺകുട്ടികൾക്കു ചേരുന്ന പഠിപ്പുള്ള വധുക്കൾക്കു വേണ്ടിയായിരുന്നു ഈ മാറ്റത്തിനവരെ പ്രേരിപ്പിച്ചത്.

ഇന്ന് സൗദി അറേബ്യയിലെ 60% സർവ്വകലാശാല വിദ്യാർത്ഥികളും പെൺകുട്ടികളാണ്. . സൗദിയിലെ വിദ്യാഭ്യാസരംഗത്ത് ആണ് സൗദി സ്ത്രീകൾ ജോലിചെയ്യുന്നത്. 2008ൽ ആണ് നിയമപഠനം പൂർത്തിയാക്കിയ ആദ്യ സൗദി പെൺകുട്ടികൾ പുറത്തുവന്നത്. 6 ഒക്ടോബർ 2013ൽ ആദ്യമായി ആദ്യ 4 സ്ത്രീകളായ അഡ്വക്കേറ്റുകൾക്ക് ലൈസൻസ് ലഭിച്ചത്, സൗദി കോടതികളിൽ പ്രാക്ടീസ് ചെയ്യുന്ന വക്കീലന്മാർ ആയി അവർ അംഗീകരിക്കപ്പെട്ടത് അന്നാണ്.

ലോകബാങ്ക് റിപ്പോർട്ട് പ്രകാരം, സൗദിയിലെ ഉന്നതവിദ്യാഭ്യാസത്തിലുള്ള പെൺകുട്ടികളുടെ എണ്ണം ജോർദ്ദാൻ, ലെബനൻ, ടുണീഷ്യ, വെസ്റ്റ് ബാങ്ക്, ഗസ എന്നിവിടങ്ങളിലുള്ള ഉന്നതവിദ്യാഭ്യാസം നേടുന്ന സ്ത്രീകളുടെ എണ്ണത്തേക്കാൾ കൂടുതൽ ആണെന്നു പറയുന്നു.

2007ൽ സൗദിയിലെ സാക്ഷരതാനിരക്ക് വെറും 13.7% മാത്രമായിരുന്നു. 2017ൽ 86.1% ആണ് സാക്ഷരത.

സൗദിക്ക് ആധുനികവിദ്യാഭ്യാസമുള്ള സൗദി പൗരരെ ആവശ്യമുണ്ട്. പക്ഷെ അവിടത്തെ വിദ്യാഭ്യാസസംവിധാനം പഴയ ഓർമ്മപരിശോധാനപോലുള്ള കാലഹരണപ്പെട്ട വിദ്യാഭ്യാസ രീതി പിന്തുടരുന്നു. പുതിയ സംരഭകത്വമുള്ളതോ മാർക്കറ്റിങ് സ്കില്ലുള്ളതോ ആയ യുവതലമുറയെ വാർത്തെടുക്കാൻ പരിഷ്കരണം ഒട്ടുമില്ലാത്ത വിദ്യാഭ്യാസ സംവിധാനത്തിനാകുന്നില്ല. മതവിദ്യാഭ്യാസത്തിനാണു വിദ്യാഭ്യാസം ഊന്നൽ നൽകുന്നത്."



</doc>
<doc id="391952" url="https://ml.wikipedia.org/wiki?curid=391952" title="മൊസാംബിക്കിലെ വിദ്യാഭ്യാസം">
മൊസാംബിക്കിലെ വിദ്യാഭ്യാസം

മൊസാംബിക്കിലെ വിദ്യാഭ്യാസത്തിനു മൂന്നു ഘട്ടമുണ്ട്: പ്രാഥമികവിദ്യാഭ്യാസം, സെക്കന്ററി വിദ്യാഭ്യാസം, ഉന്നതവിദ്യാഭ്യാസം. 2013 ആയപ്പോഴെയ്ക്കും മ്ജൊസാംബിക്കിൽ 48% സാക്ഷരതയായി. 1962ൽ മപുട്ടോയിൽ സ്ഥാപിതമായ എഡ്വാർഡോ മോണ്ട്ലെയിൻ യൂണിവേഴ്സിറ്റിയാണ് മൊസാംബിക്കിലെ ഏറ്റവും പഴക്കം ചെന്ന സർവ്വകലാശാല. മൊസാംബിക്കിനു ദേശീയമായ ഒരു വിദ്യാഭ്യാസസംവിധാനമുണ്ടെങ്കിലും അന്താരാഷ്ട്രീയമായ അനേകം ഫണ്ടുകൾ കൊണ്ടാൺ അവിടത്തെ വിദ്യാഭ്യാസം മുന്നോട്ടുപോകുന്നത്. യുഎസെയ്ഡ് കണക്കുപ്രകാരം, മൊസാംബിക്കിനു ആവശ്യമായ സ്കൂളുകളൊ അദ്ധ്യാപകരോ ആ രാജ്യത്തിനില്ല. 60% മുതിർന്നവർക്ക് എഴുതാനോ വായിക്കാനൊ അറിയില്ല. അതിൽ വലിയ ഭാഗവും സ്ത്രീകളാണ്.



</doc>
<doc id="391954" url="https://ml.wikipedia.org/wiki?curid=391954" title="സ്വാസിലാന്റിലെ വിദ്യാഭ്യാസം">
സ്വാസിലാന്റിലെ വിദ്യാഭ്യാസം

സ്വാസിലാന്റിലെ വിദ്യാഭ്യാസം പ്രീസ്കൂളിൽ തുടങ്ങുന്നു. സെക്കണ്ടറി ഉന്നതതലവിദ്യാഭ്യാസവും അവിടെയുണ്ട്. ഉന്നതവിദ്യാഭ്യാസരംഗത്ത് സർവ്വകലാശാലകളും കോളജുകളുമാണുള്ളത്. 

പ്രീസ്കൂൾ 5 വയസിനും അതിലും താഴെയുമുള്ള വയസ്സിൽ ആരംഭിക്കും. 



</doc>
<doc id="391956" url="https://ml.wikipedia.org/wiki?curid=391956" title="ബോട്സ്വാനയിലെ വിദ്യാഭ്യാസം">
ബോട്സ്വാനയിലെ വിദ്യാഭ്യാസം

ബോട്സ്വാനയിലെ വിദ്യാഭ്യാസം പൊതുസ്കൂളുകളും സ്വകാര്യസ്കൂളുകളും ഉൾക്കൊള്ളുന്നു. ബോട്സ്വാനയിലെ വിദ്യാഭ്യാസരംഗത്തെ നിയന്ത്രിക്കുന്നത് അവിടത്തെ വിദ്യാഭ്യാസത്തിനും ശേഷിവികസനത്തിനുമുള്ള മന്ത്രാലയമാണ്.



</doc>
<doc id="391958" url="https://ml.wikipedia.org/wiki?curid=391958" title="സാംബിയയിലെ വിദ്യാഭ്യാസം">
സാംബിയയിലെ വിദ്യാഭ്യാസം

അധോതലത്തിലുള്ള സ്കൂൾ വിദ്യാഭ്യാസത്തെ മൂന്നായി തരം തിരിച്ചിരിക്കുന്നു. പ്രാഥമികതലം, ജൂണിയർ സെക്കണ്ടറി അപ്പർ സെക്കണ്ടറി. ഈയടുത്തകാലത്ത് സാംബിയായിലെ വിദ്യാഭ്യാസം പതുക്കെ മെച്ചമായിവരുന്നുണ്ട്. താഴെപ്പറയുന്ന സർവ്വകലാശാലകൾ സാംബിയയിൽ ഉണ്ട്: യൂണിവേഴ്സിറ്റി ഓഫ് സാംബിയ, കോപ്പർബെൽററ് യൂണിവേഴ്സിറ്റി, സാംബിയ ഓപ്പൺ യൂണിവേഴ്സിറ്റി, യൂറോപ്യൻ യൂണിവേഴ്സിറ്റി സാംബിയ, സാംബിയ കാത്തലിക് യൂണിവേഴ്സിറ്റി, കാവെൻഡിഷ് യൂണിവേഴ്സിറ്റി, സാംബിയ അഡ്വെൻറിസ്റ്റ് യൂണിവേഴ്സിറ്റി, നോർത്ത്റൈസ് യൂണിവേഴ്സിറ്റി, യൂണിവേഴ്സിറ്റി ഓഫ് ലുസാക്ക, ലുസാക്ക അപ്പെക്സ് മെഡിക്കൽ യൂണിവേഴ്സിറ്റി, വുഡ്‍ലാൻറ്സ് യൂണിവേഴ്സിറ്റി കോളജ്, കോപ്പർസ്റ്റൺ യൂണിവേഴ്സിറ്റി കോളജ്, ആഫ്രിക്കൻ യൂണിവേഴ്സിറ്റി, ഇൻഫർമേഷൻ ആൻറ് കമ്യൂണിക്കേഷൻ യൂണിവേഴ്സിറ്റി, മുലുൻഗുഷി യൂണിവേഴ്സിറ്റി.


സാംബിയയിലെ വിദ്യാഭ്യാസ സമ്പ്രദായത്തിനു 3 തലങ്ങളുണ്ട്:



</doc>
<doc id="391971" url="https://ml.wikipedia.org/wiki?curid=391971" title="ഇരവിപുരം തീവണ്ടി നിലയം">
ഇരവിപുരം തീവണ്ടി നിലയം

കേരളത്തിൽ കൊല്ലം ജില്ലയിലെ ഇരവിപുരത്തു സ്ഥിതിചെയ്യുന്ന ഒരു തീവണ്ടിനിലയമാണ് ഇരവിപുരം തീവണ്ടി നിലയം അഥവാ ഇരവിപുരം റെയിൽവേ സ്റ്റേഷൻ (സ്റ്റേഷൻ കോഡ് - IRP). ഈ തീവണ്ടി നിലയം കൊല്ലം - തിരുവനന്തപുരം തീവണ്ടിപ്പാതയിൽ മയ്യനാട് തീവണ്ടിനിലയത്തെയും കൊല്ലം ജംഗ്ഷൻ തീവണ്ടിനിലയത്തെയും തമ്മിൽ ബന്ധിപ്പിക്കുന്ന ഒരു കണ്ണിയായി പ്രവർത്തിക്കുന്നു. ദക്ഷിണ റെയിൽവേക്കു കീഴിലുള്ള തിരുവനന്തപുരം റെയിൽവേ ഡിവിഷനാണ് ഇവിടുത്തെ ഭരണച്ചുമതല നിർവ്വഹിക്കുന്നത്. 'എഫ്' ക്ലാസ്' നിലവാരമുള്ള ഈ തീവണ്ടിനിലയം കൊല്ലം നഗരത്തിൽ നിന്ന് ഏതാണ്ട് 5.3 കിലോമീറ്റർ അകലെയായി സ്ഥിതിചെയ്യുന്നു. 2011-12 കാലഘട്ടത്തിൽ 5,85,813 രൂപയായിരുന്നു നിലയത്തിന്റെ വരുമാനം. ഇന്ത്യൻ റെയിൽവേ ശൃംഖലയിൽ കൊല്ലം, പരവൂർ, വർക്കല, ചിറയിൻകീഴ്, തിരുവനന്തപുരം, നാഗർകോവിൽ, കന്യാകുമാരി, കരുനാഗപ്പള്ളി, കൊട്ടാരക്കര, പുനലൂർ, കായംകുളം, കോട്ടയം, തിരുനെൽവേലി, മധുര എന്നീ നഗരങ്ങളെ തമ്മിൽ ബന്ധിപ്പിക്കുന്ന ഒരു പ്രധാന തീവണ്ടിനിലയമാണ് ഇരവിപുരത്തു സ്ഥിതിചെയ്യുന്നത്.


</doc>
<doc id="391974" url="https://ml.wikipedia.org/wiki?curid=391974" title="ഇരവിപുരം">
ഇരവിപുരം

ഇരവിപുരം കേരളത്തിൽ കൊല്ലം നഗരത്തിനു സമീപസ്ഥമായ സ്ഥലമാണ്. കൊല്ലം സിറ്റി കോർപ്പറേഷന്റെ ആറ് മേഖലകളിലൊന്നാണിത്. കൊല്ലം നഗരത്തിന്റെ മറ്റ് മേഖലകൾ സെൻട്രൽ സോൺ -1, സെൻട്രൽ സോൺ -2, ശക്തികുളങ്ങര, കിളികൊല്ലൂർ, വടക്കേവിള എന്നിവയാണ്.

കൊല്ലം നഗരത്തിൽ നിന്നും ഏകദേശം 8 കിലോമീറ്റർ അകലെയാണ് ഇരവിപുരം നഗരം. സ്ഥിതിചെയ്യുന്നത്. മറ്റു സമീപസ്ഥ പട്ടണങ്ങൾ കൊട്ടിയം, മയ്യനാട്, പറവൂർ എന്നിവയാണ്. ഇരവിപുരത്തുനിന്ന് 19 കിലോമീറ്റർ ദൂരെയാണ് പറവൂർ സ്ഥിതിചെയ്യന്നത്. ഇരവിപുരം റെയിൽവേ സ്റ്റേഷനാണ് ഏറ്റവും അടുത്തുള്ള റെയിൽവേ സ്റ്റേഷൻ. കൊല്ലം നഗരത്തിലെ മൂന്ന് റെയിൽവേ സ്റ്റേഷനുകളിൽ ഒന്നാണിത്.

അറബിക്കടലിനുടനീളമായുള്ള ഒരു നീണ്ട തീരപ്രദേശമാണിത്. 





</doc>
<doc id="391976" url="https://ml.wikipedia.org/wiki?curid=391976" title="കിളികൊല്ലൂർ തീവണ്ടി നിലയം">
കിളികൊല്ലൂർ തീവണ്ടി നിലയം

കേരളത്തിൽ കൊല്ലം ജില്ലയിലെ കരിക്കോടിനടുത്ത് സ്ഥിതിചെയ്യുന്ന ഒരു തീവണ്ടി നിലയമാണ് കിളികൊല്ലൂർ തീവണ്ടി നിലയം അഥവാ കിളികൊല്ലൂർ റെയിൽവേ സ്റ്റേഷൻ (സ്റ്റേഷൻ കോഡ് - KLQ). ഈ തീവണ്ടിനിലയം കൊല്ലം - ചെങ്കോട്ട തീവണ്ടിപ്പാതയിൽ ചന്ദനത്തോപ്പ് തീവണ്ടിനിലയത്തെ കൊല്ലം ജംഗ്ഷൻ തീവണ്ടിനിലയവുമായി ബന്ധിപ്പിക്കുന്നു. ദക്ഷിണ റെയിൽവേക്കു കീഴിലുള്ള മധുര റെയിൽവേ ഡിവിഷനാണ് ഇവിടുത്തെ ഭരണച്ചുമതല നിർവ്വഹിക്കുന്നത്. കൊല്ലം നഗരത്തോടു ബന്ധപ്പെട്ടു കിടക്കുന്ന മൂന്ന് തീവണ്ടി നിലയങ്ങളിലൊന്നാണ് കിളികൊല്ലൂർ തീവണ്ടിനിലയം. കൊല്ലം ജംഗ്ഷനും ഇരവിപുരവുമാണ് മറ്റുള്ളവ. കൊല്ലത്തു കൂടി കടന്നുപോകുന്ന എല്ലാ തീവണ്ടികൾക്കും കിളികൊല്ലൂരിൽ സ്റ്റോപ്പ് അനുവദിച്ചിട്ടുണ്ട്.


</doc>
<doc id="391982" url="https://ml.wikipedia.org/wiki?curid=391982" title="സിംബാബ്‌വേയിലെ വിദ്യാഭ്യാസം">
സിംബാബ്‌വേയിലെ വിദ്യാഭ്യാസം

സിംബാബ്‌വേയിലെ വിദ്യാഭ്യാസം പ്രാഥമികവിദ്യാഭ്യാസവും സെക്കണ്ടറി വിദ്യാഭ്യാസവും പ്രാഥമികവിദ്യാഭ്യാസത്തിനും സെക്കന്ററി വിദ്യാഭ്യാസത്തിനുമായുള്ളമന്ത്രാലയത്തിന്റെ കീഴിലുംത്രിതീയവിദ്യാഭ്യാസവും ഉന്നതവിദ്യാഭ്യാസവും ആ വിദ്യാഭ്യാസം നിയന്ത്രിക്കുന്ന മന്ത്രാലയത്തിന്റെ കീഴിലുമാണ്. രണ്ടു മന്ത്രാലയങ്ങളും സിംബാ‌ബ്‌വേയിലെ മന്ത്രിസഭ നിയന്ത്രണത്തിലാണ്. സിംബാ‌ബ്‌വേയിലെ വിദ്യാഭ്യാസ സമ്പ്രദായത്തിൽ പ്രാഥമികവും ദ്വിതീയവുമായ വിദ്യാഭ്യാസവും 13 വർഷമാണ് നൽകുന്നത്. ജനുവരി മുതൽ ഡിസംബർ വരെയാണ് ഈ സ്കൂളുകൾ പ്രവർത്തിക്കുന്നത്. 3 ടേമും 40 ആഴ്ചകളുമുള്ള സ്കൂൾ വർഷമാണ് സിംബാ‌ബ്‌വേയിലുള്ളത്. ഓരോ ടേമിനിടയിലും ഓരോ മാസം അവുധിയും കുട്ടികൾക്കു അനുവദിച്ചിട്ടുണ്ട്.

1980ൽ പ്രസിഡന്റ് ആയ റോബർട്ട് മുഗാബെ വിദ്യാഭ്യാസത്തെ അടിസ്ഥാന മനുഷ്യാവകാശമായി പ്രഖ്യാപിച്ചു. ഇത് സിംബാ‌ബ്‌വേയിലെ പ്രാഥമികവും ദ്വിതീയവുമായ വിദ്യാഭ്യാസം സൗജന്യവും നിർബന്ധിതവുമാക്കിമാറ്റി.  സിംബാ‌ബ്‌വേയുടെ ഒരു പ്രധാന മില്ലനിയം ഗോൾ (സഹസ്രാബ്ദ ലക്ഷ്യം) വിദ്യാഭ്യാസം ആ രാജ്യത്തെ എല്ലാ കുട്ടികൾക്കും നൽകി വിദ്യാഭ്യാസം സാർവത്രികമാക്കുക എന്നതായിരുന്നു. പക്ഷെ, 2015ലും ഈ ലക്ഷ്യം നേടാനായിട്ടില്ല. പൊതുജനാരൊഗ്യകുഴപ്പം, സാമ്പത്തികത്തകർച്ച, വിദ്യാഭ്യാസവുമായി ബന്ധപ്പെട്ട ചിലവുകൾ വഹിക്കാനുള്ള ശേഷിയില്ലായ്മ എന്നിവ കാരണം ആണിതു സാധിക്കാനാവാഞ്ഞത്. 2030-ഓടെ എല്ലാവർക്കും സാർവത്രികവും സൗജന്യവുമായ വിദ്യാഭ്യാസം നൽകുവാനുള്ള ഒരു സുസ്ഥിരവികസന പദ്ധതി സിംബാ‌ബ്‌വേ പ്രഖ്യാപിച്ചിട്ടുണ്ട്.

സിംബാ‌ബ്‌വേ സ്വതന്ത്രമായതു തൊട്ട് ആ രാജ്യം വിദ്യാഭ്യാസത്തിൽ ഇറക്കുന്ന വലിയ നിക്ഷേപം ആ രാജ്യത്തെ ആഫ്രിക്കയിലെ ഏറ്റവും ഉയർന്ന സാക്ഷരതാനിരക്കുള്ള രാജ്യമാക്കി മാറ്റിയിട്ടുണ്ട്. 2017ലെ സാക്ഷരതാനിരക്ക് 92% ആകുന്നു.



</doc>
<doc id="391986" url="https://ml.wikipedia.org/wiki?curid=391986" title="ചന്ദനത്തോപ്പ് തീവണ്ടി നിലയം">
ചന്ദനത്തോപ്പ് തീവണ്ടി നിലയം

കേരളത്തിൽ കൊല്ലം ജില്ലയിലെ ചന്ദനത്തോപ്പിൽ സ്ഥിതിചെയ്യുന്ന ഒരു തീവണ്ടി നിലയമാണ് ചന്ദനത്തോപ്പ് തീവണ്ടി നിലയം അഥവാ ചന്ദനത്തോപ്പ് റെയിൽവേ സ്റ്റേഷൻ (സ്റ്റേഷൻ കോഡ് - CTPE). 'എഫ് ക്ലാസ്' നിലവാരമുള്ള ഈ തീവണ്ടിനിലയം കൊല്ലം - ചെങ്കോട്ട തീവണ്ടിപ്പാതയിൽ കിളികൊല്ലൂർ തീവണ്ടിനിലയത്തെ കുണ്ടറ തീവണ്ടിനിലയവുമായി ബന്ധിപ്പിക്കുന്നു. ദക്ഷിണ റെയിൽവേക്കു കീഴിലുള്ള മധുര റെയിൽവേ ഡിവിഷനാണ് ഇവിടുത്തെ ഭരണച്ചുമതല നിർവ്വഹിക്കുന്നത്. കൊല്ലം ജില്ലയിലെ 25 റെയിൽവേസ്റ്റേഷനുകളിലൊന്നാണ് ചന്ദനത്തോപ്പിൽ സ്ഥിതിചെയ്യുന്നത്. കൊല്ലം - പുനലൂർ - കൊല്ലം, പുനലൂർ - മധുര - പുനലൂർ പാസഞ്ചറുകൾക്ക് ഇവിടെ സ്റ്റോപ്പ് അനുവദിച്ചിട്ടുണ്ട്.

കൊല്ലം ജില്ലയിലെ കശുവണ്ടി വ്യാവസായ കേന്ദ്രങ്ങളിലൊന്നാണ് ചന്ദനത്തോപ്പ്. 1989-ലാണ് ഇവിടെ ഒരു തീവണ്ടിനിലയം സ്ഥാപിക്കുന്നത്. ഈ നിലയം കൊല്ലം നഗരത്തിന്റെ അതിർത്തിയോടു ചേർന്ന് സ്ഥിതിചെയ്യുന്നു. മാമ്മൂട്, മേക്കോൺ, കുഴിയം എന്നിവിടങ്ങളിൽ നിന്നുള്ളവരും ചന്ദനത്തോപ്പ് ഗവ. ഐ.ടി.ഐ.യിലെ വിദ്യാർത്ഥികളും യാത്ര ചെയ്യുവാൻ ഈ തീവണ്ടിനിലയത്തെയാണ് ആശ്രയിക്കുന്നത്. ചന്ദനത്തോപ്പ് തീവണ്ടിനിലയത്തിൽ നിന്നും 1.7 കിലോമീറ്റർ അകലെയാണ് കിളികൊല്ലൂർ തീവണ്ടി നിലയം സ്ഥിതിചെയ്യുന്നത്. ഇന്ത്യയിൽ രണ്ടു തീവണ്ടിനിലയങ്ങൾ തമ്മിലുള്ള ഏറ്റവും കുറഞ്ഞ ദൂരമാണിത്.


</doc>
<doc id="391988" url="https://ml.wikipedia.org/wiki?curid=391988" title="വാക്കൂൾ">
വാക്കൂൾ

ഗർഭിണി ആകുന്ന സ്ത്രീകൾക്ക് ചില പ്രത്യേക ആഹാരങ്ങളോട് തോന്നുന്ന താത്പര്യമാണ് വാക്കൂൾ. ഈ പേരിൽ വൈലോപ്പിള്ളി ശ്രീധരമേനോൻ ഒരു കവിത എഴുതിയിട്ടുണ്ട്.


</doc>
<doc id="391989" url="https://ml.wikipedia.org/wiki?curid=391989" title="മലേഷ്യയിലെ വിദ്യാഭ്യാസം">
മലേഷ്യയിലെ വിദ്യാഭ്യാസം

മലേഷ്യയിലെ വിദ്യാഭ്യാസം വിദ്യാഭ്യാസത്തിന്റെ മന്ത്രാലയം (Kementerian Pendidikan) ആണു കൈകാര്യം ചെയ്യുന്നത്. ഫെഡറൽ സർക്കറിനാണ് വിദ്യാഭ്യാസച്ചുമതലയുള്ളതെങ്കിലും പ്രാദേശികസർക്കാറുകൾക്കും വിദ്യാഭ്യാസ മന്ത്രാലയമുണ്ട്. ആ പ്രാദേശികസർക്കാറുകൾ അവരുടെ നിയന്ത്രിതപ്രദേശങ്ങളിലെ വിദ്യാഭ്യാസകാര്യങ്ങളെ നിയന്ത്രിക്കുവാൻ അധികാരമുണ്ട്. 1996ലെ വിദ്യാഭ്യാസനിയമം ആണ് പ്രധാനപ്പെട്ട ഭരണഘടനാനിയമം 

വിദ്യാഭ്യാസ സംവിധാനം പ്രീസ്കൂൾ വിദ്യാഭ്യാസം, പ്രാഥമികവിദ്യാഭ്യാസം, സെക്കണ്ടറി വിദ്യാഭ്യാസം, പോസ്റ്റ് സെക്കണ്ടറി വിദ്യാഭ്യാസം, ത്രിതീയ വിദ്യാഭ്യാസം എന്നിങ്ങനെ തിരിച്ചിട്ടുണ്ട്. മലേഷ്യയിൽ വിദ്യാഭ്യാസം ഒന്നുകിൽ പൊതുവിദ്യാലയങ്ങളിൽ നിന്നു എല്ലാ മലേഷ്യക്കാർക്കും ലഭ്യമായ സൗജന്യമായ ബഹുഭാഷാവിദ്യാഭ്യാസമോ സ്വകാര്യ സ്കൂളുകളിൽനിന്നും ലഭ്യമായ സ്വകാര്യവിദ്യാഭ്യാസമോ വീടുകളിൽ ഇരുത്തി പടിപ്പിക്കുന്ന ഹോം സ്കൂളിങ്ങോ ആകാം. നിയമപരമായി, പ്രാഥമികവിദ്യാഭ്യാസം സൗജന്യമാണ്. റിപ്പബ്ലിക് ഓഫ് കൊറിയ, ജപ്പാൻ, സിങ്കപ്പൂർ തുടങ്ങിയ ഏഷ്യൻ രാജ്യങ്ങളിലെപോലെ സ്റ്റാൻഡഡൈസ് ചെയ്ത് (മാനകീകരണം നടത്തിയ)മൂല്യനിർണ്ണയന പ്രവർത്തനങ്ങൾ ഇവിടെ പൊതുവേ നടത്തിവരുന്നുണ്ട്. ഇപ്പോൾ, 37 സ്വകാര്യ സർവ്വകലാശാലകളും 20 സർവ്വകലാശാലാ കോളജുകളും 9 വിദേശ സർവ്വകലാശാലാശാഖകളും ചേർന്ന് 414 സ്വകാര്യ കോളജുകൾ പ്രവർത്തിക്കുന്നു.





</doc>
<doc id="391990" url="https://ml.wikipedia.org/wiki?curid=391990" title="തലശ്ശേരിയുടെ നവോത്ഥാന ചരിത്രം">
തലശ്ശേരിയുടെ നവോത്ഥാന ചരിത്രം

ഗവൺമെന്റ് ബ്രണ്ണൻ കോളേജ് അധ്യാപികയായിരുന്ന ഡോ. ബി.പാർവതി എഴുതി കേരള ഭാഷാ ഇൻസ്റ്റിറ്റ്യൂട്ട് 2017-ൽ പ്രസിദ്ധീകരിച്ച പുസ്തകമാണ് തലശ്ശേരിയുടെ നവോത്ഥാന ചരിത്രം 2017 ഓഗസ്റ്റ് മാസത്തിൽ കണ്ണൂരിൽ വച്ചു നടന്ന കേരള ഭാഷാ ഇന്സ്റ്റിറ്റ്യൂട്ട് പുസ്തകോത്സവത്തിനോടനുബന്ധിച്ചാണ് ഈ പുസ്തകത്തിന്റെ പ്രകാശനം നിർവ്വഹിക്കപ്പെട്ടത്.


</doc>
<doc id="391993" url="https://ml.wikipedia.org/wiki?curid=391993" title="ഇക്വഡോറിലെ വിദ്യാഭ്യാസം">
ഇക്വഡോറിലെ വിദ്യാഭ്യാസം

ഇക്വഡോറിയൻ വിദ്യാഭ്യാസം ഇക്വഡോർ സർക്കാറിന്റെ ഭരണഘടനയനുസരിച്ച് പ്രവർത്തിക്കുന്നു. അതനുസരിച്ച്, എല്ലാ കുട്ടികളും അടിസ്ഥാനപരമായ കഴിവ് ആർജ്ജിക്കുന്നതുവരെ സ്കൂളിൽ പോകണം എന്നു നിഷ്കർഷിച്ചിരിക്കുന്നു. 9 വർഷമാണ് ഇത്തരത്തിൽ അടിസ്ഥാനവിദ്യാഭ്യാസത്തിനായി കുട്ടികൾക്കു ലഭിക്കുന്നത്. 

2006 മുതൽ ജി ഡി പിയുടെ വലിയ ഒരു ഭാഗം പൊതുവിദ്യാഭ്യാസത്തിനായി ഇക്വഡോർ ചിലവിട്ടുവരുന്നുണ്ട്. 

1996 ൽ 96.9 % ആണ് പ്രാഥമിക തലത്തിലെ സ്കൂളിൽ ചേരുന്നതിന്റെ നിരക്ക്. 71.8% കുട്ടികൾ അഞ്ചാം ഗ്രേഡ് വരെ സ്കൂളിൽ തങ്ങുന്നു. 

2008ലെ ഭരണഘടനാഭേദഗതിയനുസരിച്ച്, പൊതുസർവ്വകലാശാലകളിൽ ട്യൂഷൻ നിരോധിച്ചിട്ടുണ്ട്. 2012 മുതൽ രാജ്യത്തിന്റെ 29 സർവ്വകലാശാലകളിൽ ഒരു യോഗ്യതാപരീക്ഷ നടത്തി വേണം അർഹരായ കുട്ടികൾക്ക് പ്രവേശനം നൽകാൻ.



</doc>
<doc id="391995" url="https://ml.wikipedia.org/wiki?curid=391995" title="ഹൈത്തിയിലെ വിദ്യാഭ്യാസം">
ഹൈത്തിയിലെ വിദ്യാഭ്യാസം

പടിഞ്ഞാറൻ അർദ്ധഗോളത്തിലെ ഏറ്റവും കുറഞ്ഞ വിദ്യാഭ്യാസപ്രവർത്തനമാണു ഹൈത്തിയിൽ നടക്കുന്നത്. ലാറ്റിൻ അമേരിക്കയിൽ പൊതുവേ, 90% ത്തിൽക്കൂടുതൽ സാക്ഷരതാനിരക്കുള്ളപ്പോൾ, ഹൈത്തിയിൽ ഏതാണ്ട് 61% (64.3% ആൺകുട്ടികൾക്കു 57.3% പെൺകുട്ടികൾക്കും) സാക്ഷരതയേ ഉള്ളു. ഈ രാജ്യം വിദ്യാഭ്യാസകാര്യത്തിൽ വളരെ പിന്നിലാണ്. വിദ്യാഭ്യാസത്തിൽ ചെലവഴിക്കാൻ വേണ്ട പണമോ ആവശ്യമായ യോഗ്യതയുള്ള അദ്ധ്യാപകരൊ ഇവിടെയില്ല. ഗ്രാമീണജനങ്ങൾ നഗരപ്രദേശത്തെ ജനങ്ങളേക്കാൾ സാക്ഷരതയിൽ പിന്നിലാണ്. 2010ലെ ഹൈത്തി ഭൂകമ്പം ആ രാജ്യത്തിന്റെ നട്ടെല്ലൊടിച്ചു. ഇതുമൂലം, പൊതുവിദ്യാഭ്യാസത്തിൽ ഹൈത്തി വീണ്ടും പിന്നിലാകാനിടയാക്കി. കുട്ടികൾ അനേകം, സ്കൂൾ ഉപെക്ഷിച്ച് അഭയാർത്ഥികൾ ആവേണ്ടി വന്നു. അവർക്കു തങ്ങളുടെ സ്വതം വീട് നഷ്ടപ്പെടുകയും 50-90% പേർക്ക് സ്ഥലം മാറിപ്പോകേണ്ടതായ സാഹചര്യമുണ്ടാവുകയുമുണ്ടായി. ഇതവരുടെ പഠനത്തെ ബാധിച്ചു. 

അന്താരാഷ്ട്രസ്വകാര്യസ്കൂളുകളും ചർച്ച് സ്കൂളുകളും ബാണ് 90% കുട്ടികളുടെയും ആശ്രയം. 15,200 പ്രാഥമികസ്കൂളുകൾ ആണ് ഹൈത്തിയിലുള്ളത്. അവയിൽ ഭൂരിഭാഗവും പൊതുസ്കൂളുകളല്ല. അവ ഒന്നുകിൽ പ്രത്യെക സമുദായമോ മതസംഘടനകളോ നടത്തുന്നു. ഇത്തരം സ്കൂളുകളിലാണ് 90% കുട്ടികളും പോകുന്നത്. സ്കൂളിൽ ചെരുന്ന കുട്റ്റികളുടെ എണ്ണം 88% ആണ്. 



</doc>
<doc id="391996" url="https://ml.wikipedia.org/wiki?curid=391996" title="ടാൻസാനിയയിലെ വിദ്യാഭ്യാസം">
ടാൻസാനിയയിലെ വിദ്യാഭ്യാസം

ടാൻസാനിയായിലെ വിദ്യാഭ്യാസം പൊതുസ്വകാര്യ ഉടമസ്ഥതയിലുള്ളതാണ്. താഴെപ്പറയുന്നതാണ് പൊതുവായ ഘടന: 

പ്രാഥമികസ്കൂളുകളിൽ ട്യൂഷൻ നിരോധിച്ചു.



</doc>
<doc id="392003" url="https://ml.wikipedia.org/wiki?curid=392003" title="പെരിനാട് തീവണ്ടി നിലയം">
പെരിനാട് തീവണ്ടി നിലയം

കേരളത്തിൽ കൊല്ലം ജില്ലയിൽ സ്ഥിതിചെയ്യുന്ന ഒരു തീവണ്ടി നിലയമാണ് പെരിനാട് തീവണ്ടി നിലയം അഥവാ പെരിനാട് റെയിൽവേ സ്റ്റേഷൻ (സ്റ്റേഷൻ കോഡ് - PRND). 'ഇ-ക്ലാസ്' നിലവാരമുള്ള ഈ തീവണ്ടിനിലയം കൊല്ലം - കായംകുളം തീവണ്ടിപ്പാതയിൽ കൊല്ലം ജംഗ്ഷൻ തീവണ്ടിനിലയത്തെ മൺറോ തുരുത്ത് തീവണ്ടി നിലയവുമായി ബന്ധിപ്പിക്കുന്നു. ദക്ഷിണ റെയിൽവേക്കു കീഴിലുള്ള തിരുവനന്തപുരം റെയിൽവേ ഡിവിഷനാണ് ഇവിടുത്തെ ഭരണച്ചുമതല നിർവ്വഹിക്കുന്നത്. കൊല്ലം ടെക്നോപാർക്ക്, ഇൻസ്റ്റിറ്റ്യൂട്ട് ഓഫ് ഫാഷൻ ടെക്നോളജീസ്, കേരള എന്നിവയോട് ഏറ്റവും അടുത്ത് സ്ഥിതിചെയ്യുന്ന തീവണ്ടിനിലയമാണിത്. ഇന്ത്യൻ റെയിൽവേ ശൃംഖലയിൽ കൊല്ലം, തിരുവനന്തപുരം, കൊച്ചി, തൃശ്ശൂർ, കോട്ടയം എന്നീ നഗരങ്ങളെ ബന്ധിപ്പിക്കുന്ന ഒരു പ്രധാന തീവണ്ടിനിലയമാണ് പെരിനാടു സ്ഥിതിചെയ്യുന്നത്.


</doc>
<doc id="392006" url="https://ml.wikipedia.org/wiki?curid=392006" title="നമീബിയയിലെ വിദ്യാഭ്യാസം">
നമീബിയയിലെ വിദ്യാഭ്യാസം

നമീബിയയിലെ വിദ്യാഭ്യാസം 10 വർഷത്തേയ്ക്ക് 6 വയസുമുതൽ 16 വയസുവരെ നിർബന്ധിതമാണ്. നമീബിയയിൽ ഏതാണ്ട് 1500 സ്കൂളുകൾ ഉണ്ട്. അവയിൽ എതാണ്ട്, 100 സ്കൂളുകൾ സ്വകാര്യവിദ്യാലയങ്ങൾ ആണ്. ഭരണഘടനയനുസരിച്ച് വിദ്യാഭാസം സൗജന്യമാണെങ്കിലും കുടുംബങ്ങൾക്ക് യൂണിഫോമിനും പഠനൊപകരണങ്ങൾക്കും പുസ്തകങ്ങൾക്കും താമസസൗകര്യത്തിനും സ്കൂളിന്റെ വികസനത്തിനും പണം നൽകേണ്ടതുണ്ട്. 

നമീബിയയുടെ സ്വാതന്ത്ര്യത്തിനു മുമ്പ് അവിടെ ഭരിച്ചിരുന്ന സർക്കാർ വർണ്ണവിവേചനത്തെ അനുകൂലിച്ചിരുന്നതിനാൽ ആ നയം പിന്തുടരുന്ന കാര്യങ്ങളാണു വിദ്യാഭ്യാാസരംഗത്തു നടപ്പിലാക്കിയിരുന്നത്. അതിനാൽ സാമൂഹയമായതും സാമ്പത്തിക്ലമായതുമായ വികസനം മുരടിക്കുകയാണുണ്ടായത്. അതിനാൽ രാജ്യം വംശീയമായ വിഭജനം നേരിട്ടു. രാജ്യസമ്പത്തിന്റെ വിതരണവും അതുവഴി വിദ്യാഭ്യാസ വികസനവും തകർന്നു.

സ്വാതന്ത്ര്യത്തിനുശേഷം വന്ന പുതിയ സർക്കാർ വിദ്യാഭ്യാസ ഭരണത്തിനായി ഒരു പൊതു സംവിധാനം ഏർപ്പെടുത്തി. ഇപ്പോൾ, നമീബിയ അതിന്റെ ബജറ്റിന്റെ 20% ആണ് വിദ്യാഭ്യാസത്തിനായി ചിലവിടുന്നത്. ഇത് നമീബിയയുടെ ജി ഡി പിയുടെ 6 മുതൽ 7 ശതമാനം വരും. ഇത്തരത്തിൽ ഇത്രവലിയ തുക വിദ്യാഭ്യാസത്തിനായി ചിലവിടുന്ന ലോകത്തെ 3-4 രാജ്യങ്ങളിലൊന്നാണ് നമിബിയ. നമീബിയ ക്വാളിഫിക്കേഷൻസ് അതോറിറ്റിയാണ് വിദ്യാഭ്യാസ സ്ഥാപനങ്ങൾക്ക് അക്രഡിറ്റേഷൻ നൽകുന്നത്. ഈ സ്ഥാപനം യോഗ്യതാനിർണ്ണയം നടത്തുന്നു. അതുവഴി നമീബിയയിൽ പഠിക്കുന്ന വിദ്യാർത്ഥികൾക്കും വിദേശത്തു പഠിച്ചു തിരിച്ചുവന്ന വിദ്യാർത്ഥികൾക്കും അവരുടെ യോഗ്യതകൾ പരിശോധിച്ച് അംഗീകാരം നൽകുന്നു.

നമീബിയയിലെ എല്ലാ സർക്കാർ സ്കൂളുകളിലെയും പ്രാഥമികവിദ്യാഭ്യാസം 2013 മുതൽ സൗജന്യമാണ്, 2016 മുതൽ സെക്കണ്ടറി വിദ്യാഭ്യാസവും സൗജന്യമാക്കിയിട്ടുണ്ട്. ത്രിതീയ വിദ്യാഭ്യാസത്തിനു ഫീസുണ്ട്. കുട്ടികളെ ഉപദ്രവകരമായ രീതിയിൽ ശിക്ഷിക്കുന്നത് കുറ്റകരമാണ്.

1997ൽ പ്രാഥമിക വിദ്യാലയങ്ങളിൽ ഏതാണ്ട് മുഴുവൻ കുട്ടികളും ചേർന്നു. ബാലവേലക്കാരായ6 മുതൽ 16 വയസുവരെയുള്ള കുട്ടികളിൽ 80% കുട്ടികളും അവർ വേല ചെയ്തുകൊണ്ടിരിക്കുമ്പോൾ തന്നെ സ്കൂളുകളിൽ ചേർന്ന് പഠിച്ചുകൊണ്ടിരിക്കുന്നു. 1998ലെ കണക്കുപ്രകാരം, 400,325 കുട്ടികൽ പ്രാഥമിക സ്കൂളുകളിൽ പഠിച്ചിരുന്നു. 115,237 കുട്ടികളായിരുന്നു സെക്കണ്ടറി സ്കൂളുകളിൽ പഠിച്ചിരുന്നത്. 32.1 ആണ് നമീബിയയിലെ അദ്ധ്യാപക-വിദ്യാർത്ഥി അനുപാതം. വിദ്യാഭ്യാസത്തിനായി ജി ഡി പിയുടെ 8% ചിലവഴിക്കുന്ന രാജ്യമാണ് നമീബിയ.

2011ൽ നമിബിയയിലെ വിദ്യാഭ്യാസമെഖലയിൽ ഏതാണ്ട് 600,000 കുട്ടികളാണുണ്ടായിരുന്നത്. അതിൽ, 174,000 പേരാണ് സീനിയർ സെക്കണ്ടറി സ്കൂളുകളിൽ പഠിക്കുന്നത്. 10,000ൽത്താഴെ കുട്ടികളേ പ്രീ-പ്രൈമറിയിൽ പോകുന്നുള്ളു. അദ്ധ്യാപകരാകട്ടെ ആവശ്യത്തിനു വിദ്യാഭ്യാസമില്ലാത്തവരാണ് ഇവിടെയുള്ളത്. അവർക്ക് പ്രത്യേക ട്രൈനിങ് ഒന്നും ലഭിക്കുന്നില്ല. സ്കൂളുകൾ പ്രതീക്ഷയിൽനിന്നും വളഎത്താണ നിലവാരമാണു കാണിക്കുന്നത്. അതിനാൽ, കൊഴിഞ്ഞുപോക്കിന്റെ അളവ് കൂടുതലാണ്. വെറും 12% ത്തിൽ താഴെ കുട്ടികളേ ഉന്നത വിദ്യാഭ്യാസത്തിനു പോകുന്നുള്ളു. ആവ്ശ്യമായ തൊഴിൽ പരിശീലനസ്കൂളുകളോ സാങ്കേതിക സ്ഥാപനങ്ങളോ സർവ്വകലാശാലകളോ ഈ രാജ്യത്ത് ഇല്ലാത്തതാണ് കാരണം.


</doc>
<doc id="392008" url="https://ml.wikipedia.org/wiki?curid=392008" title="ഉഗാണ്ടയിലെ വിദ്യാഭ്യാസം">
ഉഗാണ്ടയിലെ വിദ്യാഭ്യാസം

ഉഗാണ്ടയിലെ വിദ്യാഭ്യാസം 3 ഘട്ടങ്ങൾ അടങ്ങിയതാണ്. 7 വർഷം നീണ്ട പ്രാഥമികവിദ്യാഭ്യാസം, 6 വർഷമുള്ള സെക്കണ്ടറി വിദ്യാഭ്യാസം, (ഇത് 4 വർഷമുള്ള ലോവർ സെക്കണ്ടറിയും 2 വർഷമുള്ള അപ്പർ സെക്കണ്ടറിയുമായി ഇതിനെ വിഭജിച്ചിട്ടുണ്ട്) 1960കൾ തുടങ്ങിയാണ് ഇന്നത്തെ സംവിധാനം നിലനിന്നുവരുന്നത്.

1999ൽ 60 ലക്ഷം കുട്ടികൾക്കാണ് ഉഗാണ്ടയിൽ പ്രാഥമിക വിദ്യാഭ്യാസം ലഭിച്ചത്. 1986ൽ ഇത് 20 ലക്ഷം മാത്രമായിരുന്നു. 1997ൽ ഒരു കുടുംബത്തിലെ 4 കുട്ടികൾക്കു വീതം സൗജന്യവിദ്യാഭ്യാസം നൽകുമെന്ന നയം നടപ്പിലായപ്പോഴാണ് സ്കൂളിൽ ചേരുന്ന കുട്ടികളുടെ എണ്ണം കൂടിയത്. എന്നാൽ പ്രാഥമികസ്കൂൾ കഴിഞ്ഞ ചിലർക്കു മാത്രമേ സെക്കണ്ടറി പഠനം സാദ്ധ്യമായുള്ളു. 









</doc>
<doc id="392013" url="https://ml.wikipedia.org/wiki?curid=392013" title="വിശ്വാസത്തിന്റെ കാണാപ്പുറങ്ങൾ">
വിശ്വാസത്തിന്റെ കാണാപ്പുറങ്ങൾ

കെ.ബാലകൃഷ്ണ കുറുപ്പ് രചിച്ച് മാതൃഭൂമി പബ്ലിഷിംഗ് കമ്പനി 15 മേയ് 1998 ൽ പ്രസിദ്ധികരിച്ച പുസ്തകമാണ് "വിശ്വാസത്തിന്റെ കാണാപ്പുറങ്ങൾ"

വേദകാലഘട്ടം മുതൽ ഭക്തിപ്രസ്ഥാനം ​വരെയുള്ള ചരിത്രത്തിന്റെ വിവിധഘട്ടങ്ങളെക്കുറിച്ച് പരക്കെ അവലംബിച്ച് പോരുന്ന ധാരണകളെ എൺപതിലേറെ ആധികാരിക ഗ്രന്ഥങ്ങളുടെ സഹായത്തോടെ പുനർവായിക്കുകയാണു് കൃതിയിലെ എട്ട് ഉപന്യാസങ്ങളിലൂടെ ലേഖകൻ



</doc>
<doc id="392020" url="https://ml.wikipedia.org/wiki?curid=392020" title="മാറാമല വെള്ളച്ചാട്ടം">
മാറാമല വെള്ളച്ചാട്ടം

സ്ഥലം : വാഗമൺ - കോട്ടയം 
പേര് : മർമ്മല വെള്ളച്ചാട്ടം
കോട്ടയം ജില്ലയിലെ വാഗമണ്ണിനും ഈരാറ്റുപേട്ടക്കും ഇടയിലായി, വാഗമണ്ണിൽ നിന്നും 13 കിലോമീറ്റെർ അകലെ ആയി സ്ഥിതി ചെയ്യുന്ന നയന മനോഹരമായ വെള്ളച്ചാട്ടമാണ് മർമ്മല വെള്ളച്ചാട്ടം. വാഗമണ്ണിൽ നിന്ന് ഈരാറ്റു പെട്ട റോഡിൽ വെള്ളിക്കുളം നിന്ന് ഉള്ളിലോട്ടുള്ള ഓഫ് റോഡിലൂടെ അഞ്ചു കിലോമീറ്റെർ സഞ്ചരിച്ചാൽ വെള്ളച്ചാട്ടത്തിലെത്താം. ജീപ്പ് പോകുന്ന വഴിയാണ് ഇപ്പോൾ ഉള്ളത്. റോഡ് നന്നാക്കുന്ന പണികൾ നടക്കുന്നുണ്ട്. വരും കാലങ്ങളിൽ ഗതാഗത യോഗ്യം ആകും എന്ന് കരുതാം. ഞാൻ സ്വിഫ്റ്റ് കാറിൽ ആണ് പോയത്. അൽപ്പം ബുദ്ധിമുട്ടി എങ്കിലും വെള്ളച്ചാട്ടത്തിനു ഏകദേശം അര കിലോമീറ്റെർ അകലെ വരെ എത്താൻ സാധിച്ചു. ശേഷം സ്വകാര്യ റബ്ബർ എസ്റേറ്റിലൂടെ കയറി പാറകളിൽ നിന്ന് പാറകളിലേക്കു കയറി ആണ് വെള്ളച്ചാട്ടത്തിനു താഴെ എത്തുക. വളരെ മനോഹരമായ വെള്ളച്ചാട്ടം അടിച്ചുയരുന്ന വെള്ളത്തിന്റെ ശീതൻ കാറ്റിൽ ഫോട്ടോകൾ എടുക്കാൻ ഒരുപാട് ബുദ്ധിമുട്ടി. 60 അടി ഉയരത്തിൽ നിന്ന് കുതിച്ചു ചാടുന്ന ആദ്യ ചാട്ടം 20 അടി ആഴമുള്ള പൂളിലേക്കാണ് ശേഷം അവിടന്ന് ഒഴുകി താഴോട്ടു പതിക്കുന്ന വെള്ളച്ചാട്ടം കാണേണ്ടത് തന്നെ ആണ്. ഗൂഗിൾ മാപ്പിൽ റൂട്ട് ഇപ്പോൾ കിട്ടുകയില്ല.മീനച്ചിൽ പുഴയിലാണ് ഈ വെള്ളച്ചാട്ടം പോയി ചേരുന്നത്.
ലൊക്കേഷൻ : https://goo.gl/maps/xx85V47trHU2

</doc>
<doc id="392031" url="https://ml.wikipedia.org/wiki?curid=392031" title="കിംഗ് സൌദ് യൂണിവേഴ്സിറ്റി">
കിംഗ് സൌദ് യൂണിവേഴ്സിറ്റി

കിംഗ് സൌദ് യൂണിവേഴ്സിറ്റി (KSU, ), സൌദി അറേബ്യയിലെ റിയാദിൽ സ്ഥിതിചെയ്യുന്ന ഒരു പൊതു സർവ്വകലാശാലയാണ്. സൗദി അറേബ്യയിലെ ആദ്യത്തെ യൂണിവേഴ്സിറ്റിയായ ഈ സർവ്വകലാശാല 1957 ൽ സൗദ് ബിൻ അബ്ദുൾ അസീസ് രാജാവ് റിയാദ് യൂണിവേഴ്സിറ്റിയായി സ്ഥാപിച്ചു. 1982 ൽ ഇത് കിംഗ് സൗദ് യൂണിവേഴ്സിറ്റി എന്ന് പുനർനാമകരണം ചെയ്യപ്പെട്ടു.


</doc>
<doc id="392043" url="https://ml.wikipedia.org/wiki?curid=392043" title="പ്രിൻസസ് നൂറാ ബിന്ത് അബ്ദുൽ റഹ്മാൻ യൂണിവേഴ്സിറ്റി">
പ്രിൻസസ് നൂറാ ബിന്ത് അബ്ദുൽ റഹ്മാൻ യൂണിവേഴ്സിറ്റി

പ്രിൻസസ് നൂരാ ബിന്ത് അബ്ദുൽറഹ്മാൻ യൂണിവേഴ്സിറ്റി (PNU; ) സൗദി അറേബ്യയുടെ തലസ്ഥാനമായ റിയാദിൽ സ്ഥിതിചെയ്യുന്ന ഒരു വനിത സർവകലാശാലയാണ്. ഇത് ലോകത്തിലെ ഏറ്റവും വലിയ വനിതാ സർവകലാശാലയാണ്. ഈ സർവ്വകലാശാല, ഡിപ്ലോമ, ബിരുദം, ബിരുദാനന്തര ബിരുദങ്ങൾ എന്നിവ നൽകുന്നു.റിയാദ് നഗരത്തിലും സമീപ നഗരങ്ങളിലുമുള്ള 34 കോളേജുകളിലായി ഏകദേശം 60,000 ൽ പരം വിദ്യാർത്ഥികൾ സർവ്വകലാശാലയിൽ പ്രവേശനം നേടിയിരിക്കുന്നു. അദ്ധ്യാപകരും മറ്റ് കാര്യനിർവ്വാഹകരുമായി ഏകദേശം 5000 ൽ അധികം ജോലിക്കരുണ്ട് ഈ സർവ്വകലാശാലയിൽ.

1970 ൽ വനിതകൾക്കായുള്ള രാജ്യത്തിലെ ആദ്യത്തെ വിദ്യാഭ്യാസ സ്ഥാപനമെന്ന നിലയിലാണ് ഇത് ആരംഭിച്ചത്. 25 വർഷത്തിനകം, 72 നഗരങ്ങളിലായി സമാനമായ 102 കോളേജുകൾ നിലവിൽവരുകയും, 60,000 വിദ്യാർത്ഥികളെ ഉൾക്കൊള്ളുകയും ചെയ്തു. റിയാദ് നഗരത്തിനുളളിൽ മാത്രം വിദ്യാഭ്യാസം, സാമൂഹ്യസേവനം, ശാസ്ത്രം, കല, കുടുംബ സാമ്പത്തിക ശാസ്ത്രം തുടങ്ങിയവയ്ക്കായി 6 കോളേജുകൾ ഉണ്ടായിരുന്നു. 2004 ൽ സൗദി അറേബ്യയിലെ ആദ്യ വനിതാ സർവകലാശാല, "റിയാദ് യൂണിവേഴ്സിറ്റി ഫോർ വുമൺ" തുടക്കം കുറിക്കപ്പെട്ടു. റിയാദ് നഗരത്തിൽ നിലനിലുണ്ടായിരുന്ന 6 കലാലയങ്ങൾ ഇതിലേയ്ക്കു ഏകീകരിക്കപ്പെട്ടു.




</doc>
<doc id="392045" url="https://ml.wikipedia.org/wiki?curid=392045" title="അസോസിയേഷൻ ഓഫ് അരബ് യൂണിവേഴ്സിറ്റീസ്">
അസോസിയേഷൻ ഓഫ് അരബ് യൂണിവേഴ്സിറ്റീസ്

അസോസിയേഷൻ ഓഫ് അരബ് യൂണിവേഴ്സിറ്റീസ്, അറബ് ലീഗിൻറെ ചട്ടക്കൂടിനുള്ളിൽ നിന്നു പ്രവർത്തിക്കുന്ന അറബ് സർവ്വകലാശാലകളുടെ ഒരു അസോസിയേഷനാണ്. ജോർദ്ദാനിലെ അമ്മാനാണ് ഈ സംഘടനയുടം ആസ്ഥാനം. അറബ് ലോകത്തെ സർവ്വകലാശാലകളെ പിന്തുണക്കുന്നതിനും അവയെ തമ്മിൽ ബന്ധിപ്പിക്കുന്നതിനും സർവ്വകലാശാലകളുടെയിടയിൽ സഹകരണം ഉറപ്പുവരുത്തുകയുമാണ് സംഘടനയുടെ ലക്ഷ്യം. അറബ് ലോകത്തിന് പുറത്തുള്ള രണ്ട് അംഗ സ്ഥാപനങ്ങളാണ് ഡെൻമാർക്കിലെ അറബിക് അക്കാഡമിയും നെതർലൻഡിലെ അൽഹുറാ യൂണിവേഴ്സിറ്റിയും.

22 രാജ്യങ്ങളിൽനിന്നുള്ള (280) സർവ്വകലാശാലകൾ AARU ൽ അംഗങ്ങളാണ് :


</doc>
<doc id="392049" url="https://ml.wikipedia.org/wiki?curid=392049" title="നോർവ്വേയിലെ വിദ്യാഭ്യാസം">
നോർവ്വേയിലെ വിദ്യാഭ്യാസം

6 വയസുമുതൽ 16 വയസുവരെയുള്ള എല്ലാ കുട്ടികൾക്കും നോർവ്വേയിലെ വിദ്യാഭ്യാസം നിർബന്ധിതമാണ്. 

നോർവ്വേയിലെ വിദ്യാഭ്യാസവർഷം തൂടങ്ങുന്നത് ആഗസ്ത് മദ്ധ്യത്തോടെയാണ്. അവസാനിക്കുന്നത് അടുത്ത വർഷം ജൂൺ അവസാനവും. ഡിസംബർ മദ്ധ്യം മുതൽ ജനുവരി അവസാനം വരെയുള്ള ക്രിസ്തുമസ് അവധി നോർവ്വേയിലെ സ്കൂൾ വർഷത്തെ രണ്ടായിതിരിച്ചിരിക്കുന്നു. ഇപ്പോൾ രണ്ടാം ടേം ജനുവരിയിൽ തുടങ്ങുന്നു.




</doc>
<doc id="392052" url="https://ml.wikipedia.org/wiki?curid=392052" title="മലാവിയിലെ വിദ്യാഭ്യാസം">
മലാവിയിലെ വിദ്യാഭ്യാസം

മലാവി വിദ്യാഭ്യാസരംഗത്ത് വളരെ പിന്നാകം നിൽക്കുന്ന രാജ്യമാണ്. സെക്കണ്ടറി വിദ്യാഭ്യാസത്തിൽ വളരെക്കുറച്ചു കുട്ടികളേ ചെരുന്നുള്ളു. കൊഴിഞ്ഞുപോക്ക് വളരെക്കൂടുതലുള്ള രാജ്യമാണ് ആഫ്രിക്കൻ രാജ്യമായ മലാവി. 



</doc>
<doc id="392053" url="https://ml.wikipedia.org/wiki?curid=392053" title="മഡഗാസ്കറിലെ വിദ്യാഭ്യാസം">
മഡഗാസ്കറിലെ വിദ്യാഭ്യാസം

മഡഗാസ്കറിന്റെ വിദ്യാഭ്യാസം നീണ്ട പ്രത്യേക വ്യതിരിക്തമായ ചരിത്രമുള്ളതാണ്.


</doc>
<doc id="392057" url="https://ml.wikipedia.org/wiki?curid=392057" title="കൂട്ടിക്കട">
കൂട്ടിക്കട

കേരളത്തിൽ കൊല്ലം ജില്ലയിലുള്ള ഒരു ചെറുനഗരമാണ് കൂട്ടിക്കട. കൊല്ലം കോർപ്പറേഷന്റെ കീഴിലുള്ള 29-ആം വാർഡാണിത്. കൊല്ലം - തിരുവനന്തപുരം തീവണ്ടിപ്പാത കൂട്ടിക്കടയിലൂടെ കടന്നുപോകുന്നുണ്ട്. നഗരത്തിലെ ജനസാന്ദ്രത കൂടിയ ഒരു പ്രദേശമായതിനാൽ ഇവിടെ ധാരാളം ക്ഷേത്രങ്ങളും പള്ളികളും കാണപ്പെടുന്നു.

കൊല്ലം നഗരത്തിൽ വളർച്ചയുടെ പാതയിൽ മുന്നേറിക്കൊണ്ടിരിക്കുന്ന ഒരു പ്രദേശമാണ് കൂട്ടിക്കട. മയ്യനാട് തീവണ്ടിനിലയത്തോട് ചേർന്നു കിടക്കുന്ന ഈ പ്രദേശത്ത് റെയിൽ, റോഡ്, ജല ഗതാഗത മാർഗ്ഗങ്ങളിലൂടെ എത്തിച്ചേരാൻ സാധിക്കും.കൂട്ടിക്കടയ്ക്കു സമീപമുള്ള പ്രദേശങ്ങളാണ് മയ്യനാട്, ഇരവിപുരം, വാളത്തുംഗൽ, പള്ളിമുക്ക്, തട്ടാമല എന്നിവ. കൊല്ലം നഗരത്തിലെ ഒരു പ്രധാനപ്പെട്ട ചേരിയായ 'ചിറവയൽ ചേരി' കൂട്ടിക്കടയിലാണ് സ്ഥിതിചെയ്യുന്നത്. നഗരത്തിലെ പ്രധാനപ്പെട്ട കേബിൾ ഓപ്പറേറ്റർമാർ ഇവിടം ആസ്ഥാനമാക്കി പ്രവർത്തിച്ചുവരുന്നു. പ്രശസ്ത കഥകളി കലാകാരൻ കലാമണ്ഡലം രാജീവ് കൂട്ടിക്കട സ്വദേശിയാണ്. ജില്ലയിലെ പ്രധാനപ്പെട്ട ഒരു പ്രാഥമിക വിദ്യാലയമായ ന്യൂ ഹോളി ഏഞ്ചൽസ് സ്കൂൾ കൂട്ടിക്കടയിൽ സ്ഥിതിചെയ്യുന്നു. കൊല്ലം - പരവൂർ തീരദേശപാതയുടെ നിർമ്മാണം പൂർത്തിയാകുന്നതോടെ കൂട്ടിക്കട ഒരു ശക്തമായ ഗതാഗതകേന്ദ്രമായി മാറും.


</doc>
<doc id="392059" url="https://ml.wikipedia.org/wiki?curid=392059" title="യോർക്ക് യൂണിവേഴ്സിറ്റി">
യോർക്ക് യൂണിവേഴ്സിറ്റി

യോർക്ക് യൂണിവേഴ്സിറ്റി () കാനഡയിലെ ഒൺടേറിയോയിൽ സ്ഥിതിചെയ്യുന്ന ഒരു പൊതു ഗവേഷണ സർവ്വകലാശാലയാണ്. കാനഡയിലെ മൂന്നാമത്തെ വലിയ സർവകലാശാലയാണ് ഇത്. യോർക്ക് യൂണിവേഴ്സിറ്റിയിൽ 52,300 വിദ്യാർത്ഥികളും, 7,000 ഫാക്കൽറ്റികളും, 295,000 ജീവനക്കാരും ലോകത്തിലെമ്പാടുമായി അനേകം പൂർവ്വ വിദ്യാർത്ഥികളുമുണ്ട്.  

ലിബറൽ ആർട്ട് ആന്റ് പ്രൊഫഷണൽ സ്റ്റഡീസ്, ഫാക്കൽറ്റി ഓഫ് സയൻസ്, ലസ്സോൻഡെ സ്കൂൾ ഓഫ് എൻജിനീയറിങ്, ഷൂലിച്ച് സ്കൂൾ ഓഫ് ബിസിനസ്സ്, ഓസ്ഗുണ്ടെ ഹാൾ ലോ സ്കൂൾ, ഗ്ലെൻഡൻ കോളേജ്, ഫാക്കൽറ്റി ഓഫ് എഡ്യുക്കേഷൻ, ഫാക്കൽറ്റി ഓഫ് ഹെൽത്ത്, ഫാക്കൽറ്റി ഓഫ് എൻവയോൺമെന്റൽ സ്റ്റഡീസ്, ഫാക്കൽറ്റ് ഓഫ് ഗ്രാജ്വേറ്റ് സ്റ്റഡീസ്, സ്കൂൾ ഓഫ് ദ ആർട്ട്സ്, മീഡിയ, പെർഫോമൻസ് ആന്റ് ഡിസൈൻ (മുൻപ് ഫാക്കൽറ്റി ഓഫ് ഫൈൻ ആർട്ട്സ്്) എന്നിവയുൾപ്പെടെ 11 ഫാക്കൽറ്റികളും 28 ഗവേഷണ കേന്ദ്രങ്ങളും ഈ സർവ്വകലാശാലയിലുണ്ട്. 

യോർക്ക് യൂണിവേഴ്സിറ്റിയിലെ ഫിലിം ഡിപ്പാർട്ട്മെന്റ് കാനഡയിലെ ഏറ്റവും പഴക്കമുള്ള  ചലച്ചിത്ര സ്കൂളും USC സ്കൂൾ ഓഫ് സിനിമാറ്റിക്ക് ആർട്സ്, ടിഷ് സ്കൂൾ ഓഫ് ആർട്ട് എന്നിവയുമായി താരതമ്യപ്പെടുത്താവുന്ന രീതിയിൽ കാനഡയിൽ ഏറ്റവും മികച്ച  ഒന്നുമാണ്. 


</doc>
<doc id="392061" url="https://ml.wikipedia.org/wiki?curid=392061" title="യൂണിവേഴ്സിറ്റി ഓഫ് ആൽബർട്ട">
യൂണിവേഴ്സിറ്റി ഓഫ് ആൽബർട്ട

യൂണിവേഴ്സിറ്റി ഓഫ് ആൽബർട്ട (U of A, UAlberta എന്നിങ്ങനെയും അറിയപ്പെടുന്നു) കാനഡയിലെ ആൽബെർട്ടയിലെ എഡ്മണ്ടോണിൽ സ്ഥിതി ചെയ്യുന്ന ഒരു പൊതു ഗവേഷണ സർവ്വകലാശാലയാണ്. 1908-ൽ ആൽബർട്ടയിലെ ആദ്യ പ്രധാനമന്ത്രിയായിരുന്ന അലക്സാണ്ടർ കാമറൂൺ റുഥർഫോർഡും സർവ്വകലാശാലയിലെ ആദ്യ പ്രസിഡൻറ്, ഹെൻറി മാർഷൽ ടോറിയും ചേർന്നാണ് ഇതു സ്ഥാപിച്ചത്. എഡ്മണ്ടണിൽ നാലു കാമ്പസ്സുകളും, കാംറോസിലെ അഗസ്റ്റാന കാമ്പസും, കാൽഗറി നഗര മദ്ധ്യത്തിലെ സ്റ്റാഫ് സെൻററുമാണ് ഈ സർവകലാശാലയയ്ക്കുള്ളത്.


</doc>
<doc id="392063" url="https://ml.wikipedia.org/wiki?curid=392063" title="നീലിയാർ കോട്ടം">
നീലിയാർ കോട്ടം

കണ്ണൂർ ജില്ലയിലെ ധർമശാലയ്ക്കടുത്ത് മാങ്ങാട്ടുപറമ്പിൽ സ്ഥിതിചെയ്യുന്ന സ്വകാര്യ ഉടമസ്ഥതയിലുള്ള 20.18 ഏക്കർ വിസ്തീർണമുള്ള കാവാണ് നീലിയാർ കോട്ടം. കുലാല സമുദായത്തിൽപ്പെട്ട ചെറിയ വീട് കുടുംബക്കാരാണ് ഇപ്പോൾ കാവിന്റെ മേൽനോട്ടം നടത്തിവരുന്നത്.
നീലിയെന്ന സുന്ദരിയും ബുദ്ധിമതിയുമായ സ്ത്രീ, നാടുവാഴിയാൽ കൊല്ലപ്പെട്ട് രക്തദാഹിയായ രക്ഷസ്സായി മാറുന്നു. പിന്നീട് സ്നേഹമയിയായ അമ്മയുടെ രൂപം പ്രാപിച്ച് കാളികാട്ട് ഇല്ലത്തിലെ തന്ത്രി കൊട്ടിയൂർ നിന്ന് മടങ്ങുമ്പോൾ ഒപ്പം പോരുകയും മാങ്ങാട്ടുപറമ്പിലെ നരിയും പശുവും  ഒന്നിച്ച് ജീവിക്കുന്ന കാട്ടിൽ പ്രതിഷ്ഠിക്കാൻ ആവശ്യപ്പെടുകയും ചെയ്യുന്നതായാണ് ഐതിഹ്യം. വടക്കെ മലബാറിൽ പരക്കെ ആരാധിക്കപ്പെടുന്ന ഗിരിദേവതയാണു നീലിയമ്മ. വ്യഭിചാരദോഷം ചുമത്തപ്പെട്ട സാധ്വിയായ ഒരു പുലയകന്യക തന്റെ സത്യാവസ്ഥ തെളിയിച്ച് മരിച്ചതിൽപ്പിന്നെ ആരാദ്ധ്യയായ ദേവതയായിത്തീർന്നു. നീലിയമ്മയുടെ ആരാധനാസ്ഥലങ്ങളാണ് നീലിയാർ കോട്ടങ്ങൾ.

ചെറിയൊരു കുന്നിൻ പുറത്താണ് ഈ കാവ്. മരക്കാശാവ് ആണ് പ്രധാന മരം. നാട്ടിലിപ്പ, മരോട്ടി, കാരമാവ് തുടങ്ങിയ മരങ്ങളുമുണ്ട്. മനുഷ്യർ നിരന്തരം ഇടപെടുന്ന മേൽഭാഗത്ത് കുറുങ്കനി എന്ന കുറ്റിച്ചെടി വളരുന്നുണ്ട്. ഓരിലത്താമര, കൽത്താമര തുടങ്ങിയ അപൂർവ ഔഷധച്ചെടികളും ചെറുമാവ്, മരവാഴ, സീതമുടി, കിങ്ഗിഡിയം ഡെലീഷോസം എന്നീ ഓർക്കിഡുകളും ഈ കാവിലുണ്ട്. മഴക്കാലത്ത് കാവിനുള്ളിൽ നിന്നും ഒരു അരുവി ഉൽഭവിക്കാറുണ്ട്. കല്ലാൽ എന്ന ആൽമരവും ഈ കാവിലുണ്ട്. ഇതിന്റെ പഴം പക്ഷികൾക്കും ചെറു മൃഗങ്ങൾക്കും ഏറെ പ്രിയങ്കരമാണ്.

ആരാധനാ സ്ഥലത്തിന് മേൽക്കൂരയില്ല. നീലിയാർ ഭഗവതിയുടെ തെയ്യം ഒറ്റത്തിറ എന്നാണ് അറിയപ്പെടുന്നത്. മറ്റു കാവുകളിൽ തെയ്യം വർഷത്തിൽ ഒരിക്കൽ നടത്തപ്പെടുമ്പോൾ, നീലിയാർ കോട്ടത്ത് ഭക്തർ നേർച്ച നടത്തുമ്പോഴൊക്കെ തെയ്യം കെട്ടുന്നു. കടും ചുവപ്പ് വസ്ത്രങ്ങളും ഇരുപതടി ഉയരമുള്ള മുളകൊണ്ട് ഉണ്ടാക്കിയ മുടിയും കാൽച്ചിലമ്പുകൾ ഉൾപ്പെടെ പരമ്പരാഗത തെയ്യം ആഭരണങ്ങളുമാണ് നീലിയാർ ഭഗവതിയുടെ വേഷം. വണ്ണാൻ സമുദായത്തിലുള്ള തെയ്യം കലാകാരന്മാരാണ് ഒറ്റത്തിറ അവതരിപ്പിക്കുന്നത്.


</doc>
<doc id="392066" url="https://ml.wikipedia.org/wiki?curid=392066" title="യൂണിവേഴ്സിറ്റി ഓഫ് കാൾഗറി">
യൂണിവേഴ്സിറ്റി ഓഫ് കാൾഗറി

യൂണിവേഴ്സിറ്റി ഓഫ് കാൽഗറി,(U of C അഥവാ UCalgary) കാനഡയിലെ ആൽബെർട്ടയിലെ കാൽഗറിയിൽ സ്ഥിതിചെയ്യുന്ന ഒരു പൊതു ഗവേഷണ സർവ്വകലാശാലയാണ്.1966 ൽ ഒരു സ്വതന്ത്ര, സ്വയംഭരണ സർവകലാശാലയായി പ്രവർത്തിക്കുന്നതിനുമുമ്പ്, 1908 ൽ സ്ഥാപിതമായ അൽബെർട്ട സർവകലാശാലയുടെ കാൽഗറി ശാഖയായി 1944 ൽ ഈ സർവകലാശാല ആരംഭിച്ചു. ഇതിൽ 14 ഫാക്കൽറ്റികളും 85 ഗവേഷണ ഇൻസ്റ്റിറ്റ്യൂട്ടുകളും സെൻററുകളും ഉൾക്കൊള്ളുന്നു. സർവ്വകലാശാലയുടെ പ്രധാന കാമ്പസ് നഗരത്തിന്റെ വടക്കുപടിഞ്ഞാറ് ഭാഗത്തെ ചതുർത്ഥാംശത്തിൽ ബോ നദിയ്ക്കു സമീപവും ചെറിയ സൗത്ത് ക്യാമ്പസ് നഗര മദ്ധ്യത്തിലുമായി സ്ഥിതിചെയ്യുന്നു. QS വേൾഡ് യൂണിവേഴ്സിറ്റി റാങ്കിംഗിലും (50 ൽ 50) 2016 ലെ ടൈംസ് ഹൈയർ എഡ്യൂക്കേഷൻ റാങ്കിംഗിലും (50 ൽ 50) ഈ സർവ്വകലാശാല കാനഡയിലും വടക്കേ അമേരിക്കയിലും ഒന്നാം സ്ഥാനം നേടി. 

25,000 ലധികം ബിരുദ വിദ്യാർത്ഥികളും 5,000 ബിരുദാനന്തര ബിരുദ വിദ്യാർത്ഥികളും ഇവിടെ പ്രവേശനം നേടുന്നു. ഈ സർവ്വകലാശാലയ്ക്ക് 152 രാജ്യങ്ങളിലായി 170,000+ പൂർവ്വവിദ്യാർത്ഥി സമ്പത്തുണ്ട്. ഇവരിൽ ജാവാ കമ്പൂട്ടർ ഭാഷയുടെ ഉപജ്ഞാതാവ് ജെയിസ് ഗോസ്ലിങ്ങ് (OC), കാനഡയുടെ മുൻ പ്രധാനമന്ത്രി സ്റ്റീഫൻ ഹാർപ്പർ, കാനഡയുടെ ബഹിരാകാശ യാത്രികൻ റോബർട്ട് തിർസ്ക്, ലുലുലെമൺ അത്‍ലെറ്റിക്കയുടെ സ്ഥാപകൻ ചിപ്പ് വിൽസൺ എന്നിവർ ഉൾപ്പെടുന്നു.


</doc>
<doc id="392070" url="https://ml.wikipedia.org/wiki?curid=392070" title="സോഫിയ (റോബോട്ട്)">
സോഫിയ (റോബോട്ട്)

കൃത്രിമബുദ്ധി (ആർട്ടിഫിഷ്യൽ ഇന്റലിജൻസ്) സാങ്കേതികവിദ്യ അടിസ്ഥാനമാക്കി നിർമിച്ച യന്ത്രമനുഷ്യനാണ് സോഫിയ. സംസാരിക്കാനും വികാരങ്ങൾ പ്രകടിപ്പിക്കാനും കഴിവുള്ള ഹ്യൂമനോയ്ഡ് റോബോട്ടാണ് ഇത്. ഹാൻസൺ റോബോട്ടിക്‌സാണ് സോഫിയയുടെ നിർമാതാക്കൾ. ഒരു രാജ്യം പൗരത്വം നൽകുന്ന ആദ്യത്തെ റോബോട്ടാണ് സോഫിയ . സൗദിയിൽ നടക്കുന്ന ഭാവിനിക്ഷേപസംരംഭ സമ്മേളനത്തിൽ വച്ച് 2017 ഒക്ടോബർ 25 നാണ് സൗദി സർക്കാർ സോഫിയക്ക് പൗരത്വം നൽകിയത്.

2015 ഏപ്രിൽ 15 നാണ് സോഫിയ പ്രവർത്തനക്ഷമമായത്. പ്രസസ്ത നടി ഓഡ്രി ഹെപ്ബേണിനെ മാതൃകയാക്കിയാണ് സോഫിയയെ രൂപകൽപന ചെയ്തത്. 
നിർമ്മാതാക്കളുടെ അറിയിപ്പനുസരിച്ച്, സോഫിയയ്ക്ക് കൃത്രിമബുദ്ധിയുണ്ട്. വിവരവിശകലനത്തിനും മുഖഭാവം തിരിച്ചറിയുന്നതിനുമുള്ള കഴിവുമുണ്ട്. മനുഷ്യരുടെ അംഗചേഷ്ഠകൾ അനുകരിക്കാനും ചില ചോദ്യങ്ങൾക്ക് മറുപടി നൽകാനും സാധിക്കുന്നു 


</doc>
<doc id="392073" url="https://ml.wikipedia.org/wiki?curid=392073" title="യൂണിവേഴ്സിറ്റി ഓഫ് റെഗിന">
യൂണിവേഴ്സിറ്റി ഓഫ് റെഗിന

യൂണിവേഴ്സിറ്റി ഓഫ് റെഗിന, കാനഡയിലെ സസ്കാറ്റ്ച്ചെവാനിലെ റെഗിനയിൽ സ്ഥിതിചെയ്യുന്ന ഒരു പൊതു ഗവേഷണ സർവ്വകലാശാലയാണ്. 1911 ൽ മെഡോസിസ്റ്റ് ചർച്ച് ഓഫ് കാനഡയുടെ ഒരു സ്വകാര്യ മതശാഖാ ഹൈസ്കൂളായി സ്ഥാപിതമായ ഇത്, സസ്കാറ്റ്ച്ചെവാൻ സർവ്വകലാശാലയുമായി ബന്ധം സ്ഥാപിച്ച് 1925 ൽ ഒരു ജൂനിയർ കോളജായിത്തീരുകയും 1934 ൽ സഭയിൽനിന്നുള്ള ബന്ധം വിടർത്തി സസ്കാറ്റ്ച്ചെവാൻ സർവകലാശാലയുടെ പൂർണമായ അംഗീകാരം നേടുകയും ചെയ്തു. 1961 ൽ സസ്കാറ്റ്ച്ചെവാൻ സർവ്വകലാശാലയുടെ റെഗിന കാമ്പസ് എന്ന നിലയിൽ ബിരുദം നൽകുവാൻ തുടങ്ങി. 1974 ൽ ഒരു സ്വയംഭരണ സർവകലാശാലയായി മാറി.  റെഗിന യൂനിവേഴ്സിറ്റി 12,000 ൽ കൂടുതൽ പാർട്ട് ടൈം ഫുൾടൈം വിദ്യാർത്ഥികൾക്കു പ്രവേശനം നൽകുന്നു.  സർവ്വകലാശാലയുടെ വിദ്യാർഥി ദിനപ്പത്രമായ "ദി കരില്ലൺ" CUP (കനേഡിയൻ യൂണിവേഴ്സിറ്റി പ്രസ്) ൽ അംഗമാണ്.


</doc>
<doc id="392075" url="https://ml.wikipedia.org/wiki?curid=392075" title="അത്തബാസ്ക യൂണിവേഴ്സിറ്റി">
അത്തബാസ്ക യൂണിവേഴ്സിറ്റി

അത്തബാസ്ക യൂണിവേഴ്സിറ്റി (AU) കാനഡയിലെ ആൽബർട്ടയിൽ സ്ഥിതിചെയ്യുന്നതും ഓൺലൈൻ വിദൂരവിദ്യാഭ്യാസത്തിന് ഊന്നൽ നൽകിരിക്കുന്നതുമായ ആൽബർട്ടയിലെ നാല് സമഗ്ര വിദ്യാഭ്യാസ, ഗവേഷണ സർവകലാശാലകളിൽ ഒന്നാണ്. 1970 ൽ സ്ഥാപിതമായ ഇത് വിദൂര വിദ്യാഭ്യാസത്തിനു പ്രത്യേകമായി രൂപവൽക്കരിക്കപ്പെട്ട ആദ്യ കനേഡിയൻ സർവകലാശാലയാണിത്.

1970 ൽ ആൽബർട്ട സർക്കാരാണ് അത്തബാസ്ക യൂണിവേഴ്സിറ്റി സ്ഥാപിച്ചത്. വർദ്ധിച്ചുവരുന്ന വിദ്യാർത്ഥികളുടെ പ്രവേശനം പരിഹരിക്കുവാനും അക്കാലത്തെ ആൽബർട്ടയിലെ ഉന്നത വിദ്യാഭ്യാസ സംവിധാനത്തിൻറെ വ്യാപനത്തിൻറെ ഭാഗമായുമാണ് ഈ സർവ്വകലാശാല സ്ഥാപിക്കപ്പെട്ടത്.


</doc>
<doc id="392082" url="https://ml.wikipedia.org/wiki?curid=392082" title="അത്‌ലറ്റിക്കോ മാഡ്രിഡ്">
അത്‌ലറ്റിക്കോ മാഡ്രിഡ്

സ്പെയിനിലെ മാഡ്രിഡ് ആസ്ഥാനമായി പ്രവർത്തിക്കുന്ന ഒരു പ്രൊഫഷണൽ ഫുട്ബോൾ ക്ലബ്ബാണ് അത്‌ലറ്റിക്കോ മാഡ്രിഡ്.


</doc>
<doc id="392088" url="https://ml.wikipedia.org/wiki?curid=392088" title="ടെഢി ഷെരിംഹാം">
ടെഢി ഷെരിംഹാം


</doc>
<doc id="392091" url="https://ml.wikipedia.org/wiki?curid=392091" title="മേവറം">
മേവറം

കേരളത്തിൽ കൊല്ലം ജില്ലയിലുള്ള ഒരു പ്രധാനപ്പെട്ട ജംഗ്ഷനാണ് മേവറം. കൊല്ലം നഗരത്തിനു തെക്കേ അറ്റത്തായി കൊല്ലം കോർപ്പറേഷന്റെ അതിർത്തിയിലാണ് ഈ പ്രദേശം സ്ഥിതിചെയ്യുന്നത്. ദേശീയപാത 66-ന്റെ ഭാഗമായ കൊല്ലം ബൈപാസ് ആരംഭിക്കുന്നത് മേവറത്തുവച്ചാണ്.

അത്യാധുനിക സൗകര്യങ്ങളുള്ള ധാരാളം ആശുപത്രികൾ മേവറത്തുണ്ട്. ട്രാവൻകൂർ മെഡിസിറ്റി മെഡിക്കൽ കോളേജ്, മെഡിട്രീന ഹോസ്പിറ്റൽ, എൻ.എസ്. മെമ്മോറിയൽ ഇൻസ്റ്റിറ്റ്യൂട്ട് ഓഫ് മെഡിക്കൽ സയൻസസ്, എൻ.എസ്. ആയുർവേദ ഹോസ്പിറ്റൽ, അഷ്ടമുടി ഹോസ്പിറ്റൽ ആൻഡ് ട്രോമാ കെയർ എന്നീ ആശുപത്രികളെല്ലാം മേവറത്തിനു സമീപമാണ് സ്ഥിതിചെയ്യുന്നത്.




</doc>
<doc id="392095" url="https://ml.wikipedia.org/wiki?curid=392095" title="യൂണിവേഴ്സിറ്റി ഓഫ് മലയ">
യൂണിവേഴ്സിറ്റി ഓഫ് മലയ

യൂണിവേഴ്സിറ്റി ഓഫ് മലയ (UM; Malay: "Universiti Malaya"), മലേഷ്യയിലെ ക്വാലാലമ്പൂരിൽ സ്ഥിതിചെയ്യുന്ന ഒരു പൊതു ഗവേഷണ സർവ്വകലാശാലയാണ്. ഇത് മലേഷ്യയിലെ ഏറ്റവും പഴക്കമുള്ളതും ബഹുമാനിതവുമായ സർവ്വകലാശാലയാണ്. സർവകലാശാലയുടെ പേര് സ്വാതന്ത്ര്യത്തിന് മുൻപുള്ള കാലഘട്ടത്തിൽ “മലയ” എന്നു ചുരുക്കിയിരുന്നു. മലയ യൂണിവേഴ്സിറ്റിയുടെ വേരുകൾ, 1905 സെപ്റ്റംബർ 28 ന് സിംഗപ്പൂരിൽ സ്ഥാപിതമായ കിംഗ് എഡ്വേഡ് VII കോളേജ് ഓഫ് മെഡിസിൻറെ സ്ഥാപനവുമായി ബന്ധപ്പെട്ടിരിക്കുന്നു. 

യൂണിവേഴ്സിറ്റി ഓഫ് മലയ 1949 ഒക്ടോബറിൽ കിഡ് എഡ്വേഡ് VII കോളേജ് ഓഫ് മെഡിസിൻ, റാഫിൾസ് കോളേജ് (1929 ൽ സ്ഥാപിതമായത്) എന്നിവയുടെ ലയനത്തോടെ സിംഗപ്പൂരിൽ സ്ഥാപിതമായി. യൂണിവേഴ്സിറ്റിയുടെ വളർച്ച അതിന്റെ ആദ്യ ദശകത്തിൽ വളരെ വേഗത്തിലായിരുന്നു. ഇത് 1959 ജനുവരി 15 ന് സിങ്കപ്പൂരിലും കോലാലമ്പൂരിലുമായി സ്ഥിതിചെയ്യുന്ന രണ്ടു സ്വയംഭരണ വകുപ്പുകളുടെ രൂപീകരണത്തിനു കാരണമായി. 1960 ൽ മലയ യൂണിവേഴ്സിറ്റിയുടെ സിംഗപ്പൂരിലും (പിന്നീട് നാഷണൽ യൂണിവേഴ്സിറ്റി ഓഫ് സിംഗപ്പൂർ) ക്വാലാലംപൂരിലുമായി (യൂണിവേഴ്സിറ്റി ഓഫ് മലയ എന്ന പേരിൽ) സ്ഥിതിചെയ്യുന്നതുമായ രണ്ടു ഡിവിഷനുകളും രണ്ടു പ്രത്യേക സ്വയം ഭരണ ദേശീയ സർവകലാശാലകൾ ആയിരിക്കണമെന്ന് സർക്കാർ സൂചിപ്പിക്കുകയുണ്ടായി. 1961 ൽ ഇതിനുവേണ്ടി നിയമം പാസാക്കുകയും 1962 ജനവരി 1 ന് മലയ സർവകലാശാല നിലവിൽവരുകയും ചെയ്തു.


</doc>
<doc id="392097" url="https://ml.wikipedia.org/wiki?curid=392097" title="വടക്കേവിള">
വടക്കേവിള

കേരളത്തിൽ കൊല്ലം ജില്ലയിൽ സ്ഥിതിചെയ്യുന്ന ഒരു ഗ്രാമമാണ് വടക്കേവിള. ഭരണസൗകര്യങ്ങൾക്കായി കൊല്ലം കോർപ്പറേഷനെ ആറു സോണുകളായി വിഭജിച്ചിട്ടുള്ളതിൽ ഒരു സോൺ ആണ് വടക്കേവിള. കൊല്ലം നഗരത്തിൽ നിന്ന് 10 കിലോമീറ്ററും പരവൂരിൽ നിന്ന് 17 കിലോമീറ്ററും അകലെയാണ് ഈ പ്രദേശം.

കൊല്ലം കോർപ്പറേഷനു കീഴിലുള്ള 6 സോണുകളിൽ ഒന്നാണ് വടക്കേവിള. സെൻട്രൽ സോൺ 1, സെൻട്രൽ സോൺ 2, കിളികൊല്ലൂർ, ശക്തികുളങ്ങര, ഇരവിപുരം എന്നിവയാണ് മറ്റു സോണുകൾ. പുന്തലത്താഴം, മണക്കാട്, പള്ളിമുക്ക്, അയത്തിൽ, അമ്മൻനട എന്നീ വാർഡുകൾ വടക്കേവിള വില്ലേജിനു കീഴിലാണുള്ളത്.

ദേവിവിലാസം എൽ.പി. സ്കൂൾ, യൂനുസ് കോളേജ് ഓഫ് എഞ്ചിനിയറിംഗ് , സി. സി.ബി.എസ്.ഇ.ക്കു കീഴിലുള്ള ട്രാവൻകൂർ ബിസിനസ് അക്കാദമി എന്നിവയുൾപ്പടെ നിരവധി വിദ്യാഭ്യാസസ്ഥാപനങ്ങൾ ഈ പ്രദേശത്തുണ്ട്. വടക്കേവിളയിലാണ് പ്രശസ്തമായ വലിയ കൂനമ്പായിക്കുളം ഭദ്രകാളി ക്ഷേത്രം സ്ഥിതിചെയ്യുന്നത്. പാലത്തറ, പള്ളിമുക്ക്, തട്ടാമല, ഇരവിപുരം, അയത്തിൽ എന്നിവയാണ് വടക്കേവിളയോടു ചേർന്നു കിടക്കുന്ന പ്രദേശങ്ങൾ.


</doc>
<doc id="392106" url="https://ml.wikipedia.org/wiki?curid=392106" title="കാട്ടൂക്കാരൻ വാറുണ്ണി ജോസഫ്">
കാട്ടൂക്കാരൻ വാറുണ്ണി ജോസഫ്

കേരളത്തിലെ ആദ്യത്തെ ചലച്ചിത്രക്കമ്പനിയായ റോയൽ എക്‌സിബിറ്റേസ്സിന്റെ സ്ഥാപകനാണ് കാട്ടൂക്കാരൻ വാറുണ്ണി എന്ന ചുരുക്കപ്പേരിൽ അറിയപ്പെടുന്ന കാട്ടൂക്കാരൻ വാറുണ്ണി ജോസഫ് (English: ). കേരളത്തിലെ ചലച്ചിത്രപ്രദർശന വ്യവസായത്തിന്റെ പിതാവായും വാറുണ്ണി അറിയപ്പെടുന്നു .

1871 നവംബർ 26-ന് കേരളത്തിലെ തൃശ്ശൂർ ജില്ലയിലെ ഒല്ലൂരിൽ എലുവത്തിങ്കൽ വീട്ടിലാണ് വാറുണ്ണി ജനിച്ചത്. മലയാളചലച്ചിത്രമായ ബാലൻ പുറത്തുവരുന്നതിനും മൂന്ന് വർഷങ്ങൾക്ക് മുമ്പ് 1925 മെയ് 26-ന് മരിച്ചു.

1930-ൽ മലയാളത്തിലെ ആദ്യ ചലച്ചിത്രമായ വിഗതകുമാരൻ പുറത്തുവരുന്നത്തിനും മുൻപ്, 1906-ലാണ് കേരളത്തിൽ ആദ്യമായി ചലച്ചിത്രം പ്രദർശിപ്പിക്കപ്പെട്ടത്. 

1895 ഡിസംബർ 28-ൽ ലോകത്തിലെ ആദ്യത്തെ ചലച്ചിത്രപ്രദർശനം (സെക്കൻഡുകൾ മാത്രം ദൈർഘ്യമുള്ള ഫാക്ടറി വിട്ടു പുറത്തുവരുന്ന തൊഴിലാളികൾ, സ്‌റേഷനിൽ വന്നുനിൽക്കുന്ന തീവണ്ടി, പൂ വിരിയുന്നത്, കുതിര ഓടുന്നത് പത്ത് ഹ്രസ്വ വീഡിയോകൾ ഉൾപ്പെടുന്ന വീഡിയോ) പാരീസിലെ ഗ്രാന്റ് കഫേയുടെ നിലവറയിൽ ലൂമിയേ സഹോദരന്മാർ നടത്തിയതിന് ശേഷം ആറ് മാസം പിന്നിട്ടപ്പോൾ ഇന്ത്യയിലും അവർ ഇത്തരത്തിലുള്ള ചലച്ചിത്രപ്രദർശനം നടത്തി. ഇന്ത്യയിലെ ആദ്യ ചലച്ചിത്രപ്രദർശനത്തിന് വേദിയായത് മുംബൈയിലെ വാട്സൺ ഹോട്ടലാണ്.

ലൂമിയർ സഹോദരൻമാരുടെ ഇന്ത്യയിലെ പ്രദർശനങ്ങളെത്തുടർന്ന് ഇന്ത്യക്കാരായ നിരവധി പ്രദർശകർ പേര് ഈ രംഗത്ത് സജീവമായി. പോൾ വിൻസെന്റ് എന്ന തിരുച്ചിറപ്പിള്ളിയിലെ ഒരു റെയിൽവേ ഉദ്യോഗസ്ഥനായിരുന്നു (പോൾ വിൻസെന്റിന്റെ അച്ഛൻ സ്വാമിക്കണ്ണ് വിൻസെന്റ് ആണ് ഇതെന്നും പറയപ്പെടുന്നുണ്ട്.) ദക്ഷിണേന്ത്യയിലെ ആദ്യ ചലച്ചിത്ര പ്രദർശകൻ. ഫ്രെഞ്ചുകാരനായ ഒരു ചലച്ചിത്ര പ്രദർശകനിൽ നിന്നു വാങ്ങിയ എഡിസൺ ബയോസ്‌കോപ്പ് എന്ന സിനിമാറ്റോഗ്രാഫ് ഉപകരണങ്ങൾ കൊണ്ടാണ് വിൻസെന്റ് പ്രദർശനം തുടങ്ങിയത്. 1906ൽ ഈ പ്രൊജക്ടറുമായി കോഴിക്കോട്ടെത്തിയ വിൻസെന്റ് കേരളത്തിലെ ആദ്യത്തെ ചലച്ചിത്ര പ്രദർശനം അവിടെ നടത്തി. ചെടിയിൽ പൂവിരിയുന്നതും കുതിരപന്തയവും ക്രിസ്തുവിന്റെ ജീവിതവുമൊക്കെയാണ് പ്രദർശിപ്പിക്കപ്പെട്ട ചിത്രങ്ങൾ. അക്കൊല്ലം അവസാനത്തോടെ വിൻസന്റും എഡിസൺ ബയോസ്‌കോപ്പും തൃശ്ശൂരിലുമെത്തി. ഈ ചലച്ചിത്രപ്രദർശനങ്ങളിൽ ആകൃഷ്ടനായ തൃശ്ശൂരിലെ വാറുണ്ണി ജോസഫ് വിൻസെന്റിൽ നിന്നും ബയോസ്‌കോപ്പും ഫിലിമുകളും സ്വന്തമാക്കി. വാറുണ്ണിയിലെത്തിയ എഡിസൺ ബയോസ്‌കോപ്പ് പിന്നീട് ജോസ് ബയോസ്‌കോപ്പ് എന്നും അറിയപ്പെട്ടു. 1907ലെ തൃശ്ശൂർ പൂരത്തിന് വാറുണ്ണി തേക്കിൻകാട് മൈതാനത്ത് ഒരു താൽക്കാലിക കൂടാരം കെട്ടി അതിനുള്ളിൽ ബയോസ്‌കോപ്പിന്റെ സിനിമാ പ്രദർശനം നടത്തി.

പെട്രോമാക്‌സ് വിളക്കുകൾ കൂടാരത്തിൽ പ്രകാശം പരത്തി. പ്രദർശനം തുടങ്ങുമ്പോൾ ഈ വിളക്കുകൾ പെട്ടിക്കുള്ളിൽ മറയും. പ്രൊജക്ടറിന്റെ ശബ്ദത്തിനൊപ്പം വിവരണക്കാരന്റെ ശബ്ദം ഉയരും. ഉച്ച ഭാഷിണി ഇല്ലാതെ തന്നെ, എന്നാൽ എല്ലാവരും കേൾക്കുമാറുച്ചത്തിലാണ് ഈ വിവരണം. കേരളത്തിലെ സിനിമാ തീയേറ്ററിന്റെ ആദ്യ രൂപമായിരുന്നു വാറുണ്ണി ജോസഫിന്റെ ഈ താൽക്കാലിക കൂടാരം. പൂ വിരിയുന്നതും കുതിര ഓടുന്നതും തീവണ്ടി ഓടുന്നതും ആയ സെക്കൻഡുകൾ മാത്രം ദൈർഘ്യമുള്ള ചെറിയ ചലച്ചിത്ര രംഗങ്ങളാണ് അന്ന് അവിടെ പ്രദർശിപ്പിക്കപ്പെട്ടത്. ജനറേറ്ററുകൾ ലഭ്യമായിത്തുടങ്ങിയതോടെ വാറുണ്ണി പ്രദർശനങ്ങൾക്കായി ഒരു ജനറേറ്റർ വാങ്ങി. അങ്ങനെ 1912 മുതൽ ജോസ് ബയോസ്‌കോപ്പ്, ജോസ് ഇലക്ട്രിക്കൽ ബയോസ്‌കോപ്പായി അറിയപ്പെട്ടു. ഒരിക്കൽ മംഗലാപുരത്തുവെച്ച് ഉണ്ടായ ഒരു പായ്ക്കപ്പൽ ദുരന്തത്തിൽ വാറുണ്ണിയുടെ ബയോസ്‌കോപ്പും ഫിലിമുകളും കടലിൽ മുങ്ങിപ്പോയി. ഇതിനെത്തുടർന്നാണ് മറ്റ് രണ്ടുപേരേക്കൂടി ചേർത്ത് റോയൽ എക്‌സിബിറ്റേഴ്‌സ് എന്ന പുതിയൊരു പ്രദർശന സംരംഭം വാറുണ്ണി ആരംഭിച്ചത്. അങ്ങനെ, റോയൽ എക്‌സിബിറ്റേഴ്‌സ് മലയാളത്തിലെ ആദ്യത്തെ ചലച്ചിത്ര പ്രദർശന കമ്പനിയായി. വാറുണ്ണി കേരളത്തിലെ ചലച്ചിത്രപ്രദർശന വ്യവസായത്തിന്റെ പിതാവും ആയി.



</doc>
<doc id="392107" url="https://ml.wikipedia.org/wiki?curid=392107" title="യൂണിവേഴ്സിറ്റി ഓഫ് വിക്ടോറിയ">
യൂണിവേഴ്സിറ്റി ഓഫ് വിക്ടോറിയ

യൂണിവേഴ്സിറ്റി ഓഫ് വിക്ടോറിയ ('വിക്ടോറിയ സർവകലാശാല', 'യുവിക്ക്', അല്ലെങ്കിൽ 'ഓൾഡ് ബ്ലൂ') കാനഡയിൽ ബ്രിട്ടീഷ് കൊളമ്പിയയിലെ വിക്ടോറിയയിൽ സ്ഥിതി ചെയ്യുന്ന ഒരു വലിയ ഗവേഷണ സർവ്വകലാശാലയാണ്. 1963 ൽ സ്ഥാപിതമായ വിക്ടോറിയ സർവകലാശാല, ബ്രിട്ടീഷ് കൊളമ്പിയയിലെ ഏറ്റവും പഴയ സർവകലാശാലയായി അറിയപ്പെടുന്നു. 1903 ൽ മക്ഗിൽ സർവ്വകലാശാലയുടെ ഒരു അനുബന്ധ ശാഖയായിട്ടാണ് വിക്ടോറിയ കോളേജ് ആരംഭിച്ചത്.

ബിരുദാനന്തര ബിരുദധാരികളും ഡോക്ടറേറ്റിനു പഠിക്കുന്നവരുമുൾപ്പെടെ ഉൾപ്പെടുന്ന ഏകദേശം 21,000 ത്തിലധികം വിദ്യാർത്ഥികളാണ് യൂണിവേഴ്സിറ്റിയിൽ പ്രവേശനം നേടിയിട്ടുള്ളത്. യൂണിവേഴ്സിറ്റി ഓഫ് വിക്ടോറിയ ലോകത്തെമ്പാടുമുള്ള വിദ്യാർത്ഥികളെ ആകർഷിക്കുന്ന കാനഡയിലെപല അന്തർദേശീയ സർവകലാശാലകളിൽ ഒന്നാണ്. യൂണിവേഴ്സിറ്റി സ്ഥാപിതമായതിനു മുതൽ, നിരവധി രാഷ്ട്രീയ നേതാക്കൾ, ഒളിംപിക് മെഡൽ ജേതാക്കൾ, റോണാ ആംബ്രോസ്, ഫിൻ ഡൊണലി, ജോർജ് ആബട്ട് തുടങ്ങിയവരുൾപ്പെടെ കാനഡയിലെ പല ഗവണ്മെൻറ് തലവന്മാരും ഈ സർവ്വകലാശാലയിൽ പഠനം നടത്തിയവരാണ്. വിക്ടോറിയ സർവകലാശാല, സയൻസ് പൊ, യൂണിവേഴ്സിറ്റി ഓഫ് ലണ്ടൻ, യൂണിവേഴ്സിറ്റി ഓഫ് വാഷിംഗ്ടൺ, ഹോങ്കോങ് യൂണിവേഴ്സിറ്റി, ഉട്രെച്റ്റ് യൂണിവേഴ്സിറ്റി, നാഷണൽ യൂണിവേഴ്സിറ്റി ഓഫ് സിങ്കപ്പൂർ തുടങ്ങിയ ലോകോത്തര നിലവാരമുള്ള സ്ഥാപനങ്ങളുമായി സഹകരിച്ചു പ്രവർത്തിക്കുന്നു. വിക്ടോറിയ സർവകലാശാല വർഷങ്ങളായി നിരവധി റോഡ്സ്, ഗേറ്റ്സ് സ്കോളർഷിപ്പ് ജേതാക്കളെ സൃഷ്ടിക്കുന്നതു കൂടാതെ സർവ്വകലാശാലയിലെ പൂർവ്വ വിദ്യാർത്ഥിഗണവും അധ്യാപകരും നോബൽ സമ്മാനം നേടിയ ഗവേഷണ സംഘങ്ങളോടൊപ്പം പ്രവർത്തിക്കുകയും ചെയ്തിട്ടുണ്ട്.

വിദ്യാഭ്യാസ സംബന്ധമായി, വിക്ടോറിയ സർവ്വകലാശാല അതിലെ ഫാക്കൽറ്റി ഓഫ് ലോ, പീറ്റർ ബി ഗസ്റ്റാവ്സൺ സ്കൂൾ ഓഫ് ബിസിനസ്, ഇക്കണോമിക്സ്, പൊളിറ്റിക്കൽ സയൻസ്, എർത്ത് ആൻഡ് ഓഷ്യൻ സയൻസസ്, എഞ്ചിനീയറിങ് ഡിപ്പാർട്ടുമെൻറ് എന്നീ വകുപ്പുകളിലെ പ്രോഗ്രാമുകൾക്ക് പ്രശസ്തമാണ്. 


</doc>
<doc id="392115" url="https://ml.wikipedia.org/wiki?curid=392115" title="അഞ്ചാലുംമൂട്">
അഞ്ചാലുംമൂട്

കേരളത്തിലെ കൊല്ലം ജില്ലയിൽ അഷ്ടമുടിക്കായലിന്റെ തീരത്തുള്ള ഒരു പട്ടണമാണ് അഞ്ചാലുംമൂട്. കൊല്ലം, കുണ്ടറ എന്നീ നഗരങ്ങളിൽ നിന്ന് 8 കിലോമീറ്ററും പരവൂരിൽ നിന്ന് 26 കിലോമീറ്ററും അകലെയാണ് ഈ പ്രദേശം. 2015 വരെ തൃക്കടവൂർ ഗ്രാമപഞ്ചായത്തിന്റെ ഭാഗമായിരുന്ന ഈ പ്രദേശം ഇപ്പോൾ കൊല്ലം കോർപ്പറേഷന്റെ ഭാഗമാണ്.

അഞ്ചാലുംമൂട്ടിൽ നിന്ന് 2.5 കിലോമീറ്റർ അകലെയായി പെരിനാട് തീവണ്ടി നിലയവും 9 കിലോമീറ്റർ അകലെ കൊല്ലം തീവണ്ടി നിലയവും, കുണ്ടറ തീവണ്ടിനിലയവും സ്ഥിതിചെയ്യുന്നു. പെരുമൺ, കുണ്ടറ, ചിന്നക്കട എന്നീ പ്രദേശങ്ങളെ ബന്ധിപ്പിക്കുന്ന വിപുലമായ റോഡ് ശൃംഖലയാണ് അഞ്ചാലുംമൂടുള്ളത്. ജില്ലയുടെ വിവിധ ഭാഗങ്ങളിൽ നിന്നുള്ള ബസ്സുകൾ എത്തിച്ചേരുന്ന പ്രധാന ജംഗ്ഷനാണ് അഞ്ചാലുംമൂട്.

വിദ്യാഭ്യാസരംഗത്തു പ്രവർത്തിക്കുന്ന ധാരാളം പൊതു-സ്വകാര്യ മേഖലാ സ്ഥാപനങ്ങൾ ഇവിടെയുണ്ട്. അഞ്ചാലുംമൂട് ജംഗ്ഷനു സമീപത്തായി ഗവൺമെന്റ് ഹയർ സെക്കന്ററി സ്കൂൾ സ്ഥിതിചെയ്യുന്നു. അഞ്ചാലുംമൂട് ഗേൾസ് ഹയർ സെക്കന്ററി സ്കൂളിനു സമീപം നളന്ദ ഐ.ടി.സി.യുണ്ട്.

അഞ്ചാലുംമൂട് പട്ടണത്തിനു ചുറ്റുമായി വിവിധ മതക്കാരുടെ ആരാധനാലയങ്ങളുണ്ട്. ഇവിടെ നിന്ന് 1.5 കിലോമീറ്റർ അകലെയായി കുപ്പണ വേലായുധ മംഗലം ക്ഷേത്രം സ്ഥിതിചെയ്യുന്നു. ഇവിടുത്തെ തൈപ്പൂയ മഹോത്സവം പ്രസിദ്ധമാണ്. ഈ ക്ഷേത്രം കൂടാതെ കടവൂർ മഹാദേവ ക്ഷേത്രം, അഷ്ടമുടി വീരഭദ്ര സ്വാമി ക്ഷേത്രം, പനയം ദുർഗ്ഗാ ക്ഷേത്രം, കരുവ ക്ഷേത്രം, പെരുമൺ ദേവീക്ഷേത്രം എന്നിവയും കുരീപ്പുഴ, കരുവ, ചിറയിൽ എന്നിവിടങ്ങളിലെ മുസ്ലീം പള്ളികളും ഇഞ്ചവിള സെന്റ് തോമസ് ഓർത്തഡോക്സ് ചർച്ച്, കുരീപ്പുഴ ചർച്ച് എന്നീ ക്രിസ്ത്യൻ പള്ളികളും അഞ്ചാലുംമൂടിനു സമീപമുണ്ട്.



</doc>
<doc id="392119" url="https://ml.wikipedia.org/wiki?curid=392119" title="റോയൽ എക്‌സിബിറ്റേഴ്‌സ്">
റോയൽ എക്‌സിബിറ്റേഴ്‌സ്

കേരളത്തിലെ ആദ്യത്തെ ചലച്ചിത്രക്കമ്പനിയാണ് റോയൽ എക്‌സിബിറ്റേഴ്‌സ് (English: ). കേരളത്തിലെ ചലച്ചിത്രപ്രദർശന വ്യവസായത്തിന്റെ പിതാവായി അറിയപ്പെടുന്ന കാട്ടൂക്കാരൻ വാറുണ്ണിയാണ് ഈ കമ്പനി സ്ഥാപിച്ചത്. . കേരളത്തിലെ ആദ്യകാല തിയേറ്ററുകളായ തൃശ്ശൂരിലെ ജോസ് തിയേറ്റർ, കോഴിക്കോട്ടെ ഡേവിസൺ തിയേറ്റർ എന്നിവ ഈ കമ്പിനിയുടെ കീഴിലാണ് നിർമ്മിച്ചത്.

1930-ൽ മലയാളത്തിലെ ആദ്യ ചലച്ചിത്രമായ വിഗതകുമാരൻ പുറത്തുവരുന്നത്തിനും മുൻപ്, 1906-ലാണ് കേരളത്തിൽ ആദ്യമായി ചലച്ചിത്രം പ്രദർശിപ്പിക്കപ്പെട്ടത്. 

1895 ഡിസംബർ 28-ൽ ലോകത്തിലെ ആദ്യത്തെ ചലച്ചിത്രപ്രദർശനം (സെക്കൻഡുകൾ മാത്രം ദൈർഘ്യമുള്ള ഫാക്ടറി വിട്ടു പുറത്തുവരുന്ന തൊഴിലാളികൾ, സ്‌റേഷനിൽ വന്നുനിൽക്കുന്ന തീവണ്ടി, പൂ വിരിയുന്നത്, കുതിര ഓടുന്നത് പത്ത് ഹ്രസ്വ വീഡിയോകൾ ഉൾപ്പെടുന്ന വീഡിയോ) പാരീസിലെ ഗ്രാന്റ് കഫേയുടെ നിലവറയിൽ ലൂമിയേ സഹോദരന്മാർ നടത്തിയതിന് ശേഷം ആറ് മാസം പിന്നിട്ടപ്പോൾ ഇന്ത്യയിലും അവർ ഇത്തരത്തിലുള്ള ചലച്ചിത്രപ്രദർശനം നടത്തി. ഇന്ത്യയിലെ ആദ്യ ചലച്ചിത്രപ്രദർശനത്തിന് വേദിയായത് മുംബൈയിലെ വാട്സൺ ഹോട്ടലാണ്.

ലൂമിയർ സഹോദരൻമാരുടെ ഇന്ത്യയിലെ പ്രദർശനങ്ങളെത്തുടർന്ന് ഇന്ത്യക്കാരായ നിരവധി പ്രദർശകർ പേര് ഈ രംഗത്ത് സജീവമായി. പോൾ വിൻസെന്റ് എന്ന തിരുച്ചിറപ്പിള്ളിയിലെ ഒരു റെയിൽവേ ഉദ്യോഗസ്ഥനായിരുന്നു (പോൾ വിൻസെന്റിന്റെ അച്ഛൻ സ്വാമിക്കണ്ണ് വിൻസെന്റ് ആണ് ഇതെന്നും പറയപ്പെടുന്നുണ്ട്.) ദക്ഷിണേന്ത്യയിലെ ആദ്യ ചലച്ചിത്ര പ്രദർശകൻ. ഫ്രെഞ്ചുകാരനായ ഒരു ചലച്ചിത്ര പ്രദർശകനിൽ നിന്നു വാങ്ങിയ എഡിസൺ ബയോസ്‌കോപ്പ് എന്ന സിനിമാറ്റോഗ്രാഫ് ഉപകരണങ്ങൾ കൊണ്ടാണ് വിൻസെന്റ് പ്രദർശനം തുടങ്ങിയത്. 1906ൽ ഈ പ്രൊജക്ടറുമായി കോഴിക്കോട്ടെത്തിയ വിൻസെന്റ് കേരളത്തിലെ ആദ്യത്തെ ചലച്ചിത്ര പ്രദർശനം അവിടെ നടത്തി. ചെടിയിൽ പൂവിരിയുന്നതും കുതിരപന്തയവും ക്രിസ്തുവിന്റെ ജീവിതവുമൊക്കെയാണ് പ്രദർശിപ്പിക്കപ്പെട്ട ചിത്രങ്ങൾ. അക്കൊല്ലം അവസാനത്തോടെ വിൻസന്റും എഡിസൺ ബയോസ്‌കോപ്പും തൃശ്ശൂരിലുമെത്തി. ഈ ചലച്ചിത്രപ്രദർശനങ്ങളിൽ ആകൃഷ്ടനായ തൃശ്ശൂരിലെ വാറുണ്ണി ജോസഫ് വിൻസെന്റിൽ നിന്നും ബയോസ്‌കോപ്പും ഫിലിമുകളും സ്വന്തമാക്കി. വാറുണ്ണിയിലെത്തിയ എഡിസൺ ബയോസ്‌കോപ്പ് പിന്നീട് ജോസ് ബയോസ്‌കോപ്പ് എന്നും അറിയപ്പെട്ടു. 1907ലെ തൃശ്ശൂർ പൂരത്തിന് വാറുണ്ണി തേക്കിൻകാട് മൈതാനത്ത് ഒരു താൽക്കാലിക കൂടാരം കെട്ടി അതിനുള്ളിൽ ബയോസ്‌കോപ്പിന്റെ സിനിമാ പ്രദർശനം നടത്തി.

പെട്രോമാക്‌സ് വിളക്കുകൾ കൂടാരത്തിൽ പ്രകാശം പരത്തി. പ്രദർശനം തുടങ്ങുമ്പോൾ ഈ വിളക്കുകൾ പെട്ടിക്കുള്ളിൽ മറയും. പ്രൊജക്ടറിന്റെ ശബ്ദത്തിനൊപ്പം വിവരണക്കാരന്റെ ശബ്ദം ഉയരും. ഉച്ച ഭാഷിണി ഇല്ലാതെ തന്നെ, എന്നാൽ എല്ലാവരും കേൾക്കുമാറുച്ചത്തിലാണ് ഈ വിവരണം. കേരളത്തിലെ സിനിമാ തീയേറ്ററിന്റെ ആദ്യ രൂപമായിരുന്നു വാറുണ്ണി ജോസഫിന്റെ ഈ താൽക്കാലിക കൂടാരം. പൂ വിരിയുന്നതും കുതിര ഓടുന്നതും തീവണ്ടി ഓടുന്നതും ആയ സെക്കൻഡുകൾ മാത്രം ദൈർഘ്യമുള്ള ചെറിയ ചലച്ചിത്ര രംഗങ്ങളാണ് അന്ന് അവിടെ പ്രദർശിപ്പിക്കപ്പെട്ടത്. ജനറേറ്ററുകൾ ലഭ്യമായിത്തുടങ്ങിയതോടെ വാറുണ്ണി പ്രദർശനങ്ങൾക്കായി ഒരു ജനറേറ്റർ വാങ്ങി. അങ്ങനെ 1912 മുതൽ ജോസ് ബയോസ്‌കോപ്പ്, ജോസ് ഇലക്ട്രിക്കൽ ബയോസ്‌കോപ്പായി അറിയപ്പെട്ടു. ഒരിക്കൽ മംഗലാപുരത്തുവെച്ച് ഉണ്ടായ ഒരു പായ്ക്കപ്പൽ ദുരന്തത്തിൽ വാറുണ്ണിയുടെ ബയോസ്‌കോപ്പും ഫിലിമുകളും കടലിൽ മുങ്ങിപ്പോയി. ഇതിനെത്തുടർന്നാണ് മറ്റ് രണ്ടുപേരേക്കൂടി ചേർത്ത് റോയൽ എക്‌സിബിറ്റേഴ്‌സ് എന്ന പുതിയൊരു പ്രദർശന സംരംഭം വാറുണ്ണി ആരംഭിച്ചത്. അങ്ങനെ, റോയൽ എക്‌സിബിറ്റേഴ്‌സ് മലയാളത്തിലെ ആദ്യത്തെ ചലച്ചിത്ര പ്രദർശന കമ്പനിയായി. വാറുണ്ണി കേരളത്തിലെ ചലച്ചിത്രപ്രദർശന വ്യവസായത്തിന്റെ പിതാവും ആയി.



</doc>
<doc id="392127" url="https://ml.wikipedia.org/wiki?curid=392127" title="ഫ്രൂട്ട് കാർവിംഗ്">
ഫ്രൂട്ട് കാർവിംഗ്

പഴങ്ങളിലും പച്ചക്കറികളിലും കൊത്തുവേല ചെയ്ത് അലങ്കാര വസ്തുക്കളാക്കി മാറ്റുന്നതാണ് ഫ്രൂട്ട് കാർവിംഗ്. വെജിറ്റബിൾ കാർവിംഗ് എന്നും ഇത് അറിയപ്പെടുന്നു. യൂറോപ്പ്, ഏഷ്യൻ രാജ്യങ്ങളായ തായ്‌ലണ്ട്, ചൈന, ജപ്പാൻ എന്നിവിടങ്ങളിലും സവിശേഷ സന്ദർഭങ്ങളിൽ ഈ കലാവിരുന്ന് ഒരുക്കാറുണ്ട്.
എല്ലാത്തരം പഴങ്ങളും ഉപയോഗിക്കാറുണ്ടെങ്കിലും തണ്ണിമത്തൻ, ആപ്പിൾ, സ്ട്രോബെറി, പൈനാപ്പിൾ എന്നിവയാണ് ഏറ്റവും അനുയോജ്യം.

ടാങ് വംശത്തിന്റെ ഭരണകാലത്ത് (AD 618-906) തന്നെ ചൈനയിൽ ഫ്രൂട്ട് കാർവിംഗ് ഉണ്ടായിരുന്നു എന്നാണ് അനുമാനിക്കുന്നത്. ദേവതകളുടേയും പക്ഷിമൃഗാദികളുടേയും രൂപങ്ങളായിരുന്നു കൊത്തിയുണ്ടാക്കിയിരുന്നത്. ആഘോഷാവസരങ്ങൾക്കു പുറമേ, അതിഥികളെ സൽക്കരിക്കുന്നതിനും ഫ്രൂട്ട് കാർവിംഗ് നടത്തിയിരുന്നുവത്രേ.

തായ് സംസ്കാരത്തിൽ ഫ്രൂട്ട് കാർവിംഗിന് സവിശേഷ സ്ഥാനമുണ്ട് . പ്രൈമറി പാഠ്യപദ്ധതിയിൽ ഫ്രൂട്ട് കാർവിംഗ് ഉൾപ്പെടുത്തിയതായി കാണാം

മുഖിമോണോ (Mukimono) എന്നറിയപ്പെടുന്ന ഫ്രൂട്ട് കാർവിംഗ് വളരെ പ്രാചീനകാലം മുതൽക്കേ ജപ്പാനിൽ പരിചിതമായിരുന്നു.

യൂറോപ്പിൽ പതിനേഴാം നൂറ്റാണ്ടുമുതൽ ഫ്രൂട്ട് കാർവിംഗ് പ്രചാരത്തിലുണ്ടായിരുന്നുവെങ്കിലും, 1980കൾക്കു ശേഷം ഈ വിഷയത്തെ അധികരിച്ച് നിരവധി പുസ്തകങ്ങൾ രചിക്കപ്പെട്ടതായി കാണാം


</doc>
<doc id="392130" url="https://ml.wikipedia.org/wiki?curid=392130" title="ഇന്നലെ ഇന്ന്(ചലച്ചിത്രം)">
ഇന്നലെ ഇന്ന്(ചലച്ചിത്രം)

എ. ഷെരീഫിന്റെ കഥ തിരക്കഥയിൽ തിരുപ്പതി ചെട്ടിയാർ നിർമ്മിച്ച് ഐ. വി ശശി സംവിധാനം ചെയ്ത് 1977ൽ പുറത്തിറങ്ങിയ ചലച്ചിത്രമാണ് ഇന്നലെ ഇന്ന്.. ഗാനങ്ങൾ ബിച്ചു തിരുമല ചിറയിൻ കീഴ് രാമകൃഷ്ണൻ നായർ എന്നിവർ രചിച്ച [[ ജി. ദേവരാജൻ ഈണം പകർന്നവയാണ്.[[പ്രേം നസീർ]],[[ഷീല]],[[സുകുമാരൻ]],[[സോമൻ]] എന്നിവർ അഭിനയിച്ചിരിക്കുന്നു.

[[ബിച്ചു തിരുമല]], [[ചിറയിൻകീഴ് രാമകൃഷ്ണൻ നായർ]] എന്നിവരുടെ വരികൾക്ക് [[ജി. ദേവരാജൻ]] സംഗീതം നൽകിയപാട്ടുകൾ ഈ ചിത്രത്തിലുണ്ട്.
ഇന്നലെ ഇന്ന് 1977

[[വർഗ്ഗം:ഐ.വി. ശശി സം‌വിധാനം ചെയ്ത ചലച്ചിത്രങ്ങൾ]]
[[വർഗ്ഗം:1977-ൽ പുറത്തിറങ്ങിയ മലയാളചലച്ചിത്രങ്ങൾ]]
[[വർഗ്ഗം:എ. ഷരീഫ് തിരക്കഥ എഴുതിയ ചലച്ചിത്രങ്ങൾ]]
[[വർഗ്ഗം:ജി. ദേവരാജൻ സംഗീതം നൽകിയ ചലച്ചിത്രങ്ങൾ]]
[[വർഗ്ഗം:ബിച്ചുതിരുമലയുടെ ഗാനങ്ങൾ]]
[[വർഗ്ഗം:കെ. നാരായണൻ ചിത്രസംയോജനം ചെയ്ത ചലച്ചിത്രങ്ങൾ]]
[[വർഗ്ഗം:ബിച്ചുതിരുമല-ദേവരാജൻ ഗാനങ്ങൾ]]
[[വർഗ്ഗം:ചിറയിൻകീഴ് രാമകൃഷ്ണൻ നായരുടെ ഗാനങ്ങൾ]]
[[വർഗ്ഗം:ചിറയിൻകീഴ് - ദേവരാജൻ ഗാനങ്ങൾ]]

</doc>
<doc id="392143" url="https://ml.wikipedia.org/wiki?curid=392143" title="കാപ്പിറ്റോള, കാലിഫോർണിയ">
കാപ്പിറ്റോള, കാലിഫോർണിയ

കാപ്പിറ്റോള, അമേരിക്കൻ ഐക്യനാടുകളിലെ സാന്താക്രൂസ് കൌണ്ടിയിൽ മോണ്ടെറി ഉൾക്കടൽ തീരത്തു സ്ഥിതിചെയ്യുന്ന ഒരു പട്ടണമാണ്. 2010 ലെ സെൻസസ് പ്രകാരം ഈ പട്ടണത്തിലെ ജനസംഖ്യ 9,918 ആയിരുന്നു.

ഇപ്പോൾ കപ്പിറ്റോല എന്നറിയപ്പെടുന്ന യഥാർത്ഥ കുടിയേറ്റ കേന്ദ്രം പഴയകാലത്ത് സോക്വെൽ ലാൻഡിങ് എന്ന പേരിൽ അറിയപ്പെട്ടിരുന്നു. സോക്വെൽ നദീമുഖത്തു നിലനിന്നിരുന്ന ഒരു തുറമുഖത്തിൻറെ പേരിൽനിന്നാണ് ഈ പേരു നിലവിൽവന്നത്. 1850 ൽ ആരംഭിച്ച ഈ തുറമുഖം, ഉൾനാടുകളിൽ ഉൽപ്പാദിപ്പിക്കുന്ന ഉത്പന്നങ്ങളും മറ്റും പുറത്തേയ്ക്കു കൊണ്ടുപോകാനുള്ള ഒരു മാർഗ്ഗം ആയി ഉപയോഗിച്ചിരുന്നു. 1865-ൽ ക്യാപ്റ്റൻ ജോൺ പോപ്പ് ഡാവെൻപോർട്ട് എന്ന മോണ്ടെറിയിലെ ഒരു തിമിംഗല വേട്ടക്കാരൻ തന്റെ പ്രവർത്തനങ്ങൾ ഈ തുറമുഖത്തിനു സമീപത്തേയ്ക്കു മാറ്റിയിരുന്നു. തിമിംഗലങ്ങളെ പിടികൂടാനാകാത്തതിനാൽ അടുത്ത വർഷം അദ്ദേഹം തന്റെ പ്രവർത്തനങ്ങൾ പോയിൻറ് അനോ നുവോയിലേക്ക് മാറ്റി.

1869 ൽ, ഫ്രെഡറിക് എ. ഹൈൻ, തുറമുഖത്തിനു സമീപമുള്ള തൻറെ ഉടമസ്ഥതയിലുള്ള പ്രദേശം ഒരു കടൽത്തീരം ഒരു റിസോർട്ടായി വികസിപ്പിക്കാൻ തീരുമാനിച്ചു.

ആദ്യമായി അദ്ദേഹം ഈ പ്രദേശം സാമുവൽ എ. ഹാൾ എന്നയാൾക്ക് വാടകയ്ക്കു കൊടുക്കുകയും പ്രദേശം ക്യാമ്പ് ക്യാപിറ്റോള എന്ന പേരിൽ അറിയപ്പെടുകയും ചെയ്തു.. മിക്ക അധികാരികളും വിശ്വസിക്കുന്നത് കാപിറ്റോലയുടെ പേര് ഹിയാൻ തിരഞ്ഞെടുത്തതാണെന്നുവരികിലും, അദ്ദേഹം അങ്ങനെ ചെയ്തത് എന്തുകൊണ്ടാണെന്ന് അവർക്കറിയുമായിരുന്നില്ല. പല സാധ്യതകളും സമർത്ഥിക്കപ്പെടുന്നു, അതിലൊന്ന്, പ്രശസ്ത എഴുത്തുകാരനായ ഇ.ഡി.ഇ.എൻ. സൌത്ത്‍വർത്തിൻറെ "ദ ഹിഡൺ ഹാൻഡ്" എന്ന നോവലിലെ നായികയുടെ പേരു നൽകപ്പെട്ടുവെന്നതാണ്, സാമുവൽ ഹാലെയുടെ മകൾ ലുലുവിൻറെ ഇഷ്ടകഥാപാത്രമായിരുന്നു ഇത്. പടിഞ്ഞാറൻ തീരത്തെ ഏറ്റവും പഴയ ബീച്ച് റിസോർട്ടായാണ് കാപിറ്റോള അറിയപ്പെടുന്നത്. തുറമുഖത്തേയ്ക്കു നേരിട്ടു തുറന്നിരിക്കുന്ന തീരത്തെ പുതുമയുള്ള കച്ചവടകേന്ദ്രങ്ങളും ഹോട്ടലുകളും അതുപോലെ ഇവിടുത്തെ മണൽ നിറഞ്ഞ തീരവും കാരണമായി, കാപ്പിറ്റോള ഒരു ജനപ്രിയ ടൂറിസ്റ്റ് പട്ടണമായി മാറിയിരിക്കുന്നു. കാപ്പിറ്റോള, സെൻസസ് മേഖലയായ അപ്‍റ്റോസിനു പടിഞ്ഞാറും സെൻസസ് മേഖലയായ ലിവ് ഓക്കിനു കിഴക്കുമായാണ് സ്ഥിതിചെയ്യുന്നത്. 

കാപ്പിറ്റോള പട്ടണം നിലനിൽക്കുന്ന അക്ഷാംശ രേഖാംശങ്ങൾ (36.976250, −121.954750) ആണ്.

അമേരിക്കൻ ഐക്യനാടുകളുടെ സെൻസസ് ബ്യൂറോയുടെ കണക്കനുസരിച്ച്, നഗരത്തിന്റെ മൊത്തം വിസ്തീർണ്ണം ആണ്. ഇതിൽ കരഭൂമിയും, (4.92 ശതമാനം) ഭാഗം വെള്ളവുമാണ്. മോണ്ടെറി ഉൾക്കടലിൻറെ വടക്കുകിഴക്കൻ തീരത്താണ് കാപ്പിറ്റള സ്ഥിതി ചെയ്യുന്നത്. കുത്തനെയുള്ള പാറക്കെട്ടുകൾ ന്യൂ ബ്രൈറ്റൺ ബീച്ച് പോലയുള്ള നിരവധി പ്രശസ്തമായ ബീച്ചുകളിലേക്ക് നയിക്കുന്നു, അല്ലെങ്കിൽ ഉൾക്കടലിലെ പാറക്കെട്ടുകൾ നിറഞ്ഞ തീരത്തേയ്ക്കു നേരിട്ടു പ്രവേശനം സാദ്ധ്യമാണ്. കാപ്പിറ്റോള പട്ടണകേന്ദ്രം കിഴുക്കാംതൂക്കായ മലഞ്ചെരുവുകൾക്കിടയിലായതിനാൽ പ്രശസ്ത ടൂറിസ്റ്റ് ഷോപ്പിംഗ് മേഖലകളിൽനിന്ന് കാപിറ്റോള ബീച്ചിലേക്ക് നേരിട്ട് പ്രവേശിക്കാൻ സാധിക്കുന്നു. നഗരത്തിന്റെ ചരിവുകൾ മുകളിലേയ്ക്ക് ഉയർന്നു നിൽക്കുന്ന കുന്നുകളും കുന്നുകളും നിറഞ്ഞതാണ്. ഇവിടെ പട്ടണത്തിൻറെ ചരിവുകളിൽനിന്ന് കുന്നിൻമുകളിലേയ്ക്ക് വർണാഭമായ വീടുകളും ഹോട്ടലുകളും നിരനിരയായി കിടക്കുന്നു.


</doc>
<doc id="392144" url="https://ml.wikipedia.org/wiki?curid=392144" title="മരുത്തടി">
മരുത്തടി

കേരളത്തിൽ കൊല്ലം ജില്ലയിൽ സ്ഥിതിചെയ്യുന്നഒരു തീരദേശപട്ടണമാണ് മരുത്തടി. സംസ്ഥാനത്തെ ഒരു പ്രധാനപ്പെട്ട മത്‌സ്യബന്ധന കേന്ദ്രം കൂടിയാണിത്. ഈ പ്രദേശത്തെ കായലുകൾ കാണാൻ നിരവധി വിനോദസഞ്ചാരികൾ ഇവിടെയെത്തുന്നു.

കൊല്ലത്തെ ഒരു തുറമുഖനഗരമായി വികസിപ്പിക്കുന്നതിനുള്ള കേരള സർക്കാർ പദ്ധതിയായ 'കൊല്ലം തുറമുഖനഗര വികസന പദ്ധതി'യിൽ മരുത്തടിയും ഉൾപ്പെടുന്നു. ഇതിന്റെ ഭാഗമായി വിനോദസഞ്ചാരികളെ ആകർഷിക്കും വിധം മരുത്തടി മുതൽ ഇരവിപുരം വരെയുള്ള തീരദേശഭാഗത്തെ മെച്ചപ്പെടുത്തുന്നതിനായി ധാരാളം പ്രോജക്ടുകൾ തയ്യാറാക്കുന്നുണ്ട്.



</doc>
<doc id="392151" url="https://ml.wikipedia.org/wiki?curid=392151" title="സ്വനിമവിജ്ഞാനം">
സ്വനിമവിജ്ഞാനം

ആധുനികഭാഷാശാസ്ത്രത്തിലെ അതിപ്രധാനമായ ഒരു പഠനമേഖലയാണ് സ്വനിമവിജ്ഞാനം. ഭാഷാപ്രയോഗത്തിൽ സ്വനങ്ങൾ കാണുന്നുണ്ടെങ്കിലും അവയ്കെല്ലാം അർത്ഥവ്യാവർത്തനശേഷിയില്ല.അർത്ഥവ്യത്യാസം ഉണ്ടാക്കുന്ന സ്വനങ്ങളെയാണ് സ്വനിമങ്ങളെന്ന് പറയുന്നത്.സ്ഥാനഭേദംകൊണ്ടും അടുത്തുനിൽക്കുന്ന സ്വനങ്ങളുടെ സ്വാധീനംകൊണ്ടും ഒരു സ്വനം പലവിധത്തിൽ പ്രത്യക്ഷപ്പെടുന്നു എന്നുള്ളതാണ് സ്വനിമവിജ്ഞാനത്തിൽ അടിസ്ഥാനപരമായി സ്വീകരിച്ചിരിക്കുന്ന തത്വം. ഉച്ചാരണശബ്ദങ്ങൾ ഭാഷയിൽ പ്രവർത്തിക്കുന്നതെങ്ങനെയെന്നുള്ള പഠനമാണ് സ്വനിമവിജ്ഞാനത്തിൻറെ പ്രവർത്തനമേഖല.സ്വനങ്ങളുടെ അർത്ഥപരമായ വിന്യാസത്തിന് സ്വനിമവിജ്ഞാനം ഊന്നൽ നൽകുന്നു.

</doc>
<doc id="392157" url="https://ml.wikipedia.org/wiki?curid=392157" title="കിരാതൻ കാവ് ശിവക്ഷേത്രം, തഴക്കര">
കിരാതൻ കാവ് ശിവക്ഷേത്രം, തഴക്കര

തെക്കൻ കേരളത്തിലും തമിഴ്നാട്ടിലും പ്രചാരത്തിലുള്ള് കോവിൽ സമ്പ്രദായമാണ് ക്ഷേത്രനിർമ്മിതിയിൽ കാണുന്നത്. കിരാതൻ കാവിൽ കിരാതരൂപിയാണ്. വലതുകയ്യിൽ മുകളിലേക്ക്ചു പിടിച്ചരീതിയിൽ ചുരികയും (വാൾ) ഇടതുകയ്യിൽ കുത്തിപ്പിടിച്ചരീതിയിൽ പരിചയും എന്നതാണ് വിഗ്രഹ സമ്പ്രദായം. മുമ്പിൽ മണ്ഡപത്തിൽ നന്ദി പ്രതിഷ്ഠ ഉണ്ട്. വേട്ടക്കൊരുമകൻ അഥവാ കിരാതമൂർത്തി സങ്കല്പത്തിലാണ് ഇവിടെ ശിവനെ ആരാധിക്കപ്പെടുന്നത്. 
നാട്ടുകാരുടെ ഒരു സമിതിയാണ് ഇന്ന് ഈ ക്ഷേത്രം കൈകാര്യം ചെയ്യുന്നത്. മുമ്പ് ഒരു നായർ തറവാടിന്റെ വകയായിരുന്നു. 
മാവേലിക്കര ചെങ്ങന്നൂർ പാതയിൽ കരയം വട്ടം കവലയിൽ നിന്നും നേരെ പോയി വഴുവാടി കവലയിൽനിന്നും മുന്നോട്ട് പോകുമ്പോൾ ഇടത്തോട്ട് ക്ഷേത്ര കമാനം കാണാം. അവിടെ നിന്നും 500 മീറ്റർ മുന്നോട്ടുപോകുമ്പോൾ ഈ ക്ഷേത്രം കാണാനാകും.
മാവേലിക്കര -5 കിമി.



</doc>
<doc id="392158" url="https://ml.wikipedia.org/wiki?curid=392158" title="സൈനിക് സ്കൂളുകൾ">
സൈനിക് സ്കൂളുകൾ

ഇന്ത്യൻ പ്രതിരോധ മന്ത്രാലയത്തിന്റെ കീഴിൽ, സൈനിക് സ്കൂൾ സൊസൈറ്റി സ്ഥാപിക്കുന്നതും നിയന്ത്രിക്കുന്നതുമായ ഇന്ത്യയിലെ ഇന്ത്യയിലെ സ്കൂളുകളുടെ ഒരു സംവിധാനമാണ് സൈനിക് സ്കൂളുകൾ എന്നറിയപ്പെടുന്നത്. 1961 ൽ അക്കാലത്തെ ഇന്ത്യയുടെ പ്രതിരോധ മന്ത്രിയായിരുന്ന വി.കെ.കൃഷ് മേനോൻ, ഇന്ത്യൻ മിലിട്ടറിയിലെ ഓഫീസർ കേഡർമാർക്കിടയിലെ പ്രാദേശികവും വർഗപരമായ അസന്തുലിതവും പരിഹരിക്കാനും, പൂനയിലെ ഖഡൿവാസ്‍ലയിലുള്ള  നാഷണൽ ഡിഫൻസ് അക്കാദമിയിലേയ്ക്കും (എൻ ഡി എ) ഇന്ത്യൻ നാവിക അക്കാഡമി എന്നിവയിലേയ്ക്കുമുള്ള പ്രവേശനത്തിന് വിദ്യാർത്ഥികളെ പ്രാപ്തരാക്കുവാനുമായിട്ടാണ് ഇത്തരം സ്കൂളുകൾ ആവിഷ്ക്കരിച്ചത്. ഇന്ന് രാജ്യത്തെ എല്ലാ സംസ്ഥാനങ്ങളിലുമായി ആകെ 26 സൈനിക സ്കൂളുകൾ നിലവിലുണ്ട്.

ഈ സ്കൂളുകൾ ബന്ധപ്പെട്ട സംസ്ഥാന സർക്കാരുകളുടെയും പ്രതിരോധ വകുപ്പിന്റേയും പരിധിയിൽ വരുന്നതാണ്. 2008 ലെ കേന്ദ്ര ബജറ്റിൽ അന്നത്തെ ധനകാര്യമന്ത്രിയായിരുന്ന പി. ചിദംബരം, പ്രതിരോധ സേനയിലെ ഉയർന്ന തോതിലുള്ള കൊഴിഞ്ഞുപോക്കിനെ, പ്രത്യേകിച്ച് ഓഫീസർ തലത്തിൽ, പ്രതിരോധിക്കുകയെന്ന ലക്ഷ്യം മുൻനിറുത്തി രാജ്യത്തെ ഓരോ സൈനിക് സ്കൂളിനും 2 കോടി രൂപവീതം വകയിരുത്തിയിരുന്നു.

സൈനിക് സ്കൂളുകൾ സ്ഥാപിക്കുന്നതിനുള്ള പ്രചോദനം ലഭിച്ചത്, അനേകം സേനാ മേധവികളെ ഭാരതത്തിനു സംഭാവന ചെയ്ത രാഷ്ട്രീയ ഇൻഡ്യൻ മിലിറ്ററി കോളെജിൽ (ആർഐഎംസി) നിന്നും ഒപ്പം ഇംഗ്ലണ്ടിലെ പബ്ലിക് സ്കൂൾ സംവിധാനത്തിൽനിന്നുമാണ്. സാധാരണ പൗരന്മാരുടെ പൊതു സ്കൂളായി സൈനിക് സ്കൂളുകളെ കണക്കാക്കാവുന്നതാണ്. അർഹരായ വിദ്യാർത്ഥികൾക്ക് അവരുടെ വരുമാനമോ വർഗ പശ്ചാത്തലമോ കണക്കിലെടുക്കാതെ ഉന്നത നിലവാരത്തിലുള്ള വിദ്യാഭ്യാസം ഇവിടെനിന്നു നേടാനാകുന്നു. പ്രതിരോധ സേനകളിൽ സേവനമനുഷ്ടിക്കുന്നരുടേയും കുട്ടികൾക്കായി സീറ്റുകളിൽ റിസർവ്വേഷനും സർക്കാർ ഉദ്യോഗസ്ഥരുടെ കുട്ടികൾക്ക് ആനുകൂല്യങ്ങളും ലഭിക്കുന്നു.

1960 ൽ സ്ഥാപിതമായ ഉത്തർപ്രദേശ് സൈനിക് സ്കൂൾ, ലഖ്നൗ, ഇത്തരത്തിലുള്ള ആദ്യ സ്കൂളായിരുന്നെങ്കിലും, ഇത് സൈനിക് സ്കൂൾ സൊസൈറ്റിക്ക് കീഴിലല്ല, മറിച്ച് ഇന്ത്യൻ സൊസൈറ്റീസ് രജിസ്ട്രേഷൻ ആക്ട് (1860) പ്രകാരം രജിസ്റ്റർ ചെയ്യപ്പെട്ട ഉത്തർപ്രദേശ് സൈനിക് സ്കൂൾസ് സൊസൈറ്റിയുടെ കീഴിലാണ്. രാജ്യത്തിന്റെ പ്രതിരോധസേനയിലെ ഉദ്യോഗസ്ഥന്മാരായി മാറുവാൻ വിദ്യാർത്ഥികളെ തയ്യാറാക്കുക എന്നതാണ് സൈനക സ്കൂളുകളുടെ പ്രാഥമിക ലക്ഷ്യം.

ഒരു ദേശീയ പ്രവേശന പരീക്ഷയിലൂടെ തിളക്കമാർന്ന അക്കാദമിക് ബാക്ഗ്രൌണ്ടുള്ളതും,  മികച്ച വാഗ്ദാനങ്ങളുമായ വിദ്യാർത്ഥികളെ തെരഞ്ഞെടുക്കാനും, പാഠ്യേതര പ്രവർത്തനങ്ങളിൽ ഊന്നൽ നൽകിക്കൊണ്ട് അവരുടെ മൊത്തത്തിലുള്ള വ്യക്തിത്വത്തെ കൂടുതൽ ആകർഷകമാക്കാനും ഈ സ്കൂൾ ശ്രദ്ധ കേന്ദ്രീകരിക്കുന്നു.

സൈനിക് സ്കൂളുകളുടെ പാഠ്യേതര വിഷയങ്ങളിൽ റണ്ണിംഗ് ട്രാക്കുകൾ, ക്രോസ് കൺട്രി ട്രാക്കുകൾ, ഇൻഡോർ ഗെയിമുകൾ, പരേഡ് ഗ്രൗണ്ട്, ബോക്സിംഗ് റിങ്ങുകൾ, വെടിവയ്പ് പരിശീലനങ്ങൾ, കനോയിംഗ് ക്ലബ്ബുകൾ, കുതിര സവാരി ക്ലബുകൾ, പർവ്വതാരോഹണ ക്ലബുകൾ, ട്രെക്കിങ്, ഹൈക്കിങ് ക്ലബ്ബ്, പ്രതിരോധ കോഴ്സുകൾ, ഫുട്ബോൾ, ഹോക്കി, ക്രിക്കറ്റ് ഫീൽഡുകൾ, വോളിബോൾ, ബാസ്കറ്റ് ബോൾ കോർട്ടുകൾ എന്നിവയും ഉൾപ്പെടുന്നു. കേഡറ്റുകൾ എൻ.സി.സി.യുടേയും ഭാഗമാണ്. പന്ത്രണ്ടാം ക്ലാസ് പൂർത്തിയാക്കുന്ന ഒരു കേഡറ്റിന് എൻ.സി.സി. ബി സർട്ടിഫിക്കറ്റിന് അർഹത ഉണ്ടായിരിക്കുന്നതാണ്.

കേഡറ്റുകളെ ഹൌസുകളായി ക്രമീകരിച്ചിരിക്കുന്നു. പഠിക്കുന്ന ക്ലാസുകളനുസരിച്ച് അവർ സബ് ജൂനിയർ, ജൂനിയർ, സീനിയേഴ്സ് എന്നിങ്ങനെ തരം തിരിക്കപ്പെട്ടിരിക്കുന്നു. സ്പോർട്സ്, ഫിസിക്കൽ ട്രെയ്നിങ്, അക്കാദമിക്സ്, ക്രോസ്സ് കൺട്രി, ഡ്രിൽ അങ്ങനെ മറ്റു പല മത്സരങ്ങളിലും അവരുടെ ഹൌസ് ട്രോഫിക്കുവേണ്ടിയാണ് കേഡറ്റുകൾ മത്സരിക്കുന്നത്.

പ്രതിരോധമന്ത്രാലയത്തിന്റെ കീഴിലുള്ള ഒരു സംഘടനയാണ് സൈനിക് സ്കൂളുകൾ സൊസൈറ്റി എന്നത്. സൈനിക് സ്കൂൾ സൊസൈറ്റിയുടെ ചീഫ് എക്സിക്യൂട്ടീവ് ബോഡി, ഒരു ബോർഡ് ഓഫ് ഗവർണേർസിൽ നിക്ഷിപ്തമാണ്. ഇത് പ്രതിരോധമന്ത്രിയുടെ അധ്യക്ഷതയിലാണ് പ്രവർത്തിക്കുന്നത്. സൈനിക് സ്കൂളുകളുടെ കാര്യങ്ങളിൽ കൂടുതൽ സൂക്ഷ്മമായ മേൽനോട്ടവും നിയന്ത്രണവും സാദ്ധ്യമാക്കുന്നതിനായി പ്രതിരോധ സെക്രട്ടറി ചെയർമാനായി ഒരു എക്സിക്യൂട്ടീവ് കമ്മിറ്റി പ്രവർത്തിക്കുന്നു.

സൊസൈറ്റിയുടെ ദൈനം ദിന പ്രവർത്തനങ്ങൾ കൈകാര്യം ചെയ്യുന്നത് (GOC-in-C അഥവാ general officer commanding-in-chief ) ആണ്.   ഇൻസ്പെക്ടിങ് ഓഫീസർമാർ, അണ്ടർ സെക്രട്ടറി, സൈനിക് സ്കൂൾ സൊസൈറ്റി, എസ്.ഒ  (സൈനിക് സ്കൂൾ സെൽ) എന്നിവരുടെ സഹായത്തോടെയാണ് അദ്ദേഹം ഇതു നിർവ്വഹിക്കുന്നത്. ഈ സെല്ലിനു ജീവനക്കാരെ നൽകുന്നത് MoD ആണ്. സ്കൂളിന്റെ പ്രാദേശിക ഭരണനിർവ്വഹണം ഒരു ലോക്കൽ ബോർഡ് ഓഫ് അഡ്മിനിസ്ട്രേഷൻ ആണ് നടത്തുന്നത്. അതിന്റെ ചെയർമാൻ സൈനിക് സ്കൂൾ സ്ഥിതിചെയ്യുന്ന ബന്ധപ്പെട്ട കമാൻഡിൻറെ GOC-in-C ആണ്.

സൈനിക് സ്കൂൾ സൊസൈറ്റിയുടെ ,MOD കീഴിലുള്ള നിലവിലെ സൈനിക് സ്കൂളുകൾ


</doc>
<doc id="392164" url="https://ml.wikipedia.org/wiki?curid=392164" title="രാമൻകുളങ്ങര">
രാമൻകുളങ്ങര

കേരളത്തിൽ കൊല്ലം ജില്ലയിലുള്ള ഒരു പട്ടണമാണ് രാമൻകുളങ്ങര. ചിന്നക്കടയിൽ നിന്ന് 4 കിലോമീറ്ററും കൊല്ലം ജംഗ്ഷൻ തീവണ്ടിനിലയത്തിൽ നിന്ന് 5 കിലോമീറ്ററും അകലെ കൊല്ലം നഗരത്തിന്റെ വടക്കു ഭാഗത്താണ് ഈ പ്രദേശം. കൊല്ലം കോർപ്പറേഷനാണ് ഇവിടുത്തെ ഭരണച്ചുമതല നിർവ്വഹിക്കുന്നത്.

രാമൻകുളങ്ങരയുടെ ഭൂരിഭാഗം പ്രദേശവും അഷ്ടമുടിക്കായലിന്റെ തീരത്താണുള്ളത്. ഇവിടെ നിന്ന് 2 കിലോമീറ്റർ വടക്കായി വട്ടക്കായലും സ്ഥിതിചെയ്യുന്നു. വട്ടക്കായലിൽ ഒരു ജലപരിശീലന കേന്ദ്രം തുടങ്ങാൻ ബി.എസ്.എഫിന് പദ്ധതിയുണ്ട്. മത്സ്യം, പച്ചക്കറി എന്നിവയുടെ വിപണനകേന്ദ്രങ്ങൾ ഇവിടെ ധാരാളമുണ്ട്. രാമൻകുളങ്ങരയിൽ നിന്ന് 2 കിലോമീറ്റർ അകലെ മത്സ്യബന്ധനകേന്ദ്രമായ മരുത്തടി സ്ഥിതിചെയ്യുന്നു. കൊല്ലം കേന്ദ്രീയ വിദ്യാലയത്തിന്റെ പുതിയ ക്യാമ്പസ് രാമൻകുളങ്ങരയിൽ തുടങ്ങാൻ പദ്ധതിയുണ്ട്.



</doc>
<doc id="392171" url="https://ml.wikipedia.org/wiki?curid=392171" title="വള്ളിക്കീഴ്">
വള്ളിക്കീഴ്

കേരളത്തിൽ കൊല്ലം ജില്ലയിലുള്ള ഒരു സ്ഥലമാണ് വള്ളിക്കീഴ്. ചിന്നക്കടയിൽ നിന്ന് 5 കിലോമീറ്റർ അകലെയായി കൊല്ലം നഗരത്തിന്റെ വടക്കുഭാഗത്താണ് ഈ പ്രദേശം സ്ഥിതിചെയ്യുന്നത്. കൊല്ലം കോർപ്പറേഷനാണ് ഇവിടുത്തെ ഭരണച്ചുമതല നിർവ്വഹിക്കുന്നത്.

കൊല്ലം നഗരത്തിനു സമീപമുള്ള ഒരു പ്രധാനപ്പെട്ട പ്രദേശമാണ് വള്ളിക്കീഴ്. നീണ്ടകര മത്സ്യബന്ധന തുറമുഖത്തോടു ചേർന്നാണ് ഇത് സ്ഥിതിചെയ്യുന്നത്. വള്ളിക്കീഴിനോടു ചേർന്നുള്ള ആൽത്തറമൂടിൽ അവസാനിക്കും വിധം കൊല്ലം ബൈപാസിന്റെ നിർമ്മാണം പുരോഗമിക്കുന്നു. ഈ പ്രദേശത്തെ ഒരു പ്രധാന സ്കൂളാണ് വള്ളിക്കീഴ് ഗവൺമെന്റ് ഹയർ സെക്കന്ററി സ്കൂൾ.


</doc>
<doc id="392177" url="https://ml.wikipedia.org/wiki?curid=392177" title="കൊല്ലം കന്റോൺമെന്റ്">
കൊല്ലം കന്റോൺമെന്റ്

കേരളത്തിൽ കൊല്ലം ജില്ലയിലുള്ള പീരങ്കി മൈതാനത്തിനു സമീപത്തായി സ്ഥിതിചെയ്യുന്ന ഒരു പ്രദേശമാണ് കൊല്ലം കന്റോൺമെന്റ് () അഥവാ ക്വയിലോൺ കന്റോൺമെന്റ്. പതിനേഴാം നൂറ്റാണ്ടിൽ ബ്രിട്ടീഷുകാരുടെ ഒരു കന്റോൺമെന്റ് (സൈനികകേന്ദ്രം) ആയിരുന്ന ഈ പ്രദേശം ഇന്നൊരു ജനവാസ മേഖലയാണ്. ഇവിടെ ധാരാളം വ്യാപാരകേന്ദ്രങ്ങളും സർക്കാർ ഓഫീസുകളും സ്ഥിതിചെയ്യുന്നു. കന്റോൺമെന്റിനു സമീപത്തായി കൊല്ലം ജംഗ്ഷൻ തീവണ്ടിനിലയവുമുണ്ട്.

നൂറ്റാണ്ടുകൾക്കു മുമ്പ് തന്നെ ഫിനീഷ്യൻമാരും അറബികളും ചൈനക്കാരും കൊല്ലം തുറമുഖവുമായി വാണിജ്യബന്ധം പുലർത്തിയിരുന്നു. പതിനാറു മുതൽ പതിനെട്ടു വരെയുള്ള നൂറ്റാണ്ടുകളിൽ കൊല്ലം പോർച്ചുഗീസുകാരുടെയും ഡച്ചുകാരുടെയും ഇംഗ്ലീഷുകാരുടെയും അധീനതയിലായിരുന്നു. ബ്രിട്ടീഷ് ഭരണകാലത്ത് പ്രധാനപ്പെട്ട ചില ഓഫീസുകൾ കൊല്ലത്തുണ്ടായിരുന്നു. ഇവയുടെ സംരക്ഷണത്തിനായി കൊല്ലത്ത് ഒരു സംരക്ഷണസേനയെ വിന്യസിക്കേണ്ടതായി വന്നു. ഈ സൈന്യം താവളമടിച്ചിരുന്നത് പീരങ്കി മൈതാനത്തായിരൂന്നതിനാൽ ഈ മൈതാനത്തെ കന്റോൺമെന്റ് മൈതാനം എന്നും വിളിച്ചിരുന്നു. ബ്രിട്ടീഷുകാർ ഏർപ്പെടുത്തിയ സൈന്യത്തെ പിന്നീട് തിരുവിതാംകൂർ മഹാരാജാവിന്റെ കാവൽ സേനയിൽ ഉൾപ്പെടുത്തി.



</doc>
<doc id="392180" url="https://ml.wikipedia.org/wiki?curid=392180" title="കാട്ടുമുല്ല">
കാട്ടുമുല്ല

ഒലിയേസീ സസ്യകുടുംബത്തിൽപ്പെട്ട പടർന്നു കയറുന്ന കുറ്റിച്ചെടിയാണ് കാട്ടുമുല്ല അഥവ വനമല്ലിക.(ശാസ്ത്രീയ നാമം:"Jasminum angustifolium") ഇന്ത്യൻ ഉപഭൂഖണ്ഡം, ആൻഡമാൻ ദ്വീപുകൾ, ശ്രീലങ്ക എന്നിവിടങ്ങളിൽ സ്വദേശിയാണ്. നിത്യഹരിതമായ ഈ ചെടിയുടെ ഇളം തണ്ടുകളിൽ സൂക്ഷ്മമായ രോമങ്ങൾ കാണാം. ഇലകൾ സമ്മുഖമായി വിന്യസിച്ചിരിക്കുന്നു. ഇലഞെട്ടുകളിൽ നേരിയ രോമങ്ങളുണ്ട്. എതിർവശത്തുള്ള ഇലകളുടെ ഞെട്ടുകൾ ചേർന്ന് തണ്ടിനു ചുറ്റും ചെറിയ ഒരു വരമ്പ് ഉണ്ടാക്കുന്നു. 3 പൂക്കൾ വരെ വശങ്ങളിലുള്ള ശാഖകളുടെ അഗ്രത്തായി വിരിയുന്നു. നക്ഷത്രാകൃതിയിൽ വെളുത്ത സുഗന്ധമുള്ള പൂവിന്റെ കുഴലിന് പിങ്ക് കലർന്ന നിറമാണ്. കായകൾ ജോഡികളായി കാണപ്പെടുന്ന ബെറികളാണ്. പഴുക്കുമ്പോൾ കറുത്ത നിറം.
 • ഇംഗ്ലീഷ്: Wild jasmine


</doc>
<doc id="392188" url="https://ml.wikipedia.org/wiki?curid=392188" title="സ്വപ്ന">
സ്വപ്ന

സ്വപ്ന ഖന്ന 1980 കളിലും 1990 കളിലും തെലുഗു, തമിഴ്, മലയാളം, ബോളിവുഡ് ചിത്രങ്ങളിലെ നിറസാന്നിദ്ധ്യമായിരുന്ന തെന്നിന്ത്യൻ നടിയാണ്. യഥാർത്ഥ പേരായ മഞ്ജരി ദോഡിയയിൽ നിന്ന് സ്വപ്ന ഖന്ന എന്ന പേരിലേയ്ക്കുള്ള മാറ്റം നടത്തിയത് സംവിധായകൻ അനിൽ ശർമ ആയിരുന്നു.

1981 ൽ "ടിക് ടിക് ടിക" എന്ന ഭാരതിരാജ ചിത്രത്തിൽ കമലാഹാസനോടൊപ്പം അഭിനയിച്ചുകൊണ്ടാണ് സ്വപ്ന ചലച്ചിത്രലോകത്ത് എത്തുന്നത്. പിന്നീട് തമിഴ്, തെലുങ്ക്, മലയാളം എന്നീ ഭാഷകളിലിലായി നിരവധി ചിത്രങ്ങളിൽ അഭിനയിച്ചു.  ഇടയ്ക്കിടെ അവർ തേരി മെഹർബാനിയാൻ, ഡാക് ബംഗ്ല, ഹുക്കുമത്, ഇസത്ദാർ, ജനം സേ പെഹ്‍ലെ തുടങ്ങിയ ഹിന്ദി ചിത്രങ്ങളിലും മുഖം കാട്ടിയിരുന്നു. ആദിത്യ പഞ്ചോളി നായകനായി അഭിനയിച്ച ഖ്വാദിൽ (1988) എന്ന ചിത്രത്തിൽ സ്വപ്ന അതിഥി വേഷത്തിലെത്തിയിരുന്നു.

1993 ൽ വിവാഹിതയായ ശേഷം അവർ സിനിമാ രംഗത്തു നിന്ന് പിൻവാങ്ങുകയും നിലവിൽ ഭർത്താവ് രാമൻ ഖന്നയുമായി ചേർന്ന് സാംഗ്നി എന്റർടെയ്ൻമെന്റു് എന്ന ഇവന്റ് മാനേജ്മെന്റ് കമ്പനിയിൽ ചേർന്ന് പ്രവർത്തിക്കുകയും വിദേശത്ത് ബോളിവുഡ്, ഇന്ത്യൻ ക്ലാസിക്കൽ ഡാൻസ് പരിപാടികളും മറ്റും  സംഘടിപ്പിക്കുകയും ചെയ്യുന്നു. " Shaam-E-Rangeen ", "ഡ്രീംഗേർസ് ഓഫ് ബോളിവുഡ്" തുടങ്ങിയ ഷോകളിൽ ചിലത് ലോകവ്യാപകമായി അരങ്ങേറിയിട്ടുണ്ട്. ഇതോടൊപ്പം മുംബൈയിലെ കർജാറ്റിൽ ദ ബ്രൂക്ക് അറ്റ് ഖന്നാസ് എന്ന പേരിൽ ഒരു റിസോർട്ടും നടത്തുന്നു.





</doc>
<doc id="392196" url="https://ml.wikipedia.org/wiki?curid=392196" title="പലസ്തീനിലെ വിദ്യാഭ്യാസം">
പലസ്തീനിലെ വിദ്യാഭ്യാസം

പലസ്തീൻ ഒരു സ്വതന്ത്രരാഷ്ട്രമായിട്ടല്ല നിലനിൽക്കുന്നത്. എങ്കിലും അവിടെ ഒരു വിദ്യാഭ്യാസ മന്ത്രാലയം നിലവിലുണ്ട്.ഗാസ, വെസ്റ്റ് ബാങ്ക് എന്നിവിടങ്ങളാണ് ഇവിടെ പരാമർശിക്കുന്നത്. കുട്ടികളുടെ സ്കൂളിൽചെരുന്ന നിരക്ക് ലോകത്തെ മറ്റിടങ്ങളുടെ പോലെ വളരെ മുൻപന്തിയിലാണ്. 2003ലെ സർവ്വേ പ്രകാരം, അവിടത്തെ ചെറുപ്പക്കാർ, 10 മുതൽ 24 വരെ പ്രായമുള്ളവർ വിദ്യാഭ്യാസം അവരുടെ ആദ്യ പ്രയോരിട്ടി ആയി കരുതുന്നതായി കണ്ടെത്തി. പലസ്തീനിലെ യുവാക്കളുടെ സാക്ഷരതാനിരക്ക് 98.2% ആണ്. എന്നാൽ, ദേശീയ സാക്ഷരതാനിരക്ക്, 91.1 ആണ്. 
ഉന്നതവിദ്യാഭ്യാസത്തിലുള്ള കുട്ടികളുടെ എണ്ണം, 46.2% ആണ്. ഇതും ലോകത്തിലെ മികച്ച നിരക്കാണ്.


</doc>
<doc id="392198" url="https://ml.wikipedia.org/wiki?curid=392198" title="രാജലക്ഷ്മി (നടി)">
രാജലക്ഷ്മി (നടി)

രാജലക്ഷ്മി രമേഷ് (born 18 December 1964) ഒരു ദക്ഷിണേന്ത്യൻ ചലച്ചിത്ര നടിയാണ്.  1980 കളിൽ മലയാളം, തമിഴ്, കന്നഡ, തെലുങ്ക് എന്നീ ഭാഷകളിലെ പ്രധാന നടിയായിരുന്നു അവർ. തെലുങ്ക് ചിത്രമായ ശങ്കരാഭരണത്തിൽ ചന്ദ്രമോഹനോടൊപ്പം തൻറെ പതിനഞ്ചാം വയസ്സിൽ നായികയായി ശ്രദ്ധേയമായ അഭിനയം കാഴ്ചവച്ചിരുന്നു. ശങ്കരാഭരണത്തിന്റെ വിജയത്തിനു ശേഷം ഇന്ത്യൻ ചലച്ചിത്ര വ്യവസായത്തിന്റെ എല്ലാ മേഖലകളിൽ നിന്നുമുള്ള പ്രമുഖരായ നടന്മാരുടെ നായികയായി രാജലക്ഷ്മി പ്രവർത്തിച്ചിട്ടുണ്ട്. ഇവരിൽ രജനികാന്ത്, ബാലകൃഷ്ണ, എൻ.ടി. രാമറാവു, നാഗേശ്വര റാവു, ശങ്കർ, മോഹൻലാൽ, ജിതേന്ദ്ര, മമ്മൂട്ടി, വിഷ്ണുവർധൻ എന്നിവരോടൊപ്പമെല്ലാം നായികയായി അഭിനയിച്ചിരുന്നു. ഇപ്പോൾ തമിഴ് സീരിയലുകളിലും ഗെയിം ഷോകളിലും ഇടക്കിടെ സിനിമകളിലും പ്രത്യക്ഷപ്പെടാറുണ്ട്.



</doc>
<doc id="392213" url="https://ml.wikipedia.org/wiki?curid=392213" title="കടപ്പാക്കട">
കടപ്പാക്കട

കേരളത്തിൽ കൊല്ലം ജില്ലയിലുള്ള ഒരു ജംഗ്ഷനാണ് കടപ്പാക്കട. കൊല്ലം - തിരുമംഗലം ദേശീയപാത 744 ഉം ആശ്രാമം ലിങ്ക് റോഡും സന്ധിക്കുന്നത് കടപ്പാക്കടയിൽ വച്ചാണ്. ദേശീയപാതകളിലൂടെയുള്ള ഗതാഗത തിരക്ക് കുറയ്ക്കുവാനായി കടപ്പാക്കട വഴി വാഹനങ്ങൾ തിരിച്ചുവിടാറുണ്ട്. ഉളിയക്കോവിൽ, ആശ്രാമം, അമ്മൻനട, പോളയത്തോട് എന്നിവയാണ് കടപ്പാക്കടയ്ക്കു സമീപമുള്ള പ്രദേശങ്ങൾ. ഏകദേശം 2.2 കിലോമീറ്റർ അകലെയായി കൊല്ലം ജംഗ്ഷൻ തീവണ്ടിനിലയവുമുണ്ട്.

കടപ്പാക്കട ജംഗ്ഷനിൽ അടിപ്പാത നിർമ്മിക്കുന്നതു സംബന്ധിച്ച് നാഷണൽ ട്രാൻസ്പോർട്ടേഷൻ പ്ലാനിംഗ് ആൻഡ് റിസർച്ച് സെന്റർ (NATPAC) ഒരു സർവ്വേ നടത്തിയിട്ടുണ്ട്. 2014 ഫെബ്രുവരിയിൽ കൊച്ചിയിൽ നടന്ന 'പാട്നർ കേരള' എന്ന നിക്ഷേപക സംഗമത്തിൽ കടപ്പാക്കട ജംഗ്ഷന്റെ വികസനം സംബന്ധിച്ച് കൊല്ലം ഡെവലപ്മെന്റ് അതോറിറ്റി ഒരു പദ്ധതി അവതരിപ്പിച്ചിരുന്നു. കേന്ദ്രസർക്കാരിന്റെ 'അർബൻ 2020' പ്രോജക്ടിന്റെ ഭാഗമായി കടപ്പാക്കടയിൽ 14 മീറ്റർ വീതിയുള്ള ഒരു മേൽപ്പാലം നിർമ്മിക്കുവാൻ തീരുമാനിച്ചിട്ടുണ്ട്. 100 കോടി രൂപയാണ് ചെലവു പ്രതീക്ഷിക്കുന്നത്.

[[വർഗ്ഗം:കൊല്ലം ജില്ലയിലെ പട്ടണങ്ങൾ]]
[[വർഗ്ഗം:കൊല്ലം കോർപ്പറേഷൻ-വാർഡുകൾ]]

</doc>
<doc id="392219" url="https://ml.wikipedia.org/wiki?curid=392219" title="തെന്നൂർ മുക്ക്">
തെന്നൂർ മുക്ക്

കുന്നത്തുർ താലൂക്കിൽ സ്ഥിതി ചെയ്യുന്ന ഒരു ഗ്രാമമാണ് തെന്നുർ.

</doc>
<doc id="392220" url="https://ml.wikipedia.org/wiki?curid=392220" title="ബുക്കിറ്റ് ബട്ടോക് ടൌൺ പാർക്ക്,">
ബുക്കിറ്റ് ബട്ടോക് ടൌൺ പാർക്ക്,

ബുക്കിറ്റ് ബറ്റോക് ടൌൺ പാർക്ക്, സിംഗപ്പൂരിൽ ബുകിത് ബടോക് പട്ടണപ്രാന്തമായ ഗ്വിലിനിൽ സ്ഥിതിചെയ്യുന്ന ഒരു പ്രകൃതി ഉദ്യാനമാണ്. ഉപയോഗശൂന്യമായ ഒരു ഗ്രാനൈറ്റ് ക്വാറി പ്രദേശത്താണ് ഈ ഉദ്യാനം സൃഷ്ടിക്കപ്പെട്ടത്. ഈ ഉദ്യാനത്തിന് ചൈനയിലെ ഗ്വിലിനിലുള്ള ഗ്രാനൈറ്റ് ശിലാ രൂപീകരണവുമായി ഘടനാപരമായി ബന്ധമുണ്ട്. അതിനാൽ ഈ ഉദ്യാനം ലിറ്റിൽ ഗ്വിലിൻ അല്ലെങ്കിൽ ക്സിയാവോ ഗ്വിലിൻ (ചൈനീസ്: 小 桂林) എന്നും അറിയപ്പെടുന്നു.

സമീപത്തുള്ള ബുകി ബടോക് ദേശീയോദ്യാനത്തോടൊപ്പം, ബുകിറ്റ് ബടോക് ടൌൺ പാർക്ക്, ബുക്കിത് ബഡോക് ആസൂത്രണ മേഖലയിലെ 77 ഹെക്ടർ പ്രദേശം ഉപയോഗിക്കുന്നു. ഇ പ്രദേശത്തിൽ സബ് സോണുകളായ ബുക്കിത് ഗോമ്പാക്ക്, ഹോങ് കാഹ്, ബ്രിക്ക് വർക്സ്, ഹിൽവിവ് എന്നിവയും ഉൾക്കൊള്ളുന്നു. ഈ ഉദ്യാനം മുമ്പ്  ഗോമ്പാക്ക് നോറൈറ്റ് എന്നറിയപ്പെടുന്ന ഒരു തരം ഗ്രാനൈറ്റ് കുഴിച്ചെടുക്കുന്ന ക്വാറി ആയിരുന്നു. ഈ പ്രദേശത്തിന്റെ പേര്, “ബുക്കിറ്റ് ബറ്റോക്ക്” എന്നതിനർത്ഥം "ചുമയ്ക്കുന്ന മലകൾ" എന്നാണ്. സമീപത്തെ ക്വാറി പ്രവർത്തനങ്ങളുടെ ഫലമായുണ്ടായ ശബ്ദങ്ങളിൽ നിന്ന് ഉരുത്തിരിഞ്ഞ പദമാണിത്.

സമുദ്രനിരപ്പിനു താഴെ സ്ഥിതിചെയ്യുന്ന ഈ പ്രദേശത്തുനിന്ന് ഗ്രാനൈറ്റ് വേർതിരിച്ചെടുക്കുകയും അതു പ്രദേശത്തിന്റെ പരിസ്ഥിതിയ്ക്കു ഭീഷണിയാവുകയും ചെയ്തപ്പോൾ സർക്കാർ ബുക്കിറ്റ് ബറ്റോക്കിലെ ക്വാറികൾ അടച്ചു പൂട്ടാൻ തീരുമാനിക്കുകയും ഗ്രനൈറ്റിന്റെ ആവശ്യങ്ങൾ നിറവേറ്റുവാന് ഇൻഡോനേഷ്യയിൽ നിന്നു ഗ്രാനൈറ്റ് വാങ്ങുവാനുള്ള കരാറുകൾ ഉണ്ടാക്കുകയും ചെയ്തിരുന്നു.

തത്ഫലമായി, ക്വാറി ഉപേക്ഷിക്കപ്പെടുകയും കാലാകാലങ്ങളിലായി, മഴവെള്ളം ഈ പ്രദേശത്തെ ക്വാറിയിൽ നിറയുകയും അത് ഒരു ചെറു തടാകമായി മാറുകയും ചെയ്തു.

 1984 ൽ ഹൌസിംഗ് ആന്റ് ഡെവലപ്മെന്റ് ബോർഡ് (എച്ച് ഡി ബി) ക്വാറി നികത്തി അതിനുമുകളിലൂടെ ഒരു റോഡ് നിർമ്മിക്കാൻ തീരുമാനിച്ചു. എന്നിരുന്നാലും നിലവിലുള്ള ക്വാറി പ്രദേശത്തെ പരുക്കൻ ഗ്രാനൈറ്റ് അവശിഷ്ടങ്ങളുടേയും പശ്ചാത്തലത്തിലുള്ള പച്ചക്കുന്നുകളുടേയും വൈരുദ്ധ്യാത്മക പശ്ചാത്തലം അധികകാരിളെ ഹഠാദാകർഷിക്കുകയും പ്രദേശം ഒരു ഉദ്യാനമായി മാറ്റുന്നതിനെക്കുറിച്ച് ആലോചിക്കുകയും ചെയ്തു. അവർ ചുറ്റുപാടുമുള്ള പ്രദേശങ്ങൾ കൂടുതൽ മനോഹരമാക്കുകയും ഇവിടേയ്ക്കുള്ള പ്രവേശനം എളുപ്പമാക്കുന്നതിനായി ഉപയോഗശൂന്യമായ ഗ്രാനൈറ്റുകൾ മാറ്റി സ്ഥാപിച്ച്  മതിലുകൾ, നടപ്പാതകളും ലൈറ്റുകൾ ഇരിപ്പിടങ്ങൾ തുടങ്ങിയവ ഒരുക്കുകയും ചെയ്തു.

ഈ പ്രദേശം "ലിറ്റിൽ ഗ്വിലിൻ" അഥവാ "സിയാവോ ഗ്വിൻ" എന്നറിയപ്പെട്ടിരുന്നു. കാരണം, ഇവിടെ കാണപ്പെട്ടിരുന്ന ഗ്രാനൈറ്റ് രൂപങ്ങളും കൂറ്റൻ എടുപ്പുകളും ചൈനയിലെ ഗുവാങ്സി പ്രവിശ്യയിലെ ഗ്വിലിനിലെ മലകളെ പോലെ തോന്നിച്ചു.

1996 ൽ നഗരത്തിന്റെ പുനർനിർമ്മാണ അതോറിറ്റി, യിഷുൻ, ബുക്കിറ്റ് ബട്ടോക്ക് എന്നിവയക്കു ചുറ്റുപാടുമുള്ള പ്രദേശത്തെ താമസ സൌകര്യം മെച്ചപ്പെടുത്തുന്നതിന്റെ ഭാഗമായി ടൗൺ പാർക്ക്, മറ്റു പ്രകൃതി ഉദ്യാനങ്ങൾ എന്നിവ ബുക്കിറ്റ് നേച്ചർ റിസർവ്വ്, സുൻഗീ പാണ്ടൻ എന്നിവയുമായി ബന്ധിപ്പിച്ചു. ഉദ്യാനം സ്ഥിതിചെയ്യുന്നത് ബുക്കിറ്റ് ബറ്റോക്കിൽ, ബുക്കിറ്റ് ബറ്റോക്ക് ഈസ്റ്റ് അവന്യൂ 5 ൽ ബുക്കിറ്റ് ഗൊബാക്ക്  എം.ആർ.ടി സ്റ്റേഷനിൽ നിന്ന് അഞ്ചുമിനിറ്റ് നടപ്പു ദൂരത്തിലാണ്.

ഈ ഉദ്യാനം വ്യായാമത്തിനും നടക്കാനായും മാത്രമല്ല പുറമേ, ചൈനീസ് ഓപ്പറകൾ, നൃത്തം, സംഗീത പരിപാടികൾ തുടങ്ങിയവയ്ക്ക് ഒരു  അരങ്ങായും ഇതു് ഉപയോഗിക്കാറുണ്ട്. സിംഗപ്പൂരിന്റെ ഒരു വ്യത്യസ്തമായ മാനം കാണാൻ ആഗ്രഹിക്കുന്ന സഞ്ചാരികൾക്കായി ഈ പ്രദേശം നിർദ്ദേശിക്കപ്പെടാറുണ്ട്.

സിംഗപ്പൂരിലെ  പഴയ കഥകളിൽ പറയുന്നതു പ്രകാരം ഈ ഉദ്യാനം ക്വാറിയിൽ ജോലി ചെയ്യുന്ന സമയത്ത് അപകടത്തിൽ മരിച്ചുപോയവരുടെയും അല്ലെങ്കിൽ തടാകത്തിൽ മുങ്ങി മരിച്ചവരുടേയും ബാധയുള്ള പ്രദേശമാണെന്നാണ്.

42 ഹെക്ടർ വിസ്തീർണ്ണമുള്ള ഉദ്യാനത്തിനുള്ളിൽ സൂര്യതാപത്തിൽനിന്നും മഴയിൽനിന്നുമുള്ള രക്ഷയേകുന്നതിനായി രണ്ട് താഴികക്കുട മാതൃകയിലുള്ള അഭയമന്ദിരങ്ങളുണ്ട്.

ഉദ്യാനത്തെ മൂന്നു ഭാഗങ്ങളായി തിരിച്ചിരിക്കുന്നു.
ഉദ്യാനത്തിന്റെ മധ്യഭാഗം വലതുഭാഗം എന്നിവിടങ്ങൾ സ്ഥിതിചെയ്യുന്നത് റോഡിനു പിൻവശത്താണ് (ബുക്കിറ്റ് ബറ്റോക് ഈസ്റ്റ് അവന്യൂ 5). ഈ ഭാഗത്ത് തടാകത്തെ സംരക്ഷിക്കുന്നതിനായുള്ള മതിലുകൾ നിർമ്മിക്കപ്പെട്ടിരിക്കുന്നു.  ഇടതുവശത്തെ ഭാഗം മറ്റ് ഭാഗങ്ങളുമായി ബന്ധിപ്പിച്ചിട്ടില്ല, റോഡരികിലൂടെ ഇവയിലേയ്ക്കു പ്രവേശനം സാദ്ധ്യമാണ്. മധ്യഭാഗവും വലതുവശവും ഒരു ചെറു പാതയിലൂടെ ആന്തരികമായി മാത്രം ബന്ധിപ്പിച്ചിരിക്കുന്നു, ഈ രണ്ടു ഭാഗങ്ങളിലും റോഡരികിലൂടെ പ്രവേശിക്കാവുന്നതാണ്.

ഈ പ്രദേശം നേച്ചർ ഫോട്ടോഗ്രാഫർമാർ, തടാകത്തിൽ ചൂണ്ട ഉപയോഗിച്ചുള്ള മീൻപിടിക്കുന്നവർ, ഉല്ലാസ യാത്രികർ, വ്യായാമത്തിനായി ഓടുന്നവർ എന്നിവർക്കെല്ലാം ഏറെ ഇഷ്ടപ്പെട്ടതാണ്.



</doc>
<doc id="392231" url="https://ml.wikipedia.org/wiki?curid=392231" title="അസർബെയ്ജാനി (ജനത)">
അസർബെയ്ജാനി (ജനത)

റിപ്പബ്ലിക് ഓഫ് അസർബെയ്ജാനിലെയും ഇറാനിയൻ അസർബെയ്ജാനിലെയും തുർക്കി വംശജരായ ജനവിഭാഗമാണ് അസറികൾ എന്നും അസർബെയ്ജാനി തുർക്കികൾ എന്നും അറിയപ്പെടുന്ന അസർബെയ്ജാനികൾ. തുർക്കിഷ്, ഇറാനിയൻ, കൊക്കേഷ്യൻ ചേരുവകൾ ലയിച്ചുചേർന്ന സംങ്കര സംസ്കാരമാണ് ഇവരുടേത്. അസർബെയ്ജാനികളിൽ ഷിയാ മുസ്ലീങ്ങൾക്കാണ് മുൻതൂക്കം. റിപ്പബ്ലിക് ഓഫ് അസർബെയ്ജാനിലെ എറ്റവും വലുതും ഇറാനിലെ രണ്ടാമത്തേയും വംശീയസമൂഹമാണ് അസർബെയ്ജാനികൾ. ഇറാനിൽ ജനസംഖ്യയുടെ 24% വും അസർബെയ്ജാനിൽ 90% വും വരുന്ന അസർബെയ്ജാനികൾ തുർക്ക് ജനവിഭാഗങ്ങളിൽ രണ്ടാം സ്ഥാനത്താണ്. ലോകത്ത് എറ്റവും കൂടുതൽ അസർബെയ്ജാനികൾ ഉള്ളത് ഇറാനിലും രണ്ടാം സ്ഥാനത്ത് അസർബെയ്ജാനിലുമാണ്.
ഇന്നത്തെ ഇറാനിയൻ അസർബെയ്ജാൻ പ്രദേശങ്ങൾ ഉൾപ്പെട്ട പുരാതന അട്രോപാറ്റൺ സാമ്രാജ്യത്തിലെ ഭരണാധികാരിയായിരുന്ന അട്രോപാറ്റിസിന്റെ പേരിൽനിന്നാണ് അസർബെയ്ജാൻ എന്ന പേരുണ്ടായത്. "അഗ്നിയുടെ രക്ഷകൻ" എന്നർത്ഥം വരുന്ന പുരാതന പേർഷ്യൻ ഭാഷയിലെ "അട്ർ" (അഗ്നി) "പാറ്റ്" (രക്ഷകൻ) എന്നീ വാക്കുകൾ ചേർന്നാണ് ഈ പേരുണ്ടായത്. "അട്ർ" എന്നതിന് ആധുനീക ഭാഷയിൽ "അസർ" എന്നാണ് ഉച്ഛാരണം. "അട്ർപട്കാൻ" എന്നത് "അസർബട്ഗാൻ" എന്നും അത് "അസർബൈഗാൻ" എന്നും ആയി മാറി. അസർബൈഗാൻ എന്നതിന്റെ അറബിരൂപമാണ് അസർബെയ്ജാൻ.
ഇറാനിയൻ അസർബെയ്ജാനിലെയും റിപ്പബ്ലിക്ക് ഓഫ് അസർബെയ്ജാനിലെയും തിർക്കിക്ക് ജനവിഭാഗങ്ങളെയാണ് അസർബെയ്ജാനി ജനത അല്ലെങ്കിൽ അസറികൾ എന്നത്കെണ്ട് ഇന്ന് വിവക്ഷിക്കുന്നത്. ചരിത്രപരമായി ഇവർ മുസ്ലിങ്ങൾ, തുർക്കികൾ, പേർഷ്യക്കാർ, അജാമാസ് എന്നെക്കെയാണ് അറിയപ്പെടുന്നത്. പത്തൊമ്പതാം നൂറ്റാണ്ടിൽ തെക്കൻ കൊക്കേഷ്യ റഷ്യൻ സാമ്രാജ്യത്തിന്റെ ഭാഗമായപ്പോൾ മുഴുവൻ തുർക്കി ജനവിഭാഗങ്ങളെയും ടാട്ടറുകൾ എന്ന് വിളിച്ചിരുന്ന റഷ്യൻ അധികാരികൾ ഇവരെ മറ്റു തുർക്കിക്ക് ജനവിഭാഗങ്ങളിൽ നിന്നും തിരിച്ചറിയുന്നതിനായി "അദർബെയ്ജാൻസ്കി" (റഷ്യൻ: Адербейджанские) "ടാട്ടറുകൾ" എന്നും "കൊക്കേഷ്യൻ ടാട്ടറുകൾ" എന്നുമാണ് വിശേഷിപ്പിച്ചിരുന്നത്.

ഒന്നാം ലോകയുദ്ധത്തിന് ശേഷം റഷ്യൻ സാമ്രാജ്യം തകർന്നപ്പോൾ ട്രാൻസ്കൊക്കേഷ്യൻ ഡമോക്രാറ്റീവ് ഫെഡറേറ്റീവ് റിപ്പബ്ലിക്ക് നിലവിൽവന്നു. ഇന്നത്തെ അസർബെയ്ജാൻ, ജോർജ്ജിയ, അർമേനിയ എന്നീ രാജ്യങ്ങൾ ചേർന്ന ഈ സംവിധാനം കുറച്ച് കാലത്തേക്ക് മാത്രമേ നിലനിന്നുള്ളൂ. 1918 മാർച്ച് 30 നും ഏപ്ര‍ിൽ 2 നും ഇടയിൽ നടന്ന മാർച്ച് ദിനങ്ങൾ എന്നറിയപ്പെടുന്ന കൂട്ടക്കൊലയോടെ അതവസാനിച്ചു. അതിനുശേഷം 1918 ൽ അസർബെയ്ജാൻ ഡമോക്രാറ്റീവ് റിപ്പബ്ലിക്ക് നിലവിൽ വന്നു. തുർക്കിക്ക്- ഇസ്ലാമിക ലോകത്തെ ആദ്യത്തെ പാർലമെന്ററി റിപ്പബ്ലിക്കും . രാഷ്ട്രൂീയ അവകാശങ്ങളിൽ ലിംഗനീതി നടപ്പാക്കിയ ലോകത്തിലെ ആദ്യത്തെ മുസ്ലീം രാഷ്ട്രവുമായിരിന്നു അസർബെയ്ജാൻ ഡമോക്രാറ്റീവ് റിപ്പബ്ലിക്ക്. പിന്നിട് 1920 ൽ സോവിയറ്റ് യൂണിയന്റെ ഭാഗമായി ചേർക്കപ്പെട്ടു. 1991 ൽ സോവിയറ്റ് യൂണിയൻ തകർന്നപ്പോൾ റിപ്പബ്ലിക്ക് ഓഫ് അസർബെയ്ജാൻ എന്ന സ്വതന്ത്ര രാഷ്ട്രം രൂപീകൃതമായി.

യുറേഷ്യയിൽ ഏഷ്യയുടെയും യൂറോപ്പിന്റെയും അതിർത്തിയിൽ സ്ഥിതിചെയ്യുന്ന അസർബെയ്ജാനിലെ ജനത സമ്മിശ്ര സംസ്കാരമാണ് ഉൾക്കൊള്ളുന്നത്. വടക്കൻ അസർബെയ്ജാനിലെ ജനങ്ങൾക്ക് റഷ്യൻ-യൂറോപ്യൻ സംസ്കാരമാണ്. എന്നാൽ തെക്കൻ അസർബെയ്ജാനിലെ ജനതയ്ക്ക് തുർക്കിക്ക-ഇറാനിയൻ-പേർഷ്യൻ സംസ്കാരമാണ്. അസർബെയ്ജാനി ജനത കലാ-സാംസ്കാരിക രംഗത്ത് നിരവധി നേട്ടങ്ങൽ കൈവരിച്ചിട്ടുണ്ട്.
തുർക്കിക് ഭാഷകളിൽ പെടുന്ന അസർബൈജാനി ഭാഷയാ​ണ് അസർബൈജാനി ജനങ്ങളുടെ ഭാഷ. പതിനഞ്ചാം നൂറ്റാണ്ടിലാണ് അസർബൈജാനി ഭാഷയിലെ ആദ്യത്തെ ഗ്രന്ഥം രചിക്കപ്പെടുന്നത്. അസർബൈജാനി ജനതയിൽ ഭൂരിഭാഗവും റഷ്യൻ ഭാഷ നന്നായി കൈകാര്യം ചെയ്യുന്നവരാണ്. 
അസർബൈജാനി ജനതയിൽ ഇസ്നാ അശരി ഷിയകൾക്കാണ് മുന്തൂക്കം. സുന്നികളും കൃസ്ത്യാനികളും ജുതന്മാരും ബഹായികളും ആണ് മറ്റു മതന്യൂനപക്ഷങ്ങൾ.
റിപ്പബ്ലിക് ഓഫ് അസർബെയ്ജാനിലും ഇറാനിയൻ അസർബെയ്ജാനിലുമാണ് അസർബൈജാനി ജനതയുടെ സിംഹഭാഗവും അധിവസിക്കുന്നത്. (ഇൻഫോബോക്സ് കാണുക)


</doc>
<doc id="392241" url="https://ml.wikipedia.org/wiki?curid=392241" title="കൊലകൊമ്പൻ (ചലച്ചിത്രം)">
കൊലകൊമ്പൻ (ചലച്ചിത്രം)

</ref>

രാജകല ഫിലിംസിന്റെ ബാനറിൽ 1983ൽഎ.ഡി രാജൻ കഥ,സംഭാഷണമെഴുതി പാപ്പനംകോട് ലക്ഷ്മണന്റെ തിരക്കഥയിൽ ജെ. ശശികുമാർ സംവിധാനം ചെയ്ത് ശശികുമാർ നിർമ്മിച്ച്പുറത്തിറങ്ങിയ മലയാളചലച്ചിത്രമാണ് കൊലകൊമ്പൻ.
സൂരി ഫിലിംസ് ആണ് ചിത്രത്തിന്റെ വിതരണം ഏറ്റെടുത്തത്. മോഹൻലാൽ, മേനക, എം.ജി. സോമൻ, പ്രതാപചന്ദ്രൻമുതലായവർ അഭിനയിച്ച ഈ ചിത്രത്തിന്റെ സംഗീതം ജോൺസൺ ആണ്. ഗാനരചന എ.ഡി രാജൻ നിർവ്വഹിച്ചു. 

എ.ഡി രാജന്റെ വരികൾക്ക് ജോൺസൺ സംഗീതം പകർന്നിരിക്കുന്നു

കൊലകൊമ്പൻ1983


</doc>
<doc id="392244" url="https://ml.wikipedia.org/wiki?curid=392244" title="ഹൃദയത്തിന്റെ നിറങ്ങൾ">
ഹൃദയത്തിന്റെ നിറങ്ങൾ

നീലയുടെ ബാനറിൽ നാഗവള്ളി കഥയും തിരക്കഥയും എഴുതി, പി. സുബ്രഹ്മണ്യം സംവിധാനം ചെയ്യുകയും നിർമ്മിക്കുകയും ചെയ്ത ചിത്രമാണ്ഹൃദയത്തിന്റെ നിറങ്ങൾ.മധു,തിക്കുറിശ്ശി,രാഘവൻ,ഉണ്ണിമേരി മുതലായവർ നടിച്ച് ഈ ചിത്രത്തിന്റെ സംഗീതം ജി. ദേവരാജൻ ചെയ്തിരിക്കുന്നു. ഗാനരചന ശ്രീകുമാരൻ തമ്പി ആണ് The film was a remake of Tamil film "Naanum Oru Penn".


ശ്രീകുമാരൻ തമ്പി എഴുതി ജി. ദേവരാജൻ ഈണമിട്ട പാട്ടുകളാണിതിൽ


</doc>
<doc id="392260" url="https://ml.wikipedia.org/wiki?curid=392260" title="ഏഴാം കടലിൻ അക്കരെ">
ഏഴാം കടലിൻ അക്കരെ

ഏഴാം കടലിൻ അക്കരെ

സംവിധായകൻ: ഐ വി ശശി
നിർമാണം : എൻ ജി ജൊൺ
കഥ : എ. ഷെരീഫ്
തിരക്കഥ : എ. ഷെരീഫ്
അഭിനേതാക്കൾ:
പി ഭാസ്കരൻ
ഹെൻ‌റി മാർസൽ
ജനാർദ്ദനൻ
ജൊ വാഷിങ്ടൻ
സംഗീതം :എം എസ് വിശ്വനാഥൻ
ചലച്ചിത്രാവിഷ്കാരം:രാമചന്ദ്രബാബു

നിർമാണം:
ജിയൊ മൂവീസ്
വിതരണം :ജിയൊ മൂവീസ്
വിതരണ തിയതി:31 ആഗസ്റ്റ് 1979

രാഷ്ട്രം ഇന്ത്യ
ഭാഷ മലയാളം
1979 ൽ ഐവി ശശി സംവിധനം ചെയ്ത മലയാള സിനിമയാണ് എഴാം കടലിനക്കരെ. നിർമാണം എൻ ജി ജൊൺ ആയിരുന്നു. പ്രധാന അഭിനെതാവ് കെ.ആർ. വിജയയും സഹാഭിനെതാക്കളായ്സീമ,രവികുമാർ,വിധുബാല,ഭാസ്കരൻ,ഹെൻറി മാർസൽ, [[ജനാർദ്ദനൻ] എന്നിവരും അഭിനയിചിരിക്കുന്നു.ചിത്രതിന്റെ സംഗീതം നിർവഹിചിരിക്കുന്നത് എം എസ് വിശ്വനാഥനൻ.വടക്കെ അമെരിക്കയിലാൻ ചിത്രികരിചിരിക്കുന്നതു.

[[വർഗ്ഗം:ഐ.വി. ശശി സം‌വിധാനം ചെയ്ത ചലച്ചിത്രങ്ങൾ]]

</doc>
<doc id="392261" url="https://ml.wikipedia.org/wiki?curid=392261" title="ഉയരങ്ങളിൽ">
ഉയരങ്ങളിൽ

ഉയരങ്ങളിൽ 1984 ൽ പുറത്തിറങ്ങിയ ഐ.വി. ശശി സംവിധാനം ചെയ്ത ഒരു മലയാള ത്രില്ലർ ചലച്ചിത്രമാണ്. എസ്. പാവമണി നിർമ്മിച്ച് ഈ ചിത്രത്തിൻറെ രചന എം.ടി. വാസുദേവൻ നായരായിരുന്നു. മോഹൻലാൽ, നെടുമുടി വേണു, റഹ്മാൻ, കാജൽ കിരൺ, സ്വപ്ന, രതീഷ് എന്നിവരാണ് ഈ ചിത്രത്തിൽ പ്രധാനവേഷങ്ങളിൽ അഭിനയിച്ചിരിക്കുന്നത്.


ഈ ചിത്രത്തിൽ ബിച്ചു തിരുമല എഴുതിയ ഗാനങ്ങൾക്ക് ശ്യാം സംഗീതം നൽകിയിരുന്നു.


</doc>
<doc id="392262" url="https://ml.wikipedia.org/wiki?curid=392262" title="ഒരിക്കൽ കൂടി (ചലച്ചിത്രം)">
ഒരിക്കൽ കൂടി (ചലച്ചിത്രം)

1981ൽ വിലാസിനി കഥയും തിരക്കഥയും എഴുതി ഐ.വി.ശശി സംവിധാനം ചെയ്ത് മലയാള ചലചിത്രമാണ് ഒരിക്കൽ കൂടി.മധു,കവിയൂർ പൊന്നമ്മ,സുകുമാരി,ലക്ഷ്മി എന്നിവരാമണ് മുഖ്യ വെഷങ്ങളിൽ എത്തുന്നത്. ശ്യാം ആണ് പശ്ചാതല സംഗീതം സൃഷ്ടിച്ചത്സ്ര

ചന്ദ്രൻ (മധു) അവിവാഹിതനായ ഉദ്യോഗസ്ഥൻ.വിവാഹത്തിന്റെ അന്ന് പ്രതിശ്രുത വധു ഒളിച്ചോടിപ്പോയതിനാൽ വിവാഹം വേണ്ടെന്നു വച്ചിരിക്കുന്നു.താറുമാറായി കിടക്കുന്ന കൺസ്ട്രക്ഷൻ കമ്പനിയുടെ മേധാവിയായെത്തി കമ്പനി നേരെ ആക്കാൻ ശ്രമിക്കുന്നു.അവിടത്തെ പ്രധാന ഉദ്യോഗസ്ഥയായ മിസ്സിസ് ദാസ്‌ (ലക്ഷ്മി) എല്ലാക്കാര്യത്തിലും കൂടെ നിൽക്കുന്നു.ഒടുവിൽ അത് തനിക്കു പണ്ട് വിവാഹം ആലോചിച്ച  പെണ്ണ്  തന്നെയാണെന്ന് തിരിച്ചറിയുന്നു.ഒരുമിക്കുന്നു.കമലിന്റെ അയാൾ കഥയെഴുതുകയാണ് എന്ന സിനിമയുടെ പ്രമേയവുമായി സാമ്യം ഉണ്ട്.


</doc>
<doc id="392266" url="https://ml.wikipedia.org/wiki?curid=392266" title="സരാവത് മലനിരകൾ">
സരാവത് മലനിരകൾ

സരാവത് മലനിരകൾ അല്ലെങ്കിൽ സരാത്  (അറബിക്: جبال السروات) അറേബ്യൻ ഉപദ്വീപിലെ പടിഞ്ഞാറൻ തീരത്തിന് സമാന്തരമായി പരന്നു കിടക്കുന്ന ഒരു പർവത നിരയാണ്. അറേബ്യൻ ഉപദ്വീപിലെ ഏറ്റവും പ്രമുഖമായ ഭൂമിശാസ്ത്ര സവിശേഷതകളിൽ ഒന്നാണ് ഇത്. സാരാവത്ത് മലനിരകൾ, വടക്ക് ജോർദാൻ അതിർത്തിയിൽനിന്നും ആരംഭിച്ച് സൌദി അറേബ്യ, യെമെൻ എന്നിവിടങ്ങളിലൂടെ കടന്നു പോയി, ഗൾഫ് ഓഫ് ഏദൻ വരെയെത്തുന്നു. ഈ മലനിരകളുടെ സരാത് അൽ-ഹിജാസ് എന്നറിയപ്പെടന്ന വടക്കൻ പകുതി അപൂർവ്വമായി മാത്രം 2,150 മീറ്റർ വരെ ഉയരത്തിലേയ്ക്കു് പോകുന്നു, എന്നാൽ മദ്ധ്യ ഭാഗങ്ങളും തെക്കൻ ഭാഗങ്ങളും (യഥാക്രമം സരാത് അസീർ, സരാത് അൽ-യെമൻ എന്നിവ) 3,300 മീറ്ററിലധികം ഉയരത്തിലാണ് സ്ഥിതിചെയ്യുന്നത്.

അറേബ്യൻ ഉപദ്വീപിലെ ഏറ്റവും ഉയരമുള്ള ഈ മലനിരകളാണിത്. ഈ മലനിരകൾ പ്രധാനമായും പാറക്കെട്ടുകൾ നിറഞ്ഞതാണ്, അപൂർവ്വമായി മാത്രം ചിലതിൽ സസ്യങ്ങൾ നിറഞ്ഞിരിക്കുന്നു. ഇവയിലെ മിക്ക കൊടുമുടികളും താരമ്യേന പ്രായം കുറഞ്ഞതും കുണ്ടും കുഴിയും നിറഞ്ഞതുമാണ്. ചിലത് കാലാവസ്ഥയുടെ പ്രഹരത്താൽ  നിരപ്പായതാണ്.

മലനിരകളുടെ വടക്കൻ ഭാഗം, സൗദി അറേബ്യയുടെ പടിഞ്ഞാറു ഭാഗത്തുകൂടി തായിഫിൻറെ വടക്കൻ ഭാഗത്തേയ്ക്കു നീങ്ങുകയും സൗദി അറേബ്യയുടെ തെക്കൻ മുനമ്പ് വരെയെത്തുകയും ചെയ്യുന്നു. ലെബനോൻ, പടിഞ്ഞാറൻ സിറിയ മലനിരകൾ എന്നിവ ഈ മലനിരകളുടെ തുടർച്ചയാണെന്ന് ചിലർ വാദിക്കുന്നു. സൗദി അറേബ്യയുടെ ബാക്കി പ്രദേശങ്ങളേക്കാൾ (അസീർ ഒഴികെ) ഇത് ചെറുതായി ഉയർന്ന പ്രദേശമാണ്. ഈ നിരകളിൽ സങ്കീർ‌ണ്ണമായ ഭൂപ്രകൃതിയും കാണാൻ സാധിക്കുന്നു. ശരാശരി ഉയരം ഏകദേശം 1200 മുതൽ 2000 മീറ്റർ വരെയാണെങ്കിലും സമുദ്രനിരപ്പിൽ നിന്ന് 2400 മീറ്റർവരെ ഉയരത്തിൽ സ്ഥിതി ചെയ്യുന്ന കൊടുമുടികളുമുണ്ട്.

മദീനക്ക് ശേഷം, മലനിരകൾ തായിഫിൽ വീണ്ടും പ്രത്യക്ഷപ്പെടുന്നതുവരെ ശിഥിലമായി കാണപ്പെടുന്നു. ദൂരെ തെക്കു ദിക്കിൽ, തായിഫിനു താഴ്ഭാഗത്ത് സൌദി അറേബ്യയിലെ അസീർ പ്രവിശ്യ നിലകൊള്ളുന്നു. ഇവിടെ പരുക്കൻ മലനിര 3,000 മീറ്റർവരെ ഉയരത്തിലെത്തുന്നു. ഇവിടെയുള്ള ജബൽ സൌദ സമുദ്രനിരപ്പിൽ നിന്ന് 2,982 മീറ്റർ വരെ ഉയരത്തിലാണെന്ന് അവകാശപ്പെടുന്നു. സരാവത് മലനിരകളിലെ ഈ ഭാഗം പോലും ടിഹാമ തീരദേശ സമതലത്തിൽ നിന്ന് ഉത്തുംഗത്തിലേയ്ക്കു് പോകുന്ന കിഴുക്കാംതൂക്കായ വലിയ മലഞ്ചരുവുകൾപോലെയാണ്. തായിഫിന്റെ തെക്കു വശമായ ഹിജാസ് ("തടസ്സം" എന്നർഥം) ഏതാണ്ട് പൂർണ്ണമായും 2,000 മുതൽ 2,600 മീറ്റർ വരെ സമുദ്രനിരപ്പിന് മുകളിൽ ഉയരമുള്ളതാണെന്നത് തെളിവുകളിലൂടെ വെളിവാക്കപ്പെടുന്ന വസ്തുതയാണ്.

യെമൻ അതിർത്തിക്കു സമീപത്തെത്തുമ്പോൾ, സാരാവത്ത് മലനിരകൾ വ്യക്തിഗത കൊടുമുടികളായി വ്യാപിക്കാൻ തുടങ്ങുന്നു. ഹിജാസ് ഒരു കിഴുക്കാംതൂക്കായ മലഞ്ചെരിവിന്റെ രൂപത്തിൽനിന്ന് നിന്ന് യെമൻ പീഠഭൂമിയുടെ ഉയരത്തിലേയ്ക്ക് ക്രമേണ മാറുന്നു. 3,000 മീറ്ററിലധികം (9,800 അടി) പർവതനിരകളെല്ലാംതന്നെ യമനിലാണ് സ്ഥിതിചെയ്യുന്നത്. ഇവയിലെ ഏറ്റവും ഉയരമുള്ളത് ജബൽ അൻ നബി ഷുഐബ് ആണ്. അറേബ്യൻ ഉപദ്വീപിലെ ഏറ്റവും ഉയരമുള്ള കൊടുമുടിയാണിത്. 3,666 മീറ്റർ (12,027 അടി) ഉയരമുള്ള ഈ കൊടുമുടി തലസ്ഥാനമായ സനായ്ക്കു സമീപമാണ് നിലനിൽക്കുന്നത്.

യെമനിൽ സരാവത്ത് മലനിരകളെ പടിഞ്ഞാറ്, മദ്ധ്യ മലനിരകളായി തരംതിരിച്ചിരിക്കുന്നു. പടിഞ്ഞാറൻ മലനിരകളിൽ ഉപദ്വീപിലെ മറ്റെവിടെ കിട്ടുന്നതിലും കൂടുതൽ മഴ ലഭിക്കുന്നു. മദ്ധ്യ മലനിരകളിലാണ് ഏറ്റവും ഉയരമുള്ള പർവതങ്ങളുള്ളത്.

യമനി സരാവത്ത് മലനിരകളിലെ വളരെ നാടകീയമായ ഭാഗം ഹരാസ് പർവതനിരകളാണ്. ഇവിടെ ഏതാനും കൊടുമുടികൾ ഏകദേശം 3000 മീറ്റർ ഉയരം ഉള്ളതും, പർവതനിരകളിൽ നിന്നു മലഞ്ചെരിവുകളിലേയ്ക്കുള്ള കാഴ്ച്ച അതിശയകരവും സംഭ്രമജനകവുമാണ്. ചില മലകളുടെ അടിവാരം സമുദ്രനിരപ്പിൽ നിന്നും 500 മീറ്ററാണ് ഉയരമെങ്കിലും അവയുടെ കൊടുമുടികളുടെ ഉയരം 2,800-3,300 മീറ്റർ ആണ്.

ഭൂമിശാസ്ത്രപരമായി പറയുകയാണെങ്കിൽ, സരാവത്ത് മലനിരകൾ അറേബ്യൻ ഷീൽഡിന്റെ ഭാഗമാണ്. ഇവയിൽ പലതും അഗ്നിപർവത ശിലകളാണ്. മലനിരകളുടെ പടിഞ്ഞാറൻ ചരിവുകൾ ചെങ്കടൽ തീരത്തേയ്ക്ക് ത്സടുതിയിൽ അവസാനിക്കുകയും,  എന്നാൽ മലനിരകളുടെ കിഴക്ക് ഭാഗം നേരിയ ചരിവോടുകൂടിയതും കാർഷിക മേഖലയെ സംരക്ഷിക്കുന്ന വാദികളെ വിഭജിച്ചു കടന്നു പോകുന്നതുമാണ് (പ്രത്യേകിച്ച് സരാവാത്ത് മലനിരകളുടെ തെക്കൻ ഭാഗങ്ങൾ) ഇവിടെ മലനിരകൾ  മൺസൂണിനെ സ്വീകരിക്കുന്നു.

സരാവാത്തിനടുത്തുള്ള നഗരങ്ങളിൽ ഇസ്ലാമിന്റെ പവിത്ര നഗരമായ മക്കയാണ്. ഇത് സരാവാത്ത് മലനിരകളുടെ മധ്യത്തിൽ ഏകദേശം താഴ്വരയിലാണ് സ്ഥിതിചെയ്യുന്നത്. യെമന്റെ തലസ്ഥാനമായ സനയും സരാവത്തിന്റെ ഏറ്റവും ഉയർന്ന കൊടുമുടികൾക്കു സമീപത്തായാണ് സ്ഥിതിചെയ്യുന്നത്.



</doc>
<doc id="392267" url="https://ml.wikipedia.org/wiki?curid=392267" title="ഐപിടി ആന്റ് ജിപിടിസി">
ഐപിടി ആന്റ് ജിപിടിസി

ഷൊർണൂർ കുളപ്പുള്ളിയിൽ സ്ഥിതി ചെയ്യുന്ന ഗവൺമെന്റ് പോളി ടെക്നിക്ക് ആണ് ഐ.പി.ടി ആന്റ് ജി.പി.ടി.സി. (Institute Of Printing Technology and Government Poly technique Collage, Shoranur). 
1967 ൽ സ്ഥാപിച്ച കോളേജ് കേരള ടെക്നിക്കൽ എജ്യുക്കേഷൻ ഡിപാർട്ട്മെന്റിന്റെ കീഴിൽ പ്രവർത്തിക്കുന്നു. ഷൊർണൂർ റെയിൽവേ സ്റ്റേഷന് വടക്കുഭാഗത്തായി 33 ഏക്കർ കോമ്പൗണ്ടിലാണ് കോളേജ് സ്ഥിതി ചെയ്യുന്നത്. 
പ്രിന്റിംഗ് എന്ന കോഴ്സ് ആണ് ഇവിടത്തെ പ്രധാന കോഴ്സ്. കമ്പ്യൂട്ടർ എഞ്ചിനീയറിംഗ് ഇലക്ട്രോണിക്സ് എഞ്ചിനീയറിംഗ് തുടങ്ങിയ ഡിപ്ലോമകളും ഉണ്ട്.


</doc>
<doc id="392272" url="https://ml.wikipedia.org/wiki?curid=392272" title="നാരായൺഹിതി കൊട്ടാരം">
നാരായൺഹിതി കൊട്ടാരം

നേപ്പാൾ രാജകുടുംബത്തിന്റെ ഔദ്യോഗിക വസതിയായിരുന്നു നാരായൺഹിതി കൊട്ടാരം അഥവാ നാരായൺഹിതി ദർബാർ (നേപ്പാളി : नारायणहिटी दरवार). നേപ്പാളിന്റെ തലസ്ഥാനമായ കാഠ്മണ്ഡുവിലാണ് ഈ കൊട്ടാരം സ്ഥിതിചെയ്യുന്നത്. രാജഭരണകാലത്ത് രാജാവും കുടുംബവും താമസിച്ചിരുന്നതും ഭരണകാര്യങ്ങൾ നിർവ്വഹിച്ചിരുന്നതും ഈ കൊട്ടാരത്തിൽ വച്ചായിരുന്നു. 1963-ൽ മഹേന്ദ്ര രാജാവാണ് ഇപ്പോഴുള്ള കൊട്ടാരം പണികഴിപ്പിച്ചത്. രാജഭരണം അവസാനിച്ചതോടെ നേപ്പാൾ ഭരണകൂടം കൊട്ടാരം ഏറ്റെടുക്കുകയും ഒരു മ്യൂസിയമാക്കി മാറ്റുകയും ചെയ്തു. ഇവിടെയുള്ള രാജകീയ വസ്തുക്കളും കെട്ടിടസമുച്ചയങ്ങളും ഉദ്യാനങ്ങളും കാണുവാൻ ധാരാളം വിനോദസഞ്ചാരികൾ എത്തുന്നു.

'നാരായൺ' എന്ന വാക്ക് ഹിന്ദു ദൈവമായ മഹാവിഷ്ണുവിന്റെ മറ്റൊരു പേരാണ്. കൊട്ടാരത്തിനു സമീപം ഒരു വിഷ്ണു ക്ഷേത്രവുമുണ്ട്. ജലം പുറത്തേക്കു പോകുന്നതിനുള്ള ഓവുചാലിനെയാണ് നേപ്പാളി ഭാഷയിൽ 'ഹിതി' എന്നുപറയുന്നത്. കൊട്ടാരത്തിന്റെ കിഴക്ക് വശത്തായി ഒരു ഓവുചാലുണ്ട്. നേപ്പാളിന്റെ ഇതിഹാസ കഥകളിൽ ഓവുചാലുകൾക്ക് വലിയ പ്രാധാന്യമുണ്ട്.

നാരായൺ ഹിതി കൊട്ടാരം നിലനിൽക്കുന്ന സ്ഥലത്ത് മുമ്പ് മറ്റൊരു കൊട്ടാരമുണ്ടായിരുന്നു. നേപ്പാളിന്റെ ആറാമത്തെ പ്രധാനമന്ത്രിയായിരുന്ന ഫത്തേ ജുങ് ഷാ (Fateh Jung Sha)യും കുടുംബവുമാണ് പഴയ കൊട്ടാരത്തിൽ താമസിച്ചിരുന്നത്. ഷാ ഭരണകാലത്തു തന്നെ കൊട്ടാരം നിലനിൽക്കുന്ന സ്ഥലത്ത് ബസന്യാത് കുടുംബം താമസിച്ചിരുന്നു. കുടുംബത്തിലെ അവസാന കണ്ണിയായിരുന്ന ദോകാൽ സിങ് ബസന്യാതിന്റെ കൈയിൽ നിന്നാണ് ഈ സ്ഥലം ഫത്തേ ജുംഗ് ഷായ്ക്ക് ലഭിച്ചത്. 1846 സെപ്റ്റംബർ 19-ന് നടന്ന കൂട്ടക്കൊലയിൽ ഫത്തേ ജുംഗ് ഷായും അദ്ദേഹത്തിന്റെ പിതാവ് ചൗധരീയ പ്രാൺ ഷായും കൊല്ലപ്പെട്ടു. സഹോദരന്മാരെ നാടുകടത്തുകയോ കൊല്ലുകയോ ചെയ്തു. അതിനുശേഷം രണോഡിപ് സിങ് കുൻവാർ (Ranodip Singh Kunwar) കൊട്ടാരം പിടിച്ചെടുത്തു. അദ്ദേഹം കൊട്ടാരത്തിന്റെ പല ഭാഗങ്ങളും പുനർനിർമ്മിച്ച് മോഡി കൂട്ടി. 1885-ൽ രണോഡിപ് സിങ്ങിന്റെ അനന്തരവൻമാരായ സുംഷെർ സഹോദരന്മാർ (ഖഡ്ഗ സുംഷെർ, ചന്ദ്ര സുംഷെർ, ഡുംബർ സുംഷെർ) അദ്ദേഹത്തെ വധിച്ച് കൊട്ടാരം സ്വന്തമാക്കി. അങ്ങനെ നിരവധി രാജാക്കന്മാർ കൊട്ടാരത്തിന്റെ അവകാശികളായിക്കൊണ്ടിരുന്നു.

1885 നവംബർ 22-ന് അധികാരമേറ്റ ബീർ ഷംഷെർ ജുംഗ് ബഹാദൂർ റാണ ഇവിടെ മറ്റൊരു കൊട്ടാരം നിർമ്മിച്ചു. അദ്ദേഹമാണ് രാജകുടുംബത്തിന്റെ ഔദ്യോഗിക വസതി ഹനുമാൻ ധോക്ക ദർബാറിൽ നിന്നും ഈ കൊട്ടാരത്തിലേക്കു മാറ്റിയത്.

1934-ൽ നേപ്പാളിലും ബീഹാറിലും ഉണ്ടായ ഭൂകമ്പത്തിൽ കൊട്ടാരത്തിന്റെ പല ഭാഗങ്ങൾക്കും കേടുപാടുകൾ സംഭവിച്ചു. ത്രിഭുവൻ രാജകുമാരന്റെ രണ്ടു പുത്രിമാരും ഈ അപകടത്തിൽ കൊല്ലപ്പെട്ടു. വാസ്തുശിൽപിയായ സൂര്യ ജങ് ഥാപ്പ കൊട്ടാരത്തിന്റെ കേടുപാടുകൾ പരിഹരിച്ച് ഒരു നടപ്പന്തലും പടിക്കെട്ടും നിർമ്മിച്ചു.

1963-ൽ മഹേന്ദ്ര രാജാവ് പഴയ കൊട്ടാരം പൊളിച്ചുകളഞ്ഞ് പുതിയതു നിർമ്മിക്കുവാൻ ഉത്തരവിട്ടു. കാലിഫോർണിയൻ വാസ്തുശിൽപി ബഞ്ചമിൻ പോക്ക് (Benjamin Polk) നേപ്പാളി ശൈലിയിൽ രൂപകൽപ്പന ചെയ്ത കൊട്ടാരത്തിന്റെ നിർമ്മാണം 1969-ൽ പൂർത്തിയായി. 1970 ഫെബ്രുവരി 27-ന് ബീരേന്ദ്ര രാജകുമാരന്റെ വിവാഹവേളയിലാണ് കൊട്ടാരത്തിന്റെ പ്രവേശന ചടങ്ങു നടന്നത്.

52 മുറികളുള്ള നാരായൺഹിതി കൊട്ടാരം 3794 ചതുരശ്രമീറ്റർ വിസ്തൃതിയിൽ വ്യാപിച്ചുകിടക്കുന്നു. കൊട്ടാരത്തിലെ മുറികളെ 'സദൻ' എന്നാണ് പറയുന്നത്. നേപ്പാളിലെ ജില്ലകളുടെ പേരാണ് മുറികൾക്കു നൽകിയിരിക്കുന്നത്. കൊട്ടാരത്തിന്റെ പ്രധാന ഹാളിന് കസ്കി ജില്ലയുടെ പേരു കൊടുത്തിരിക്കുന്നു. ഇവിടെ രണ്ടു കടുവകളുടെ സമീപം മഹേന്ദ്ര രാജാവും ബീരേന്ദ്ര രാജാവും നിൽക്കുന്ന വിധമുള്ള വലിയ വലിയ പ്രതിമയുണ്ട്. കസ്കി സദന്റെ മുന്നിലുള്ള ഗൗരിശങ്കർ കവാടത്തിൽ വച്ചാണ് മുമ്പ് പ്രധാനമന്ത്രിമാരുടെ സത്യപ്രതിജ്ഞാ ചടങ്ങു നടന്നിരുന്നത്. സഭാകാര്യങ്ങൾ ചർച്ച ചെയ്തിരുന്ന ധനുഷ ബൈഠക് ഹാളിലാണ് രാജാവ് ജനങ്ങൾക്കു ദർശനം നൽകിയിരുന്നത്. കൊട്ടാരത്തിനുള്ളിൽ നേപ്പാൾ ഭരണാധികാരികളുടെയും ഹിന്ദു ദൈവങ്ങളുടെയും ചിത്രങ്ങൾ സ്ഥാപിച്ചിട്ടുണ്ട്. രത്നക്കല്ലുകൾ കൊണ്ട് അലങ്കരിച്ച സിംഹാസനമാണ് ഇവിടുത്തെ പ്രധാന ആകർഷണം.

1972-ൽ മഹേന്ദ്ര രാജാവ് നാരായൺ ഹിതി കൊട്ടാരം 7 കോടി നേപ്പാളി രൂപയ്ക്ക് സർക്കാരിനു വിട്ടുകൊടുത്തു. 2001-ൽ ഈ കൊട്ടാരത്തിൽ വച്ചാണ് നേപ്പാൾ രാജകുടുംബത്തെ കൂട്ടക്കൊല ചെയ്തത്. ഈ കൂട്ടക്കൊലയിൽ ബീരേന്ദ്ര രാജാവും കുടുംബവും കൊല്ലപ്പെട്ടു. 2006-ൽ രാജഭരണം അവസാനിക്കുകയും നേപ്പാൾ ഒരു റിപ്പബ്ലിക് രാജ്യമായി മാറുകയും ചെയ്തു. അവസാനത്തെ ഭരണാധികാരിയായിരുന്ന ഗ്യാനേന്ദ്ര രാജാവിനെ പുറത്താക്കി കൊട്ടാരം സർക്കാർ ഏറ്റെടുത്തു.<ref>


</doc>
<doc id="392283" url="https://ml.wikipedia.org/wiki?curid=392283" title="ഫലെനോപ്സിസ് ഡെലിഷ്യോസ">
ഫലെനോപ്സിസ് ഡെലിഷ്യോസ

ഇന്ത്യൻ ഉപഭൂഖണ്ഡത്തിലും മലീഷ്യയിലും നിത്യഹരിത വനങ്ങളിലും അർദ്ധ നിത്യഹരിത വനങ്ങലിലും കണ്ടുവരുന്ന ഓർക്കിഡേസീ കുടുംബത്തിലെ ഒരു ഓർക്കിഡ് സ്പീഷീസാണ് ഫാലയെനോപ്സിസ് ഡെലിഷ്യോസ("Phalaenopsis deliciosa"). നീലിയാർ കോട്ടത്ത് ഈ ഓർക്കിഡ് കണ്ടുവരുന്നു.

തണ്ടിനോടടുത്ത് വീതി കുറഞ്ഞും അഗ്രഭാഗത്തേക്ക് വീതി കൂടിയും അരികുകൾ തരംഗാകൃതിയിൽ ഉള്ള മിനുസമുള്ള 15×3 സെ.മീ വലുപ്പമുള്ള ഇലകളാണ് ഇതിനുള്ളത്. ദലങ്ങളും വിദളങ്ങളും മങ്ങിയ പിങ്ക് നിറത്തിലുള്ളവയാണ്. ചുണ്ടുകളിൽ വെളുപ്പിൽ കടുംപിങ്ക് വരകളുണ്ട്. 

 <br>


</doc>
<doc id="392284" url="https://ml.wikipedia.org/wiki?curid=392284" title="പെറ്റലിങ് ജയ">
പെറ്റലിങ് ജയ

പെറ്റലിങ് ജയ (പൊതുവായി "പിജെ" എന്ന് വിളിക്കപ്പെടുന്നു) ഒരു പ്രധാന മലേഷ്യൻ നഗരമാണ്. ഇത് ആദ്യകാലത്ത് കോലാലമ്പൂരിന്റെ സാറ്റലൈറ്റ് ടൗൺഷിപ്പായി വികസിപ്പിച്ചെടുത്തതാണ്. ഏകദേശം 97.2 ചതുരശ്ര കിലോമീറ്റർ (37.5 ച.മൈൽ) പ്രദേശത്ത് സെലങ്കറിലെ പെറ്റലിംഗ് ജില്ലയിലാണ് ഇത് സ്ഥിതി ചെയ്യുന്നത്. 2006 ജൂൺ 20-ന് പെറ്റലിങ് ജയയ്ക്ക് നഗര പദവി ലഭിച്ചു. മലേഷ്യൻ തലസ്ഥാനമായ കോലാലംപൂർ കിഴക്കു ഭാഗത്തും, വടക്ക് ഭാഗത്ത് സുൻഗായി ബുലോഹ്, പടിഞ്ഞാറ് സെലങ്കറിന്റെ തലസ്ഥാനമായ  ഷാ ആലം, തെക്ക് സുബാങ് ജയ എന്നിവയാൽ ചുറ്റപ്പെട്ട് പെറ്റലിംഗ് ജയ സ്ഥിതി ചെയ്യുന്നു.

1950-കളിൽ ബ്രിട്ടീഷ് മലയാ കാലഘട്ടത്തിൽ, തലസ്ഥാനമായ കോലാലമ്പൂരിലെ ജനസംഖ്യാ വർദ്ധനവിനു പരിഹാരം കാണുവാനായി ഓൾഡ് ക്ലാങ് റോഡിനു ചുറ്റുപാടുമുള്ള 1,200 ഏക്കർ (486 ഹെക്ടർ) റബ്ബർ എസ്റ്റേറ്റിലാണ് (എഫിങ്ഹാം എസ്റ്റേറ്റ്) ഈ നഗരം വികസിപ്പിച്ചെടുത്തത്. 1952 മുതൽ, ജനസംഖ്യാ വർദ്ധനവിലും ഭൂമിശാസ്ത്രപരമായ പ്രാധാന്യത്തിലും ഈ നഗരത്തിനു നാടകീയമായ വളർച്ചയാണുണ്ടായത്. 1952 ൽ "ഓൾഡ് ടൗൺ" എന്നറിയപ്പെടുന്ന പ്രദേശം കേന്ദ്രീകരിച്ചുള്ള 800 വീടുകളുടെ നിർമ്മാണം മുതലാണ് പെറ്റൽജായുടെ വികസനം ആരംഭിച്ചത്.

ജനങ്ങൾ കമ്യൂണിസ്റ്റുകളെ സഹായിക്കുന്നതിന് തടയുകയെന്ന ലക്ഷ്യം മുൻനിറുത്തി ഒരു സാറ്റലൈറ്റ് നഗരമായിട്ടാണ് പെറ്റലിങ് ജയയെ ലെഫ്റ്റനന്റ് ജനറൽ സർ ജെറാൾഡ് ടെംപ്ലർ (മലയയിലെ അന്നത്തെ ബ്രിട്ടീഷ് ഹൈക്കമ്മീഷണറും പെറ്റലിംഗ് ഡിസ്ട്രിക് കൗൺസിൽ ചെയർമാനുമായിരുന്നു) വിഭാവനം ചെയ്തത്. മുൻകാല ഭവന മേഖലകൾ ചുറ്റുമുള്ള പ്രദേശങ്ങളിൽ നിന്നും കമ്പി വേലികളാൽ വേർതിരിക്കപ്പെട്ടിരുന്നു. 

പെറ്റലിങ് ജയയിൽ നിർമ്മിച്ച ആദ്യത്തെ രണ്ട് പ്രധാന റോഡുകൾ "Jalan 1" അല്ലെങ്കിൽ റോഡ് 1, "Jalan 2" അല്ലെങ്കിൽ Road 2 എന്ന് അറിയപ്പെട്ടിരുന്നു. റോഡ് 1 പിൽക്കാലത്ത് ജലാൻ ടെംപ്ലർ എന്ന് നാമകരണം ചെയ്യപ്പെടുകയും റോഡ് 2 സെലങ്കറിലെ മുൻ മുഖ്യമന്ത്രിയായിരുന്ന ഒത്ത്മാൻ മുഹമ്മദിന്റെ ഓർമ്മക്കായി ജലാൻ ഒത്ത്മാൻ എന്നും നാമകരണം ചെയ്യപ്പെട്ടു. 1953 ൻറെ അവസാനംവരെ നഗരം ക്വാലാലമ്പൂർ ജില്ലാ ഉദ്യോഗസ്ഥനാണു ഭരിച്ചിരുന്നത്. എൻ. എ. ജെ. കെന്നഡിയുടെ നേതൃത്വത്തിലുള്ള പെറ്റലിങ് ജയ ടൗൺ അതോറിറ്റി, 1954 മുതൽ ഈ നഗരത്തിന്റെ ഭരണനിർവ്വഹണം ആരംഭിച്ചു.

1959 ഓഗസ്റ്റ് 24-നു എൻസിക് അബ്ദുൾ അസീസ് ബിൻ ഹാജി മുഹമ്മദ് അലി, പെറ്റലിങ് ജയ അതോറിറ്റിയുടെ നേതൃത്വത്തിലെത്തിയ ആദ്യ മലയൻ വംശജനായി. ഭരണപരമായും ചരിത്രപരമായും ഇത് കോലാലംപൂരിന്റെ ഭാഗമായി കണക്കാക്കപ്പെട്ടിരുന്നു. എങ്കിലും 1974 ഫെബ്രുവരി 1-ന് കോലാലമ്പൂർ ഒരു ഫെഡറൽ ടെറിറ്ററിയായി മാറിയപ്പോൾ, പെറ്റലിങ് ജയ കോലാലമ്പൂരിന്റെ ഭാഗമെന്ന നിലയും സ്വാധീനവും അവസാനിപ്പിച്ചു. പിന്നീട് അത് സെലങ്കർ സംസ്ഥാനത്തിനുള്ളിലെ തന്നെ ഒരു സ്വതന്ത്ര ടൗൺഷിപ്പായി മാറി.

പി.ജെ. സൗത്ത് (പി.ജെ.എസ്. എന്നും അറിയപ്പെടുന്നു), സെക്ഷൻ 8 മുതൽ പി.ജെ ഓൾഡ് ടൗൺ വരെയുള്ള പ്രദേശത്തെ കുടിയേറ്റ കേന്ദ്രങ്ങളാണ് 1953 കളിൽ ആദ്യ ഘട്ടത്തിൽ സ്ഥാപിതമായത്. വികസനം പുരോഗമിക്കവേ ഫെഡറൽ ഹൈവേയുടെ മറുഭാഗത്ത് പി.ജെ. നോർത്ത് വികസിപ്പിക്കപ്പെട്ടു. പെറ്റലിഹ് ജയയിലെ ആദ്യത്തെ ഷോപ്പിംഗ് കോംപ്ലക്സ് ജയ ഷോപ്പിംഗ് സെന്റർ ആയിരുന്നു (ജയ സൂപ്പർ മാർക്കറ്റ് എന്നു കൂടുതലായി അറിയപ്പെടുന്നു). 1974 ൽ സെക്ഷൻ 14 ൽ ആണ് ഇതു നിർമ്മിക്കപ്പെട്ടത്. 1977 ജനുവരി 1-ന് പെറ്റലിങ് ജയ ടൗൺ അതോറിറ്റിയെ പെറ്റലിങ് ജയ മുനിസിപ്പൽ കൗൺസിൽ അഥവാ മജ്ലിസ് പെർബന്ദരൻ പെറ്റലിഹ് ജയ (MPPJ) ആയി ഉയർത്തിയിരുന്നു. ഗ്രാമീണ-നഗരപ്രാന്തത്തിലുള്ള വൻ കുടിയേറ്റങ്ങൾ കാരണമായി പെറ്റലിങ് ജയ അതിവേഗം പുരോഗമിച്ചു.

ഗ്രാമീണ പ്രദേശങ്ങളിൽ നിന്നുള്ള കൂടുതൽ ആളുകൾ കുടിയേറ്റം നടത്തിയതോടെ സുൻഗായി വേയും സുബാംഗ് ജയ, സെക്സ്യെൻ 52 എന്നിവയുൾപ്പടെയുള്ള സുബാങ് ജില്ലയും മുനിസിപ്പാലിറ്റിയുടെ അധികാരപരിധിയിൽ വരുന്ന പ്രദേശങ്ങളായി വികസിച്ചു. 

1997 ന്റെ തുടക്കത്തിലെ ഒരു അതിർത്തി പുനർനിർണ്ണയത്തിൽ സുബാംഗ്ജയ, യു.എസ്.ജെ., പുട്ര ഹൈറ്റ്സ്, ബന്ദർ സൺവേ എന്നിവയുൾപ്പെടെയുള്ള പെറ്റലിങ് ജയയുടെ ഭാഗങ്ങൾ  പുതുതായി രൂപംകൊണ്ട സുവാങ്ജയ മുനിസിപ്പൽ കൌൺസിലിൽ അഥവാ MPSJ യുടെ അധികാരപരിധിയിലായി. കോലാലംപൂരിനും പട്ടണ പ്രാന്തപ്രദേശങ്ങൾക്കുമിടയിൽ നിലനിൽ‌ക്കുന്നതിനാൽ, ക്ലാങ് താഴ്വരയുടെ ഒരു പ്രധാന സിരാ കേന്ദ്രംകൂടിയാണ് പെറ്റലിംഗ് ജയ. 

മലേഷ്യയുടെ തലസ്ഥാന നഗരിയുടെ സമീപം സ്ഥിതിചെയ്യുന്നതിനാൽ പെറ്റലിങ് ജയ ജബറ്റൻ പെന്റാഫ്റ്ററാൻ നെഗാര (നാഷണൽ രജിസ്ട്രേഷൻ ഡിപ്പാർട്ട്മെന്റ്, 1958-2004),  ജബറ്റാൻ ആക്രിബ് നെഗാര മലേഷ്യ (മലേഷ്യൻ നാഷണൽ ആർക്കൈവ് ഡിപ്പാർട്ട്മെന്റ്, 1961-1982),  ജബറ്റാൻ കിമിയ മലേഷ്യ (മലേഷ്യൻ കെമിസ്ട്രി ഡിപ്പാർട്ട്മെന്റ്, 1937) എന്നിങ്ങനെ അനേകം ഫെഡറൽ സർക്കാർ വകുപ്പുകളുടെ ആസ്ഥാനമായിരുന്നു, ഇപ്പോഴും മറ്റു ചിലതിന്റെ ആസ്ഥാനവുമാണ്.

മലേഷ്യയിലെ ഏറ്റവും ഈർപ്പമേറിയ നഗരങ്ങളിൽ ഒന്നാണ് പെറ്റലിങ് ജയ. ശരാശരി 30 ഡിഗ്രി സെൽഷ്യസാണ് ഇവിടെ അനുഭവപ്പെടാറുള്ള ചൂട്. വർഷം തോറും ശക്തമായ മഴ ലഭിക്കുന്ന പ്രദേശമായ ഇവിടെ വർഷത്തിൽ ശരാശരി മഴ ലഭിക്കുന്നു. നഗരത്തിന് പ്രത്യേകിച്ചൊരു വരണ്ട കാലാവസ്ഥ ഇല്ലതന്നെ, എന്നാൽ ജൂൺ, ജൂലൈ മാസങ്ങളാണ് വരണ്ട മാസങ്ങൾ. ഓരോ മാസവും ശരാശരി 200 മില്ലീമീറ്ററിലും (7.9 ഇഞ്ച്) അധികം മഴ ഈ പ്രദേശത്തു ലഭിക്കുന്നു. അശനിപാതവും കൊടുങ്കാറ്റോടുകൂടിയ പേമാരയും ഈ പ്രദേശത്തു സർവ്വസാധാരണമാണ്, ലോകത്തിലെ ഏറ്റവും വലിയ മിന്നൽ ഏൽക്കുന്ന പ്രദേശങ്ങളിലൊന്നാണിത്. എന്നാൽ ആഗോള താപനം കാരണമായി പെറ്റലിങ് ജയയിൽ ഇടയ്ക്കിടെ കടുത്ത വരൾച്ചയും അനുഭവപ്പെടുന്നതിനാൽ സമീപപ്രദേശങ്ങളോടൊപ്പം വെള്ളത്തിനു റേഷനിംഗ് ഏർപ്പെടുത്താറുണ്ട്.


</doc>
<doc id="392285" url="https://ml.wikipedia.org/wiki?curid=392285" title="മലീഷ്യ">
മലീഷ്യ

ഭൂമദ്ധ്യരേഖയുമായും ഇന്തോമലയ എക്കോസോണിന്റെയും ആസ്ത്രലേഷ്യ എക്കോസോണിന്റെയും അതിർത്തികളുമായും കൂടിപ്പിണഞ്ഞു കിടക്കുന്ന ജൈവഭൂമിശാസ്ത്രപരമായ പ്രദേശമാണ് മലീഷ്യ. മലായ് ഉപദ്വീപ്, മലായ് ആർക്കിപ്പിലാഗോ എന്നിവ ഉൾപ്പെടുന്ന പ്രദേശമാണിത്.

</doc>
<doc id="392289" url="https://ml.wikipedia.org/wiki?curid=392289" title="ഷാ ആലം (നഗരം)">
ഷാ ആലം (നഗരം)

ഷാ ആലം മലേഷ്യയിലെ ഒരു നഗരവും സെലങ്കോർ സംസ്ഥാനത്തിൻറെ തലസ്ഥാന നഗരിയുമാണ്. ഈ നഗരം പെറ്റൽ ജില്ലയിലും ഒരു ചെറിയ ഭാഗം സമീപ ജില്ലയായ ക്ലാങ്ങിലുമായി സ്ഥിതിചെയ്യുന്നു. 1978 ൽ കോലാലമ്പൂരിനു പകരമായി ഷാ ആലം സെലങ്കോർ ജില്ലയുടെ തലസ്ഥാനനഗരിയായിത്തീർന്നു. 1974 ൽ കോലാലമ്പൂർ ഒരു ഫെഡറൽ ടെറിറ്ററിയായി സംയോജിപ്പിക്കപ്പെട്ടപ്പോഴാണ് ഈ മാറ്റം സംഭവിച്ചത്.1957 ൽ ബ്രിട്ടനിൽ നിന്നും സ്വാതന്ത്ര്യം നേടിയതിനു ശേഷമുള്ള മലേഷ്യയിലെ ആദ്യത്തെ ആസൂത്രിത നഗരമായിരുന്നു ഷാ ആലം. 

1957 ൽ മലേഷ്യ ബ്രിട്ടനിൽനിന്നു സ്വാതന്ത്ര്യം പ്രാപിച്ചതിനുശേഷം, രാജ്യത്തെ രണ്ടാമത്തെ പ്രധാനമന്ത്രിയും "നവീകരണത്തിൻറെ പിതാവും" ആയിരുന്ന അല്ലാഹ്യാർഹം ടുൻ അബ്ദുൾ റസാഖ് ഹുസൈൻറെ നേതൃത്വത്തിൽ അതിവേഗം പുരോഗതിയിലേയ്ക്കു കുതിച്ചു. റബ്ബർ, എണ്ണക്കുരുക്കുരു തോട്ടങ്ങൾ എന്നിവയ്ക്ക് പ്രശസ്തമായിരുന്ന ഷാ ആലം, ഒരുകാലത്ത് സുങ്കായി റെൻഗ്ഗാം എന്ന പേരിലറിയപ്പെട്ടിരുന്നു. പിന്നീട് മലേഷ്യൻ സ്വാതന്ത്ര്യത്തിനു മുൻപായി ഇതേ സ്ഥലംതന്നെ ബദു ടിഗാ എന്ന പേരിലറിയപ്പെട്ടു. നൂറ്റാണ്ടുകളായി ഇവിടം റബ്ബർ, പാം ഓയിൽ വ്യാപാരത്തിന്റെ കേന്ദ്രമായിരുന്നു. 1963 ൽ സുങ്കായി റെൻഗ്ഗാം പ്ലാന്റേഷൻ, ഒരു ടൗൺഷിപ്പിന്റെ വികസനത്തിനായി സെലങ്കോർ സർക്കാർ നീക്കിവച്ചിരുന്നു. നിലവിലെ സൈറ്റ്, കോലാലമ്പൂരിനും പോർട്ട് ക്ളാങ്ങിനുമിടയിൽ സ്ഥിതിചെയ്യന്നതിൻറെ പ്രത്യേക കണക്കാക്കി, യുനൈറ്റഡ് നേഷൻസിലെ ഒരു ടൗൺ പ്ലാനിംഗ് അഡ്വൈസറായ വ്ളാഡോ ആന്റോളിക്ക് ഈ സ്ഥലം ടൌൺ സ്ഥാപിക്കാനായി ശുപാർശ ചെയ്തു.

അക്കാലത്തെ സെലങ്കോർ സംസ്ഥാനത്തിൻറെ സുൽത്താനായിരുന്ന സുൽത്താൻ സലാഹുദ്ദീൻ അബ്ദുൽ അസീസ് ഷാ തൻറെ പരേതനായ പിതാവ് സുൽത്താൻ ആലം ഷായുടെ സ്മരണയ്ക്കായിട്ടാണ് നിലവിലെ നഗരത്തിൻറെ പേരു തെരഞ്ഞെടുത്തത്. മറ്റു നിരവധി സ്മാരകങ്ങൾ, കെട്ടിടങ്ങൾ, തെരുവുകൾ എന്നിവയ്കു പോലും മുൻ സുൽത്താൻറെ പേരു നൽകിയിരിക്കുന്നു. 1974 ഫെബ്രുവരി ഒന്നിന് ഒരു ഫെഡറൽ ടെറിറ്ററിയായി മാറിയ കോലാലംപൂരിൻറെ സ്ഥാനത്ത് ഷാ ആലം നഗരം സെലങ്കോറിൻറെ പുതിയ ഭരണ തലസ്ഥാനമെന്ന നിലയിൽ തുറക്കപ്പെട്ടു. സുൽത്താന്റെ സമ്മതപ്രകാരം 1978 ഡിസംബർ 7-ന് ഷാം ആലം സെലങ്കോറിൻറെ പുതിയ തലസ്ഥാന നഗരിയായി പ്രഖ്യാപിച്ചു. ഒരു മുനിസിപ്പൽ കൌൺസിൽ ഭരണം നിർവ്വഹിച്ചിരുന്ന ഈ പുതിയ നഗരത്തിൻറെ വിസ്തൃതി 41.68 ചതുരശ്ര കിലോമീറ്ററായിരുന്നു. ഷാ ആലം നഗര പ്രദേശങ്ങൾ വ്യാപിപ്പിക്കുന്നതിനുള്ള നിരവധി പ്രക്രിയകൾ നടന്നിരുന്നു. അവസാനമായി 1997 ജനുവരി ഒന്നിനാണ് ഇതുനടന്നത്. ഗസറ്റ് പ്ലാൻ 1190 അനുസരിച്ച് ഷാ ആലം നഗരം 293 km പ്രദേശത്തേയ്ക്കുകൂടി വ്യാപിപ്പിച്ചിരുന്നു.

2000 ഒക്ടോബർ 10 ന് ഷാ ആലത്തിനു നഗരപദവി ലഭിക്കുകയും ദത്തോ ഹാജി അബൂ സുജാക് ഹാജി മഹ്മൂദ് ആദ്യ നഗര മേധാവിയായി നിയമിതനാകുകയും ചെയ്തു. അദ്ദേഹം സമീപകാലത്ത് സെലങ്കീറിലെ "ഡപ്യൂട്ടി മെൻറെറി ബെസാർ" അഥവാ മുഖ്യമന്ത്രിയായി സേവനമനുഷ്ടിച്ചിരുന്നു.

അബു സുജാക്, എല്ലാ മേഖലകളിലും മലായ് വംശത്തിലെ നേട്ടങ്ങൾ പ്രകടമാക്കുന്ന ഒരു "ബന്ദാരയ മെലായു"വും ("മലയ സിറ്റി") അതോടൊപ്പം സവിശേഷമായ ഒരു ആധുനിക നഗരമായി ഷാ ആലം നഗരത്തെ പുനർ നിർമ്മിക്കുന്ന ഒരു പദ്ധതി പ്രഖ്യാപിച്ചു. ഈ സ്വത്വത്തിന് അനുസൃതമായി ഏതെങ്കിലും തരത്തിലുള്ള ദുർവൃത്തികൾ ഒഴിവാക്കുകയെന്ന ലക്ഷ്യത്തോടെ, വിനോദപരിപാടികളൊന്നുമില്ലാത്ത ലോകത്തിലെ ആദ്യത്തെ നഗരമായി ഷാ ആലം പ്രഖ്യാപിക്കപ്പെട്ടു.

ഷാ ആലം നഗരം സ്ഥിതി ചെയ്യുന്നത് പെറ്റലിങ് ജില്ലയ്ക്കുള്ളിലും ഒരു ചെറിയ ഭാഗം സെലങ്കോർ സംസ്ഥാനത്തെ ക്ലാംഗ് ജില്ലയിലുമായിട്ടാണ്. അടുത്ത കാലത്തെ വിപുലീകരണത്തിനുശേഷം ഇതിൻറെ അതിരുകൾ സുബാങ് ജയ, പെറ്റലിങ് ജയ എന്നിവ കിഴക്കും ക്ലാങ് ജില്ല പടിഞ്ഞാറായും, കുവാല സെലങ്കോർ, ഗോമ്പാക്ക് എന്നിവ വടക്കും കുവാല ലുങ്കാറ്റ് തെക്കുമായിട്ടാണ്.


</doc>
<doc id="392295" url="https://ml.wikipedia.org/wiki?curid=392295" title="വെസ്സന്തര ജാതക">
വെസ്സന്തര ജാതക

വെസ്സന്തര ജാതകThe Vessantara Jātaka (, "Wethandaya Zatdaw"; , "Maha Wetsandon Chadok"; , "Vesondor Cheadok") എന്നത് തെരവാദ ബുദ്ധമതത്തിലെ ഏറ്റവും അറിയപ്പെടുന്ന അപദാനങ്ങൾ അല്ലങ്കിൽ  വീരകഥകൾ ആണ്. വെസ്സന്തര ജാതകThe "Vessantara Jātaka" കഥകളിൽ ബുദ്ധന്റെ മുജ്ജന്മകഥകളിൽ ഒന്നത്രേ പറയുന്നത്. സുന്ദരിയായ വെസ്സന്തര (വസുന്ധര ആകാം) അദ്ദേഹത്തിനുണ്ടായിരുന്ന തന്റെ കുട്ടികൾ ഉൾപ്പെടെയുള്ള സ്വത്തെല്ലാം കൊണ്ടുപോയി. അങ്ങനെ അദ്ദേഹം തന്റെ ദാനധർമ്മം മുഴുവനാക്കി. ഈ പ്രവൃത്തിയെ മഹത്തായ ജനനചടങ്ങ് എന്നു പറയുന്നു. ഈ കഥയെ ഏഷ്യയുടെ മറ്റു സ്ഥലങ്ങളിൽ വ്യത്യസ്ത രൂപത്തിലും പേരിലുമാണ് കാണപ്പെടുന്നത്. ജിനപുത്ര അർഥസിദ്ധി സൂത്ര എന്നു ടിബറ്റിൽ അറിയപ്പെടുന്നു. രാജകുമാരനെ അർത്ഥസിദ്ധി എന്നാണു വിളിക്കുന്നത്. ചൈനീസിൽ ടൈസി സുദനുവോ എന്നു വിളിക്കുന്നു.  സുദൈന തൈഷി എന്നു ജപ്പാനീസിൽ വിളിക്കുന്നു. .

കംബോഡിയ, ശ്രീലങ്ക, മ്യാന്മാർ, ലാവോസ്, തായ്‌ലന്റ് എന്നിവിടങ്ങളിൽ വസുന്ധര രാജകുമാരിയുടെ കഥ വാർഷിക ആഘോഷമായി ആചരിച്ചുവരുന്നുണ്ട്. 

ഗൗതമബുദ്ധൻ ജ്ഞാനോദയശേഷം ആദ്യമായി തന്റെ പിതാവിന്റെ രാജ്യം സന്ദർശിച്ചപ്പോൾ  ആ രാജ്യത്തെ ദുരഹങ്കാരികളായ പ്രായമുള്ളവർ തങ്ങൾ ഗൗതഗമബുദ്ധനേക്കാൾ പ്രായമുള്ളവരായതിനാൽ അവർ അദ്ദേഹത്തെ ആദരിക്കാൻ ശ്രമിച്ചില്ല. ബുദ്ധൻ ഒരു ദിവ്യാത്ഭുതം കണക്ക് തന്റെ ബന്ധുക്കളുടെ മുമ്പിൽ വായുവിൽ പ്രത്യക്ഷപ്പെട്ടു. അദ്ദേഹത്തിന്റെ പിതാവ് ആണ് ആദ്യം അദ്ദേഹത്തെ വന്ദിച്ചത്. തന്റെ സ്വന്തം മകനെ ഇതു മൂന്നാം തവണയാണു ഇതുപോലെ ആദരിക്കുന്നത് എന്ന് പിതാവ് പറഞ്ഞു. പിന്നീട്, ആ രാജവംശത്തിലെ അംഗങ്ങൾ ഗൗതമബുദ്ധന്റെ മുമ്പിൽ താണുവണങ്ങി അദ്ദേഹത്തിന്റെ മതം സ്വീകരിച്ചു. പെട്ടന്ന്, മഴമേഘങ്ങൾ ഉരുണ്ടുകൂടുകയും ചുവന്ന മഴ പൊഴിയുകയും ചെയ്തു. ഈ ദിവ്യാത്ഭുതം അവരെ "എന്താണിങ്ങനെ മഴ?" എന്നു ചോദിക്കാനിടയാക്കി. അവൻ പിന്നെ ഇതിനുള്ള വിശദീകരണം നൽകി. ഇതുപോലുള്ള മഴ മുമ്പ് ഒരിക്കലും ഉണ്ടായി എന്നദ്ദേഹം പറഞ്ഞു. ഇന്നത്തെ തന്റെ ജീവിതത്തിനു മുമ്പുള്ള മുജ്ജന്മത്തിൽ ഇതുപോലെ മഴപെയ്തു എന്നദ്ദേഹം പറഞ്ഞു. പിന്നെ അദ്ദേഹം തന്റെ മുജ്ജന്മത്തിൽ രാജാവായ വെസ്സന്തരയായ കഥ അവരോടു പറഞ്ഞു. 

സിവിരത്തയിലെ രാജാവായ സഞ്ചയ യുടെ മകനായി ബോധിസത്വൻ എന്ന പേരായി ജാതുത്തര എന്ന തലസ്ഥാനനഗരിയിൽ ജനിച്ചു.

അദ്ദേഹത്തിന്റെ മാതാവ് പാരമ്പര്യപ്രകാരം, ബുദ്ധമതത്തിനു വലിയ സഹായം ച്യ്ത ഒരു രാജകുമാരി ആയിരുന്നുവത്രെ. അവർ ബുദ്ധനായിത്തീരുന്ന അടുത്ത ബോധിസത്ത്വന്റെ അമ്മയാകാൻ ആഗ്രഹിച്ചു. അവർ തന്റെ മരണശേഷം സ്വർഗ്ഗരാജ്യത്തെത്തുകയും അവിടത്തെ രാജാവായ ഇന്ദ്രന്റെ ഒരു പട്ടമഹിഷിയായിത്തീരുകയുമുണ്ടായി. അവർ അവിടെ തന്റെ മനുഷ്യനായുള്ള പുനർജന്മദിനം വരെ സ്വർഗ്ഗത്തിൽ സന്തോഷത്തോടെ കഴിഞ്ഞു. ഇന്ദ്രൻ അവർക്ക് പത്തു വരങ്ങൾ നൽകി. അതിലൊന്ന്, അടുത്ത ജന്മത്തിൽ ജ്ഞാനോദയം നേടുന്ന ബുദ്ധനാകുന്ന ബോധിസത്വന്റെ മാതാവായി ജനിക്കാനുള്ള വരമായിരുന്നു നൽകിയത്. അവൾ ഒരു രാജാവിന്റെ മകളായി കൊട്ടാരത്തിൽ ജനിക്കുകയും പിന്നീട്, സഞ്ജയ രാജാവിനെ വിവാഹം കഴിക്കുകയും ചെയ്തു. 

അവളുടെ ഗർഭാവസ്ഥയുടെ അവസാനദിനം, രാജ്ഞി തലസ്ഥാനനഗരി സന്ദർശിക്കാൻ ആഗ്രഹം പ്രകടിപ്പിച്ചു. അവളുടെ ഭർത്താവ് ആ ആഗ്രഹം അനുവദിച്ചുകൊടുത്തു. അവൾ അനേകം ജില്ലകൾ സന്ദർശിച്ചു. ജനങ്ങൾ രാജ്ഞിയെക്കണ്ട് ആഹ്ലാദിച്ചു. കച്ചവടക്കാരുടെ ഭാഗത്ത് വച്ച് ആ പട്ടണത്തിന്റെ ഹൃദയഭാഗത്തെ ബസാറിൽ അവൾ പെട്ടെന്ന് ഒരു കുട്ടിക്കു ജന്മം നൽകി. അതിനാൽ, ജനിച്ച കുഞ്ഞിനു വെസ്സന്തര എന്നു പേരിട്ടു. ഇതിനർത്ഥം, കച്ചവടക്കാരുടെ സ്ഥലത്തു ജനിച്ചയാൾ എന്നാണ്. ആ കുഞ്ഞു ജനിച്ചയുടനേ കണ്ണുതുറന്ന് പാവങ്ങളായ പ്രജകൾക്ക് പണം നൽകാൻ ആവശ്യപ്പെട്ടത്രേ. ആ ദിവസം തന്നെ, ഒരു പിടിയാനയും അന്നു തന്നെ ജനിച്ച തന്റെ കുഞ്ഞിനെ രാജകീയ കൊട്ടാരത്തിലെത്തിച്ചു. ആ ആനക്കുട്ടി മുഴുവൻ വെളുത്തതായിരുന്നു. 

വെസ്സന്തര വളർന്നുവന്നപ്പോൾ, വളരെ ദയാവാനായി. അദ്ദേഹം തന്റെ സ്വത്ത് മറ്റുള്ളവർക്ക് നൽകിവന്നു. അദ്ദേഹത്തിന്റെ മാതാപിതാക്കൾ, ആ കുട്ടിയുടെ സ്വഭാവത്തിൽ സന്തോഷമുള്ളവരാകുകയും അവന്റെ ജീവകാരുണ്യ പ്രവർത്തികളെ വിലമതിക്കുകയും ചെയ്തുവന്നു. വെസ്സന്തര മഡ്ഡി രാജകുമാരിയെ വിവാഹം കഴിച്ചു. അവർക്ക് രണ്ടു കുട്ടികൾ ജനിച്ചു. ജാലി രാജകുമാരനും കൻഹാജിന രാജകുമാരിയും. സഞയ വിരമിക്കുകയും വെസ്സന്തര രാജാവാകുകയും ചെയ്തു. 

ഒരു ദിവസം വെസ്സന്താര തന്റെ രാജ്യത്തു മഴയെത്തിച്ച ആ മാന്ത്രിക ആനയെ വരൾച്ച കൊണ്ടു പൊറുതിമുട്ടിയ കലിംഗം എന്ന അയൽരാജ്യത്തിനു സമ്മാനിച്ചു. ആ ആനയുടെ നഷ്ടം മൂലം തങ്ങളുടെ രാജ്യത്ത് വരൾചയുണ്ടാകുമോ എന്ന് ജനങ്ങൾ ഭയപ്പെട്ടു. അതിനാൽ, അവർ സഞ്ചയ രാജാവിനെ സമിപിച്ച്, ആനയെ കൊടുത്തുവിട്ട വെസ്സന്താരയെ ഉപേക്ഷിച്ച് രാജ്യഭാരം സ്വയം ഏറ്റെടുക്കണമെന്ന് അഭ്യർത്ഥിച്ചു. 

എന്നാൽ വെസ്സന്തരയാകട്ടെ തന്റെ രാജ്യം തന്റെ പിതാവിനു തന്നെ നൽകി. തന്റെ ഭാര്യയായ മഡ്ഡി രാജ്ഞിയും രണ്ടു കുട്ടികളുമായി കാട്ടിൽ താമസിക്കാൻ അദ്ദേഹം തീരുമാനിച്ചു. വിട്ടുപൊകുന്നതിനുമുമ്പ് അദ്ദേഹം തന്റെ സ്വത്തൊക്കെ ദാനംചെയ്തു.

അദ്ദേഹത്തിന്റെ വിസ്വസ്തനായ ഒരു സഭാവാസിയുടെ അഭിപ്രായപ്രകാരം വംക പർവ്വതത്തിൽ താമസിക്കാൻ തിരുമാനിച്ചു. നാലു കുതിരകളെ കെട്ടിയ ഒരു രഥത്തിലാണവർ പട്ടണം വിട്ടത്. വഴിയിൽ വെസ്സന്തര വണ്ടിയിൽ നിന്നും കുതിരകളെ അഴിച്ചുമാറ്റി. അപ്പോൾ നാലു ദേവതകൾ മാനിന്റെ രുപത്തിൽ പ്രത്യക്ഷപ്പെട്ട് ആ വണ്ടിയെ വലിച്ചു. പിന്നെ അദ്ദേഹം ആ രഥം ഉപേക്ഷിച്ചു. ആ കുടുംബം കാട്ടിലൂടെ നടന്നു. 
കുഞ്ഞു രാജകുമാരനും രാജകുമാരിയും കാട്ടുമരങ്ങലുടെ ഉയരമുള്ള കൊമ്പിൽ കാട്ടുപഴങ്ങൽ തൂങ്ങിക്കിടക്കുന്നതുകണ്ടു. 
പക്ഷെ, അവരുടെ മാതാപിതാക്കൾക്ക് അവ പരിക്കാൻ കഴിഞ്ഞില്ല. 
ദിവ്യാത്ഭുതം പോലെ, എല്ലാ മരങ്ങലും തങ്ങളുടെ ചില്ലകൾ അവർക്കു വേണ്ടി താഴ്ത്തിക്കൊടുത്തു. 

ആ കുടുംബം അടുത്ത രാജ്യമായ കെറ്റയിലെത്തി. കെറ്റ രാജ്യത്തെ രാജാവ് അവർ വരുന്നതറിഞ്ഞ് അവരെ സ്വീകരിക്കാനായി തിടുക്കം കൂട്ടി. അദ്ദേഹം അവരുടെ കഥകേട്ട് തന്റെ കിരീടം അവർക്കായി സമർപ്പിക്കാൻ തീരുമാനിച്ചു. എന്നാൽ ഇതറിഞ്ഞ അവർ അത് നിരസിച്ചു. ആ കൊട്ടാരത്തിൽ താംസമാക്കുന്നതിലും അവർക്കു താത്പര്യമുണ്ടായിരുന്നില്ല. കെറ്റ രാജാവ് അവരുടെ വംക പർവ്വതത്തിലേയ്ക്കുള്ള യാത്രയിൽ അവരെ ആരും ഉപദ്രവിക്കാതിരിക്കാനായി തന്റെ ഒരു വേട്ടക്കാരനെ അവരുടെ രക്ഷയ്ക്കായി അയച്ചു. 

ഈ സമയം, ജുജക എന്ന ഭിക്ഷക്കാരനായ ദുരാഗ്രഹിയായ ബ്രാഹ്മണൻ, യുവതിയും കഠിനാദ്ധ്വാനിയും സുന്ദരിയുമായ തന്റെ ഭാര്യയായ അമിത്തദയുടെ കൂടെ താമസിച്ചുവന്നിരുന്നു. വരൾച്ചാസമയത്ത്, തന്റെ വൃദ്ധനായ ഭർത്താവിനായി കിണറിൽ നിന്നും വെള്ളം കൊണ്ടുക്കൊടുത്തുവന്നിരുന്നു. 
ഗ്രാമത്തിലെ മറ്റു സ്ത്രീകളുടെ ഭർത്താക്കന്മാർ അവളെ ഒരു മാതൃകാഭാര്യയായി ഉദാഹരിച്ചിരുന്നു. 
ഒരു ദിവസം, അസൂയമൂത്ത ആ ഗ്രാമത്തിലെ എല്ലാ സ്ത്രീകളും ഗ്രാമക്കിണറിനടുത്ത് ഒത്തുകൂടി ആ ബ്രാഹ്മണന്റെ യുവതിയായ ഭാര്യയെ മർദ്ദിച്ച് അവളുടെ വസ്ത്രങ്ങൾ വലിച്ചുകീറി. 

ആ ദിനംതൊട്ട് ആ പെൺകുട്ടി, ആ കിണറിനടുത്ത് ഇനിമുതൽ പോകില്ല എന്ന് കുഞ്ഞുങ്ങളെപ്പോലെ ശാഠ്യം പിടിച്ചു. അമിത്തദ തന്റെ ഭർത്താവിനോട് തനിക്കു ജോലിക്കായി വേലക്കാരെ വേണമെന്നും ശഠിച്ചു. അവൾക്ക് കൂടുതൽ അപമാനകരമായ കാര്യങ്ങളിലെർപ്പെടാനുള്ള സമയത്തിനായാണത്രെ അവൾ അവൾക്ക് ജോലിക്കാർ വേണമെന്ന് ഭർത്താവായ ജുലകനോട് ശഠിച്ചത്. അവൾ തന്റെ ഭർത്താവിന് ഒരു സ്വസ്ഥതയും നൽകിയില്ല.

വെസ്സന്തര ജാതക തെത് മഹാചത് "Thet Mahachat" ()എന്ന പെരിൽ തായ് ലന്റിലും, മഹാ ജതി എന്നപേരിൽ "Maha Jati" or "Great Birth", in മദ്ധ്യ തായ്‌ലന്റിലും, "ബവുൺ ഫാ "വെറ്റ് എന്ന പേരിൽ ലാവോസിലും ബൺ ഫാവെറ്റ്(ബൺ ഫ്രാ വെസ്), ബൺ" ദ്വാൻ "സിയി (Merit-making of the fourth month) or "തെറ്റ് "ഫാവെറ്റ് എന്നീ പെരുകളിൽ ഇസാനിലും ആഘോഷിക്കുന്നു. കംബോഡിയയിലെയും, ബർമ്മയിലേയും ശ്രീലങ്കയിലേയും പ്രധാന ആഘോഷമാണിത്.





</doc>
<doc id="392314" url="https://ml.wikipedia.org/wiki?curid=392314" title="കോട്ട കിനബാലു">
കോട്ട കിനബാലു

കോട്ട കിനബാലു (, : , ), മലേഷ്യയിലെ സബാ സംസ്ഥാനത്തിൻറെ തലസ്ഥാനമാണ്. ഇതു മുൻകാലത്ത് ജെസ്സെൽട്ടൺ എന്നറിയപ്പെട്ടിരുന്നു.  സബായുടെ വെസ്റ്റ് കോസ്റ്റ് ഡിവിഷന്റെ തലസ്ഥാനം കൂടിയാണിത്. ബോർണിയോയുടെ വടക്കുപടിഞ്ഞാറൻ തീരത്ത് ദക്ഷിണ ചൈനാ കടലിന് അഭിമുഖമായാണ് ഈ നഗരം സ്ഥിതി ചെയ്യുന്നത്. തുങ്കു അബ്ദുൾ റഹ്മാൻ നാഷണൽ പാർക്ക് നഗരത്തിൻറെ പടിഞ്ഞാറ് ഭാഗത്തും നഗരത്തിൻറെ പേരിനു നിദാനമായ കിനബാലു പർവ്വതം നഗരത്തിനു കിഴക്കുഭാഗത്തുമായാണ് സ്ഥിതിചെയ്യുന്നത്. 2010 ലെ കനേഷുമാരി കണക്കുകൾ പ്രകാരം കോട്ട കിനബാലു നഗരത്തിലെ ആകെ ജനസംഖ്യ 452,058 ആയിരുന്നു. സമീപസ്ഥമായ പെനാമ്പാങ്ങ്, പുത്തറ്റാൻ ജില്ലകളും കൂടി ചേർന്നുള്ള മെട്രോ മേഖലകൂടി ഉൾപ്പെടുമ്പോൾ മൊത്തം ജനസംഖ്യ 628,725 ആകുന്നു.

പതിനഞ്ചാം നൂറ്റാണ്ടിൽ കോട്ട കിനബാലുവിലെ ഈ മേഖല ബ്രൂണൻ സാമ്രാജ്യത്തിന്റെ സ്വാധീനത്തിലായിരുന്നു. പത്തൊൻപതാം നൂറ്റാണ്ടിൽ 'ബ്രിട്ടീഷ് നോർത്ത് ബോർണിയോ കമ്പനി' (ബിഎൻബിസി) ഗയ ദ്വീപിന് സമീപത്തായി ഒരു കുടിയേറ്റ കേന്ദ്രം സ്ഥാപിച്ചിരുന്നു. എങ്കിലും 1897 ൽ മാറ്റ് സല്ലെഹ് എന്നു പേരായ ഒരു പ്രാദേശിക നേതാവ് ഇത് അഗ്നിക്കിരയാക്കി. 1899 ജൂലൈ മാസത്തിൽ ഗയ ദ്വീപിന് എതിർവശത്തു നിലനിന്നിരുന്ന സ്ഥലം കുടിയേറ്റ കേന്ദ്രങ്ങൾക്ക് അനുയോജ്യമാണെന്നു കണ്ടെത്തി. പ്രദേശത്ത് വികസനം ഉടൻ ആരംഭിക്കുകയും; BNBC യുടെ വൈസ് ചെയർമാൻ "ജെസെൽടൺ" എന്ന് പുനർനാമകരണം ചെയ്യുന്നതിനു മുൻപ് ഈ സ്ഥലം "അപി-ആപി" എന്ന് നാമകരണം ചെയ്യപ്പെടുകയും ചെയ്തു. ജെസ്സൽടൺ ഈ പ്രദേശത്തെ ഒരു പ്രധാന വ്യാപാര തുറമുഖമായി മാറുകയും വടക്കൻ ബോർണിയോ റെയിൽവേയുമായി ബന്ധപ്പെടുത്തുകയും ചെയ്തു. രണ്ടാം ലോകമഹായുദ്ധകാലത്ത് ജെസ്സൽടൺ വലിയതോതിൽ നശീകരണത്തിനു വിധേയമായി. ജെസെൽട്ടൻറെ ജപ്പാനീസ് അധിനിവേശം, നിരവധി പ്രാദേശിക പ്രക്ഷോഭങ്ങളുണ്ടാക്കുകയും; പ്രത്യേക്ച്ച് ജെസെൾട്ടൺ റിവോൾട്ട്, പക്ഷേ അതൊക്കെ ജപ്പാൻ അടിച്ചമർത്തുകയും ചെയ്തു. യുദ്ധം കഴിഞ്ഞപ്പോൾ, ബിഎൻബിസിക്ക് ഈ പ്രദേശത്തെ വൻ പുനർനിർമാണത്തിനുള്ള ധനശേഖരണത്തിന് കഴിയാത്തതിനാൽ പ്രദേശം ബ്രിട്ടീഷ് ക്രൗൺ കോളനിയിലേക്ക് കൈമാറ്റം ചെയ്യപ്പെട്ടു. 1946 ൽ ബ്രിട്ടീഷ് ക്രൌൺ വടക്കൻ ബോർണിയോയുടെ പുതിയ തലസ്ഥാനമായി ഈ നഗരത്തെ പ്രഖ്യാപിക്കുകയും നഗരം പുനർനിർമിക്കാൻ ആരംഭിക്കുകുയം ചെയ്തു. മലേഷ്യ രൂപീകരിച്ചതിനു ശേഷം വടക്കൻ ബോർണിയോ സബാ എന്ന പേരിൽ പുനർനാമകരണം ചെയ്തു. 1967-ൽ ജെസൽടൺ എന്ന പേര് കൊട്ട കിയാനബാലുവായി പുനർനാമകരണം ചെയ്യപ്പെട്ടു. 1967 ൽ ജെസെൾട്ടൺ, കോട്ട കിനബാലു എന്നു പുനർനാമകരണം ചെയ്യപ്പെടുകയും 2000 ൽ കോട്ട കോട്ട കിനബാലയ്ക്ക് നഗര പദവി ലഭിക്കുകയും ചെയ്തു.

കോട്ട കിനബാലു പലപ്പോഴും മലേഷ്യയിലും അന്തർദേശീയമായും KK എന്നറിയപ്പെടുന്നു. ഇതൊരു പ്രധാന ടൂറിസ്റ്റ് കേന്ദ്രമാണ്. സാബ, ബോർണിയോ എന്നിവ സന്ദർശിക്കുന്നവർക്ക് ഈ നഗരം ഒരു കവാടമായി വർത്തിക്കുന്നു. നഗരത്തിൽ നിന്ന് 90 കിലോമീറ്റർ അകലെയായി കിനബാലു ഉദ്യാനം സ്ഥിതിചെയ്യുന്നു. നഗരത്തിനുള്ളിലും പുറത്തുമായി നിരവധി വിനോദസഞ്ചാര കേന്ദ്രങ്ങളും ഇവിടെ നിലനിൽക്കുന്നു. കിഴക്കൻ മലേഷ്യയിലെ പ്രധാന വ്യാവസായിക വാണിജ്യ കേന്ദ്രങ്ങളിലൊന്നാണ് കോട്ട കിനബാലു. ഈ രണ്ടു ഘടകങ്ങൾ കോട്ട കിനബാലു നഗരത്തെ മലേഷ്യയിലെ ഏറ്റവും വേഗതത്തിൽ വളരുന്ന നഗരങ്ങളിലൊന്നാക്കി മാറ്റുന്നു.

നഗരത്തിന്റെ കിഴക്ക്-വടക്കുകിഴക്കായി ഏകദേശം 50 കി മീ അകലെയുള്ള മൗണ്ട് കിനബാലുവാണ് നഗരത്തിൻറെ പേരിന് ആധാരം. കിനബാലു എന്ന പദം ഉരുത്തിരിഞ്ഞത് "മരിച്ചവരുടെ ആരാധനാലയം" എന്നർഥമുള്ള "അകി നബാലു " എന്ന പേരിൽ നിന്നാണ്. "അക്കി" എന്നത് "പൂർവ്വികർ" അല്ലെങ്കിൽ "മുത്തച്ഛൻ" എന്ന അർത്ഥത്തിൽ ഉപയോഗിക്കുന്നു. "നബാലു" ഡുസുൻ ഭാഷയിലെ പർവതത്തിന് പറയുന്ന പേരാണ്.  ""കി നബാലു"" എന്ന പദത്തിൽനിന്നാണ് ആവിർഭാവമെന്ന മറ്റൊരു വാദവും നിലനിൽക്കുന്നു. ""കി"" എന്നാൽ "ഉണ്ട്" അല്ലെങ്കിൽ "നിലനിൽക്കുക", ""നബാലു"" എന്നാൽ "മരിച്ചവരുടെ ആത്മാവ്" എന്നർത്ഥം വരുന്നു.

"കൊത്തളം", "പട്ടണം", "നഗരം" എന്നിവയെ സൂചിപ്പിക്കാനുപയോഗിക്കുന്ന ഒരു മലയൻ വാക്കാണ് "കോട്ട" എന്നത്. ചില മലേഷ്യൻ നഗരങ്ങളുടേയും പട്ടണങ്ങളുടേയും പേരിനോടൊപ്പം ഇത് വ്യാപകമായി ഉപയോഗിക്കുന്നുണ്ട്, ഉദാഹരണത്തിന് കോട്ട ഭരു, കോട്ട ടിംഗി, കോട്ട കെമുണിംഗ് എന്നിവ. ഏതെങ്കിലും പട്ടണങ്ങളെയോ നഗരങ്ങളെയോ പരാമർശിക്കാനും ഈ വാക്ക് അനൗദ്യോഗികമായി ഉപയോഗിക്കാവുന്നതാണ്. അതിനാൽ, കോട്ട കിനബാലു എന്ന പേരിന് "സിറ്റി ഓഫ് കിനബാലു" അല്ലെങ്കിൽ "കിനബാലു സിറ്റി" എന്ന് ഇംഗ്ലീഷിൽ ഒരു നേരിട്ട് വിവർത്തനം ഉണ്ടാകുന്നു.


</doc>
<doc id="392327" url="https://ml.wikipedia.org/wiki?curid=392327" title="ജോതിഷം">
ജോതിഷം

ഒരു വസ്തുവിന് ചുറ്റും സ്ഥല കാലങ്ങളിൽ സ്വാധീനം ചെലുത്തിക്കൊണ്ട് സ്ഥാനമാറ്റം നടക്കുന്ന ഏഴു ഗ്രഹങ്ങളുടെയും സ്ഥാനങ്ങളെയും , രണ്ടു സഞ്ചാരപഥങ്ങൾ കൂട്ടിമുട്ടുന്ന സ്ഥാനങ്ങളെയും അടിസ്ഥാനമാക്കി ആ വസ്തുവിന് ഭാവിയിലും, ഭൂതത്തിലും, വർത്തമാനത്തിലും ആയി ബന്ധപ്പെട്ട സംഭവങ്ങളെ അറിയാൻ നിലവിൽ ഉപയോഗിക്കുന്ന ഒരു സമ്പ്രദായമാണ് ജോതിഷം.

ഭൂമിയിൽ ഉള്ള ഒരു വസ്തുവുമായി ബന്ധപ്പെട്ട സംഭവങ്ങൾ അറിയുന്നതിന് സൂര്യൻ, ചന്ദ്രൻ, ബുധൻ, ശുക്രൻ, ചൊവ്വ, വ്യാഴം, ശനി, എന്നിവയുടെയും രാഹു കേതുക്കളുടെയും സ്ഥാനങ്ങളും, സ്ഥാനമാറ്റങ്ങളും ആ വസ്തുവിനെ ആധാരമാക്കി കണക്കാക്കിയാണ് ഉപയോഗിക്കുന്നത്.

</doc>
<doc id="392328" url="https://ml.wikipedia.org/wiki?curid=392328" title="അയുത്തായ ചരിത്ര ഉദ്യാനം">
അയുത്തായ ചരിത്ര ഉദ്യാനം

തായ്ലന്റിലെ അയുത്തായ രാജ്യവംശത്തിന്റെ തലസ്ഥാനമായിരുന്ന അയുത്തായ നഗരത്തിന്റെ ശേഷിപ്പുകളുള്ള പ്രദേശമാണ് അയുത്തായ ചരിത്ര ഉദ്യാനം ( (Pronunciation)) എന്ന് അറിയപ്പെടുന്നത്. 1351-ൽ അയുത്തായ രാജാവായിരുന്ന രാമാഥിബോധി ഒന്നാമനാണ് ഈ നഗരം സ്ഥാപിച്ചത്. 1569-ൽ ഈ നഗരത്തെ ബർമ്മക്കാർ അധീനതയിലാക്കി. വിലപിടിപ്പുള്ള പല വസ്തുക്കൾക്കും, കലാസൃഷ്ടികൾക്കുമെല്ലാം ഈ കാലയളവിൽ നാശം സംഭവിക്കുകയുണ്ടായി." 1767-ൽ ബർമീസ് സേന, നഗരത്തെ തകർത്തുകളയുകയാണ് ഉണ്ടായത്.

1969 -ൽ തായ്‌ലാന്റ്റിലെ ലളിതകലാ വിഭാഗം ഈ നഗരത്തിലെ കലാസൃഷ്ടികളെ പുനഃരുദ്ധരിക്കാനുള്ള ശ്രമം തുടങ്ങിയിരുന്നു. പിന്നീട് 1976-ൽ ഈ പ്രദേശത്തിന് ചരിത്ര ഉദ്യാന പദവി ലഭിച്ചതോട്കൂടി ഈ പുനഃരുദ്ധാരണ പ്രവർത്തനങ്ങൾ കൂടുതൽ ഊർജ്ജിതമായി. ചരിത്ര നഗരത്തിന്റെ ഒരു ഭാഗത്തെ, 1991-ൽ യുനെസ്കോ ലോകപൈതൃക പട്ടികയിൽ ഉൾപ്പെടുത്തി.



</doc>
<doc id="392335" url="https://ml.wikipedia.org/wiki?curid=392335" title="കൊർസാകോഫ്സ് സിൻഡ്രോം">
കൊർസാകോഫ്സ് സിൻഡ്രോം

കൊർസാക്കോഫ്സ് സിൻഡ്രോം അഥവാ വെർണിക്-കൊർസാക്കോഫ് സിൻഡ്രോം എന്നത് മസ്തിഷ്കത്തെ ബധിക്കുന്ന രോഗമാണ്. തയാമിൻ അഥവാ ബി 1 എന്ന ജീവകത്തിന്റെ അഭാവം മൂലം ഉണ്ടാകുന്ന അസുഖമാണിത്. ഉയർന്ന അളവിൽ മദ്യം അകത്താക്കുന്നത് ഇതിന് കാരണമായി കരുതുന്നു. പുതിയ ഓർമ്മകൾ സൃഷ്ടിക്കുന്നതിന് കഴിയാതെ വരികയോ പുതിയ ലക്ഷ്യങ്ങൾ നിർമ്മിക്കുന്നതിന് സാധ്യമാകാതെ വരികയോ നിലവിലുള്ള ഓർമ്മകൾ നശിക്കുകയോ ചെയ്യുന്നതിന് ഈ രോഗം കാരണമാകുന്നു.
മസ്തിഷ്കത്തിലെ തലാമസ് എന്ന ഭാഗത്തും ഹൈപ്പോതലാമസിലെ മാമില്ലറി ബോഡികൾ എന്ന ഭാഗത്തും നാഡീകോശങ്ങൾ നശിപ്പിക്കപ്പെടുന്നതാണ് ഇതിന് കാരണം.
http://www.human-memory.net/disorders_korsakoffs.html


</doc>
<doc id="392336" url="https://ml.wikipedia.org/wiki?curid=392336" title="വെള്ളാവ്">
വെള്ളാവ്

കണ്ണൂർ ജില്ലയിലെ പരിയാരം ഗ്രാമപഞ്ചായത്തിൽ സ്ഥിതിചെയ്യുന്ന ഒരു ഗ്രാമമാണ് വെള്ളാവ്.

വെള്ളാവ് നദിയുടെ (കുപ്പം നദിയെന്നറിയപ്പെടുന്നു) തീരത്താണ് വെള്ളാവ് ഗ്രാമം സ്ഥിതിചെയ്യുന്നത്. വടക്ക് മാവിച്ചേരിയും തെക്ക് താലോറയും കിഴക്ക് നെല്ലിപ്പറമ്പും പടിഞ്ഞാറ് കുറ്റിയേരിയുമാണ് വെള്ളാവിന്റെ അതിരുകൾ.



</doc>
<doc id="392340" url="https://ml.wikipedia.org/wiki?curid=392340" title="സാഹിബ്സാദ അബ്ദുൽ ലത്തീഫ്">
സാഹിബ്സാദ അബ്ദുൽ ലത്തീഫ്

പത്തൊമ്പതാം നൂറ്റാണ്ടിൽ അഫ്ഗാനിസ്താനിൽ ജീവിച്ചിരുന്ന ഒരു മത പണ്ഡിതനും,അഫ്ഗാൻ രാജഭരണകൂടത്തിലെ ഉന്നത ഉദ്യോഗസ്ഥനുമായിരുന്നു അബ്ദുൽ ലത്തീഫ് (1853-1903).സയ്യിദ് അബ്ദുൽ ലത്തീഫ് , സാഹിബ്സാദ അബ്ദുൽ ലത്തീഫ് എന്നീ ആദരസൂചകങ്ങളാലും അറിയപ്പെടുന്നു.

അക്കാലത്ത് രൂപംകൊണ്ട ഇസ്ലാമിലെ  അഹമദിയ്യ പ്രസ്ഥാനത്തിൽ ചേർന്ന അബ്ദുൽ ലത്തീഫ് യഥാസ്ഥിക പണ്ഡിതരുടെയും  ഭരണകൂടത്തിന്റെയും എതിർപ്പിനു പാത്രമാവുകയും ഹ്രസ്വ വിചാരണയ്ക്കൊടുവിൽ മതപരിത്യാഗകുറ്റം ചുമത്ത പ്പെട്ട് വധശിക്ഷയ്ക്കിരയാവുകയുമായിരുന്നു. ഇക്കാരണത്താൽ അഹമദിയ്യാ വിശ്വാസികൾ അദ്ദേഹത്തെ അബ്ദുൽ ലത്തീഫ് ശഹീദ് (രക്തസാക്ഷി) എന്ന് ആദരപൂർവ്വം സ്മരിക്കുന്നു.  അഹമദിയ്യാ ചരിത്രത്തിലെ രണ്ടാമത്തെ രകതസാക്ഷിയാണ് അബ്ദുൽ ലത്തീഫ്.
അഫ്ഗാനിസ്താനിലെ ഖൂസ്ത് (Khost) പ്രവശ്യയിലെ  സയ്യിദ്ഗാഹിൽ 1853ലാണ് അബ്ദുൽ ലത്തീഫിന്റെ ജനനം. സമ്പന്നകുടുംബാംഗമായിരുന്ന ലത്തീഫ് . ഇന്ത്യൻ ഉപഭൂഖണ്ഡതിലെ ആദ്യ സൂഫിവര്യന്മാരിൽ   ഒരാളായിരുന്ന അബുൽ ഹസൻ അൽഹജ്വെരിയുടെ (Abu ’l-Ḥasan ʿAlī b. ʿUthmān b. ʿAlī al-Ghaznawī al-Jullābī al-Hujwīrī (c. 1009-1072/77) യുടെ പിൻ തലമുറക്കാരാണ് അബ്ദുൽ ലത്തീഫിന്റെ കുടുംബം.

പണ്ഡിതാചാര്യനായി പേരെടുത്ത ലത്തീഫ് അഫ്ഗാൻ രാജാക്കന്മാരുടെ സദസ്സിലും ശ്രദ്ധിക്കപ്പെടുകയുണ്ടായി. അമീർ (രാജാവ്) അബ്ദുർ റഹ്മാൻ ഖാൻ ലത്തീഫിനെ ഉപദേശ്ടാവായും മകന്റെ അധ്യാപകനായും നിയമിച്ചു. ഈ മകൻ പിന്നീട്  അമീർ ഹബീബുല്ലാ ഖാൻ ആയി ഭരണത്തിലേറിയപ്പോൾ കിരീടധാരണവേളയിൽ കിരീട വാഴ്ച നടത്തിയത് അബ്ദുൽ ലത്തീഫായിരുന്നു.

ബ്രിട്ടീഷ് ഇന്ത്യയും അഫ്ഗാനിസ്താനും തമ്മിലുള്ള അതിർത്തി നിജ്ജപ്പെടുത്തുകയും അതിലൂടെ ഇരു ശക്തികളുടെ അധികാരാവകാശങ്ങൾ ഉറപ്പാക്കുകയും നയതന്ത്ര/ വ്യാപാര ബന്ധങ്ങൾ മെച്ചപ്പെടുത്തുകയും ചെയ്യാനുദ്ദേശിച്ച് കൊണ്ട് ബ്രിട്ടിഷ് നയതന്ത്രജ്ഞൻ സർ മൊർട്ടിമർ ഡ്യൂറണ്ട് 1893ൽ നിർദ്ദേശിച്ച ഭൂരേഖയാണ് ഡ്യൂറണ്ട് രേഖ.

ഈ രേഖയ്ക്ക് വഴിവെച്ച ബ്രിട്ടൺ /അഫ്ഗാനിസ്താൻ ഉഭയകക്ഷി ഉടമ്പടിയിലെ ബ്രിട്ടീഷ് പ്രതിനിധികൾ സർ ഡ്യൂറണ്ടും, വൈസ്രോയുടെ പ്രതിനിധിയായിരുന്ന സാഹിബ് സാദാ അബ്ദുൽ ഖൈയൂമും ആയിരുന്നു. അഫ്ഗാൻ രാജാവിനെ(അമീർ) പ്രതിനിധീകരിച്ചത് അബ്ദുൽ ലത്തീഫും, ഖൂസ്ത് പ്രവശ്യയുടെ മുൻ ഗവർണറുമായിരുന്ന സർദാർ ശിരീന്തൽ ഖാനുമായിരുന്നു. അബ്ദുൽ ലത്തീഫിനു രാജ്യത്തിലുണ്ടായിരുന്ന സ്വാധീനവും കീർത്തിയും അറിയിക്കുന്നതായിരുന്നു ഈ പദവി.

1889ൽ മിർസ ഗുലാം അഹമദ് ഒരു നവീകരണ പ്രസ്ഥാനമായി രൂപീകരിച്ചതാണ് അഹമദിയ്യ പ്രസ്ഥാനം. മുസ്ലീം ലോകം കാത്തിരിക്കുന്ന മസീഹും ഇമാം മഹദിയും താനാണെന്നായിരുന്നു ഗുലാം  അഹമദ് അവകാശപ്പെട്ടത്. ഗുലാം അഹമദിനെക്കുറിച്ച് കേട്ടറിഞ്ഞ അബ്ദുല ലത്തീഫ് തന്റെ ശിഷ്യരിൽ ഒരാളായ മൗലവി അബ്ദുർ റഹ്മാനെ ഇത് സംബന്ധിച്ച് പഠിക്കാനായി രഹസ്യമായി ഇന്ത്യയിലേക്കയച്ചു. അബ്ദുർ റഹ്മാൻ മടങ്ങിയെത്തിയത് അഹമദിയ്യ പ്രസ്ഥാനത്തിൽ വിശ്വാസിയായി ചേർന്ന ശേഷമായിരുന്നു. ഗുലാം അഹമദിന്റെ പുസ്തകങ്ങൾ വായിച്ച അബ്ദുൽ ലത്തീഫും താമസിയാതെ അഹമദിയ്യ പ്രസ്ഥാനത്തിൽ പ്രവേശച്ചു. മൗലവി അബ്ദുർ റഹ്മാൻ താമസിയാതെ പുതുവിശ്വാസത്തെ ചൊല്ലി തടവിലാക്കപ്പെടുകയും തടവറയിൽ വച്ച് കഴുത്ത് ഞരിഞ്ഞ് കൊല്ലപ്പെടുകയും ചെയ്തു. 1901ൽ നടന്ന ഈ വധം അഹമദിയ്യാ പ്രസ്ഥാനത്തിലെ ആദ്യ രക്തസാക്ഷിത്ത്വമായി സ്മരിക്കപ്പെടുന്നു. 

1902ൽ ഹജ്ജ് ചെയ്യാനായി കാബൂളിൽ നിന്നും  അബ്ദുൽ ലത്തീഫ് പുറപ്പെട്ടു. എന്നാൽ പ്ലേഗ് മഹാവ്യാധി പടർന്ന് പിടിച്ചിരുന്ന കാലമായതിനാൽ അറേബ്യയിലേക്ക് കടക്കാൻ ഇന്ത്യയിൽ നിന്നുള്ളവർക്ക് വിലക്ക് വന്നു. അതിനാൽ ഹജ്ജ് ഉപേക്ഷിക്കാൻ നിർബന്ധിതനായ ലത്തീഫ് ഇന്ത്യയിലേക്ക് പോയി അഹമദിയ്യ സ്ഥാപകനായ മിർസ ഗുലാം അഹമദിനെ സന്ദർശിക്കാൻ തീരുമാനിച്ചു. 

ആ കൂടിക്കാഴ്ചയും സന്ദർശനവും ഏകദേശം ഒരു വർഷം നീണ്ടു നിന്നു. 1903ൽ കാബുളീൽ മടങ്ങിയെത്തിയ ലത്തീഫ് ഉടൻ തന്നെ അറസ്റ്റ് ചെയ്യപ്പെടുകയായിരുന്നു. പാരമ്പര്യ വിശ്വാസം വെടിഞ്ഞ് പുതിയവിശ്വാസം സ്വീകരിക്കുക വഴി  ലത്തീഫ്, മതപരിത്യാഗിയായി(apostate) വിചാരണയ്ക്ക് വിധേയനായി.  വധശിക്ഷയായിരുന്നു വിധിക്കപ്പെട്ടത്.

അത് ഉടൻ തന്നെ നടപ്പാക്കുകയും ചെയ്തു. അരയോളം പൊക്കത്തിലുള്ള കുഴിയിൽ നിർത്തി കല്ലെറിഞ്ഞു കൊല്ലുകയായിരുന്നു. 190ജൂലായ് 13നു അബ്ദുൽ ലത്തീഫിന്റെ മരണം. മരിക്കുമ്പോൾ അമ്പത് വയസ്സായിരുന്നു പ്രായം.         1901ൽ വധിക്കപ്പെട്ട  ശിഷ്യൻ അബ്ദുർ റഹമാനും, അബ്ദുൽ ലത്തീഫും  ആണ് അഹമദിയ്യായിലെ ആദ്യ രണ്ട് വീരമൃതുക്കളായി സ്മരിക്കപ്പെട്ട് വരുന്നത്.

തന്റെ പ്രഥമ ശിഷ്യഗണത്തിൽ പ്പെട്ട രണ്ട് പേർ രണ്ട്കൊല്ലത്തിനുള്ളിൽ ഭരണകൂടത്താൽ വധിക്കപ്പെട്ടത് മീർസ ഗുലാം അഹമദ് അതീവ ഗൗരവത്തോടെ കണ്ടു. രണ്ട് രക്ത സാക്ഷ്യങ്ങളുടെ കഥ വിവരച്ച് കൊണ്ട് ഗുലാം അഹമദ് 1903ൽ രചിച്ച കൃതിയാണ് തദ്കിറത്തുശഹാദത്തെയ്ൻ (രണ്ട് രക്തസാക്ഷികളുടെ വിവരണം). ഈ കൃതിയിൽ ഗുലാം അഹമദ് സാമാന്യം ദീർഘമായി തന്നെ ഈ രണ്ട് വധങ്ങളിലേക്ക് നയിച്ച ചരിത്രവും, രണ്ട് വ്യക്തിത്ത്വങ്ങളെയും സ്മരിക്കുന്നു.


</doc>
<doc id="392347" url="https://ml.wikipedia.org/wiki?curid=392347" title="ജിഗ്മേ ദോർജി ദേശീയോദ്യാനം">
ജിഗ്മേ ദോർജി ദേശീയോദ്യാനം

ഭൂട്ടാനിലെ മൂന്നാമത്തെ ഡ്രൂക് ഗ്യാൽപോ ആയിരുന്ന ജിഗ്മേ ദോർജി വാങ്ചുകിന്റെ സ്മരണാർത്ഥമുള്ള ദേശീയോദ്ധ്യാനമാണ് ജിഗ്മേ ദോർജി ദേശീയോദ്യാനം. വലുപ്പത്തിൽ, ഭൂട്ടാനിലെ രണ്ടാമത്തെ ദേശീയോദ്യാനമാണിത്. 
1974 ലാണ് ജിഗ്മേ ദോർജി ദേശീയോദ്യാനം സ്ഥാപിക്കപ്പെട്ടത്. 

ഭൂട്ടാനിലെ ഗാസ, തിംഫു, പാരോ, പുനഖ, വാങ്ഡ്യൂഫൊഡ്രാങ്ങ് ജില്ലകളിലായി 4616 ചതുരശ്ര കിലോമീറ്റർ ചുറ്റളവിൽ ഈ ദേശീയോദ്ധ്യാനം പരന്നു കിടക്കുന്നു. ഡാംജിയിലാണ് ദേശീയോദ്യാനത്തിൻറെ പ്രധാന കാര്യാലയം സ്ഥിതിചെയ്യുന്നത്. കടൽ നിരപ്പിൽ നിന്നും 1400 മുതൽ 7000 മീറ്റർ വരെ ഉയരത്തിലായി മൂന്ന് വ്യത്യസ്ത കാലാവസ്ഥാ മേഖലകളിലായാണ് ഇതിന്റെ സ്ഥാനം. യുനസ്കോയുടെ പ്രതീക്ഷിത പട്ടികയിൽ പെടുത്തിയിട്ടുള്ള ദേശീയോദ്യാനമാണിത് ചൈനയുടെ ടിബറ്റൻ ഓട്ടോണോമസ് റീജിയനുമായി ദേശീയോദ്യാനം അന്താരാഷ്ട്ര അതിർത്തി പങ്കിടുന്നു. വളരെ നല്ല രീതിയിൽ പരിരക്ഷിച്ചിരിക്കുന്ന ഒരു പ്രദേശമാണിത്. സുരക്ഷിതമല്ലാത്തതിനാൽ‌ കാൽനടയാത്ര സാധാരണയായി ശുപാർശ ചെയ്യപ്പെടാറോ അനുവദിക്കാറോ ഇല്ല. 

37 വ്യത്യസ്ഥ തരത്തിൽപ്പെട്ട സസ്തനികൾക്ക് ജിഗ്മേ ദോർജി ദേശീയോദ്യാനം ആവാസം നൽകുന്നു. ഇവയിൽ പലതും വംശനാശഭീഷണി നേരിടുന്നവയാണ്. ടാകിൻ, ഹിമപ്പുലി, മേഘപ്പുലി, ബംഗാൾ കടുവ, കസ്തൂരിമാൻ, ഹിമാലയൻ കരടി, ചെമ്പൻ പാണ്ട തുടങ്ങിയവ ഇതിൽപ്പെടുന്നു. ടാകിൻ ഭൂട്ടാനിലെ ദേശീയ മൃഗമാണ്. കൂടാതെ, ഇന്ത്യൻ പുള്ളിപ്പുലി, മ്ലാവ്, മാൻ, ഹിമാലയൻ ഗോരൽ, നിലയണ്ണാൻ എന്നിവയും 300 ൽപ്പരം പക്ഷികളും ഇവിടെയുണ്ട് . 5 തരം ഉരഗങ്ങൾ, 300 തരം ഔഷധ സസ്യങ്ങൾ, 39 തരം ചിത്രശലഭങ്ങൾ എന്നിവയും ഈ ദേശീയോദ്യാനത്തിലെ ജൈവവൈവിധ്യത്തിൽ അടങ്ങിയിരിക്കുന്നു. 4000 മീറ്ററിൽ കൂടുതൽ ഉയരമുള്ള പ്രദേശത്ത് ഹിമപ്പുലിപ്പുകളുമായി കടുവകൾ സഹവാസം പുലർത്തുന്നതായി ആദ്യം കണ്ടെത്തിയ പ്രദേശം ജിഗ്മേ ദോർജി ദേശീയോദ്യാനമായിരുന്നു. പ്രധാന കാര്യാലയം സ്ഥിതിചെയ്യുന്ന ഡാംജിയും ഗാസ്സയും ഉൾപ്പെടെയുള്ള ദേശീയോദ്യാനത്തിൻറെ 4 റേഞ്ച് ഓഫീസുകളിലും മനുഷ്യ-വന്യജീവി സംഘട്ടനങ്ങൾ, അസന്തുലിതമായ രീതിയിലുള്ള വനവിഭവങ്ങളുടെ ശേഖരണം അല്ലെങ്കിൽ അവയുടെ ഉപയോഗം, നിയമവിരുദ്ധമായ വന്യജീവി വ്യാപാരം എന്നിവയെല്ലാമുൾപ്പെടെ, മറ്റു സംരക്ഷിത പ്രദേശങ്ങളിലേതൊരിടത്തും നേരിടുന്നതിനേക്കാൾ കൂടുതലായ വെല്ലുവിളികൾ നേരിടുന്നു. 

ജിഗ്മേ ദോർജി ദേശീയോദ്യാനം സാംസ്കാരികവും വാണിജ്യപരവുമായി പ്രാധാന്യം കൽപിക്കപ്പെടുന്ന ഇടമാണ്. ജോമോൽഹി കുന്നുകളും ജിച്ചു ഡ്രേക്ക് കുന്നുകളും ദേവതകളുടെ പേരിൽ ആരാധിക്കപ്പെടുന്നനയാണ്. Lingshi Dzong, Gasa Dzong എന്നിവ ചരിത്രപരമായി പ്രാധാന്യമുള്ളവയാണ്. സമ്പന്നമായ സസ്യ ജന്തു വൈവിധ്യം കൂടാതെ, Mo Chhu, Wangdi Chhu ,Pa Chhu എന്നീ നദികളുടെ ഉൽഭവ കേന്ദ്രം കൂടിയാണ് ഈ ദേശീയോദ്ധ്യാനം .

ജിഗ്മെ ദോർജി ദേശീയോദ്യാനത്തിൽ ലുനാന, ലായ ഗെവോഗ്സ് ഗ്രാമ ബ്ലോക്കുകളുടെ ഭീമാംശം ഉൾപ്പെടെ, വടക്കൻ ഗാസാ ജില്ലയിലെ ഭൂരിഭാഗം പ്രദേശങ്ങളും ഉൾപ്പെട്ടിരിക്കുന്നു. ഈ ഗെവോഗ്സ് (ഗ്രാമ ബ്ലാക്കുകൾ) ഭൂട്ടാന്റെ ഏറ്റവും ശ്രദ്ധേയവും അസ്ഥിരവുമായ ഹിമാനികൾ സ്ഥിതി ചെയ്യുന്ന ഇടമാണ്. ഈ ഹിമാനികളുടെ  ഉരുകൽ, കാലഘട്ടങ്ങളിലെ പരിവർത്തനങ്ങളാൽ  ഗണ്യമായി മൂർച്ഛിക്കുകയും, മാരകവും വിനാശകരവുമായ ഹിമത്തടാകങ്ങൾ പൊട്ടിത്തെറിച്ചുള്ള വെള്ളപ്പൊക്കത്തിനിടയാക്കുകയും ചെയ്യുന്നു. ദേശീയോദ്യാനത്തിനുള്ളിൽ നിലനിൽക്കുന്ന ഹിമാലയൻ പർവ്വതനിരകളിലെ പ്രധാനപ്പെട്ട ഹിമാനകൾ‌, ഹിമത്തടാകങ്ങൾ എന്നിവയിൽ  തോർത്തോർമി,  ലുഗ്യേ,  തെരി കാങ് എന്നിവ ഉൾപ്പെടുന്നു. കാലാവസ്ഥ അനുകൂലമാകുന്ന സാഹചര്യങ്ങളിൽ ദേശീയോദ്യാനത്തിനുള്ളിലുള്ള പ്രദേശങ്ങളിൽ താൽക്കാലിക ക്യാമ്പുകൾ പ്രവർത്തിപ്പിക്കുകയും ജലനിരപ്പു കുറച്ച് വെള്ളപ്പൊക്കത്തിന്റെ തോതു നിയന്ത്രിക്കാനുള്ള നടപടികൾ കൈക്കൊള്ളുകയും ചെയ്യുന്നു.



</doc>
<doc id="392348" url="https://ml.wikipedia.org/wiki?curid=392348" title="അസീം താന്നിമൂട്">
അസീം താന്നിമൂട്

‌‌

കേരളത്തിലെ ഒരു കവിയാണ് അസീം താന്നിമൂട്. നെടുമങ്ങാടുള്ള താന്നിമൂട്ടിലാണ് ഇദ്ദേഹത്തിന്റെ ജനനം. മാതൃഭൂമിയിലെ ബാല പംക്തിയിലൂടെയാണ് ഇദ്ദേഹം കവിതയെഴുതിത്തുടങ്ങിയത്. കാണാതായ വാക്കുകൾ ആണ് പ്രസിദ്ധീകരിച്ച പുസ്തകം .

ജില്ലാ റൂറൽ പ്രസ്‍ക്ലബ്ബ് സെക്രട്ടറി, പ്രസിഡന്റ്, കവന കൗമുദി പത്രാധിപ സമിതി അംഗം, പുരോഗമന കലാ സാഹിത്യ സംഘം ജില്ലാ കമ്മിറ്റി അംഗം എന്നീ നിലകളിൽ പ്രവർത്തിച്ചിട്ടുണ്ട്. ഇപ്പോൾ ദേശാഭിമാനി ദിനപത്രം നെടുമങ്ങാട് പ്രാദേശിക ലേഖകനായി ജോലി ചെയ്യുന്നു.

വൈലോപ്പിള്ളി പുരസ്കാരം, തൃശൂർ കേരള വർമ കോളേജ് സുവർണ ജൂബിലി കവിതാ പുരസ്കാരം, വി ടി കുമാരൻ മാസ്റ്റർ പുരസ്കാരം, അങ്കണം കവിതാ മത്സര സമ്മാനം എന്നിവ ലഭിച്ചിട്ടുണ്ട്. കേന്ദ്രസാഹിത്യ അക്കാദമിയുടെ Anthology of poems in Malyalam(1980-2010)എന്ന ഗ്രന്ഥത്തിൽ കവിതകൾ ഉൾപ്പെടുത്തിയിട്ടുണ്ട്.


</doc>
<doc id="392349" url="https://ml.wikipedia.org/wiki?curid=392349" title="ക്വാല തെരങ്കാനു">
ക്വാല തെരങ്കാനു

ക്വാല തെരങ്കാനു ( : , ) K.T. എന്ന ചുരുക്കപ്പേരിൽ അറിയപ്പെടുന്ന മലേഷ്യയിലെ തെരങ്കാനു സംസ്ഥാനത്തിന്റെ ഭരണ, രാജകീയ തലസ്ഥാനങ്ങളും തെരെൻഗ്ഗാനുവിലെ പ്രധാന സാമ്പത്തിക കേന്ദ്രവുമാണ്. ഇതേ പേരുള്ള ക്വാല തെരങ്കാനു ജില്ലയുടെയുംകൂടി ഭരണകേന്ദ്രമാണ് ഈ നഗരം. 

രാജ്യത്ത് ആകെയുളള ഒമ്പത് രാജകീയ സംസ്ഥാനങ്ങളുടെ ഒരേയൊരു രാജകീയ തലസ്ഥാനവും സംസ്ഥാനത്തിന്റെ പേരുതന്നെയുള്ള ഒരേയൊരു നഗരവുമാണിത്. കോലാലമ്പൂരിന് ഏകദേശം 440 കിലോമീറ്റർ വടക്കുകിഴക്കായി, മലേഷ്യൻ ഉപദ്വീപിന്റെ കിഴക്കൻ തീരപ്രദേശത്താണ് ക്വാല തെരങ്കാനുവിന്റെ സ്ഥാനം. തെരങ്കാനു നദീമുഖത്ത് തെക്കൻ ചൈനാ കടലിന് അഭിമുഖമായി ഇതു സ്ഥിതിചെയ്യുന്നു.

ഒരു ജില്ലയായി കണക്കാക്കുമ്പോൾ ക്വാല തെരെൻഗ്ഗാനു  ചെറിയ പ്രദേശമായി കണക്കാക്കാം. പക്ഷേ നഗരത്തിന്റെ ഭാഗമായ ക്വാല നെറൂസ് ജില്ലയോടൊപ്പം ചേർത്ത് 2010 ലെ കണക്കുകൾ പ്രകാരം ഇവിടുത്തെ ജനസംഖ്യ 406,317 ആകുന്നതോടെ ഈ നഗരം ഏറ്റവും കൂടുതൽ ജനസംഖ്യയുള്ളതായിത്തീരുന്നു. 2008 ജനുവരി 1-ന് “ബന്ദാരയ വാരിസൻ പെസിസിർ” എന്ന സ്ഥാനപ്പേരോടെ (ഇംഗ്ലീഷ്, കോസ്റ്റൽ ഹെറിറ്റേജ് സിറ്റി) ഇവിടത്തിനു നഗരപദവി അനുവദിക്കപ്പെട്ടു. സംസ്ഥാനത്തിന്റെ ഒരു പ്രധാന രാഷ്ട്രീയ, സാമ്പത്തിക കേന്ദ്രമെന്നതോടൊപ്പം സംസ്ഥാനത്തെ നിരവധി വിനോദ സഞ്ചാര കേന്ദ്രങ്ങളുടെ പ്രധാന കവാടം കൂടിയാണ് ഈ നഗരം.

നഗരത്തിനുള്ളിലും ചുറ്റുപാടുമായുള്ള മറ്റ് ആകർഷണ കേന്ദ്രങ്ങളിൽ കാമ്പുംഗ് സിന (ചൈനാ ടൌൺ), പസാർ ബസാർ കേദായി പയാങ്, തെരങ്കാനു സ്റ്റേറ്റ് മ്യൂസിയം, ബട്ടു ബുറുക് ബീച്ച് എന്നിവയാണ്. ആധുനികതയെയും വികസനത്തെയും ഒഴിവാക്കുന്നില്ലെങ്കിൽപ്പോലും  ഒരു തുറമുഖമെന്ന നിലയിൽ ദീർഘകാലങ്ങളായി മറ്റ് സംസ്കാരങ്ങളുമായി ഇടകലർന്നിരിക്കുന്ന ഈ നഗരം ഇപ്പോഴും ശക്തമായ മലായ് സ്വാധീനത്തെ നിലനിർത്തുന്നു.

മലയൻ ഭാഷയിൽ “ക്വാലാ” എന്നതിനർത്ഥം "നദീമുഖം", "അഴിമുഖം", "നദീ സംഗമം" എന്നിങ്ങനെയാണ്. ക്വാലാ തെരങ്കാനുഎന്ന പേരിനെ “തെരങ്കാനുനദിയുടെ സംഗമം/അഴിമുഖം എന്നു വിവർത്തനം ചെയ്യാവുന്നതാണ്. തെക്കേ ചൈന കടലിലേക്ക് പതിക്കുന്ന തെരെൻഗ്ഗാനു നദിയുടെ വിശാലമായ അഴിമുഖത്തെ പരാമർശിക്കുന്നതായിരിക്കാം തെരങ്കാനുഎന്ന പദം. തെരങ്കാനുഎന്ന പേരിനെക്കുറിച്ച് നിരവധി സിദ്ധാന്തങ്ങൾ നിലനിൽക്കുന്നു. അതിലൊന്ന് ഈ പേര് “തെരങ്ക് ഗാനു” എന്നതിൽനിന്നാണെന്നാണ്. ഇതിന് മലയൻ ഭാഷയിൽ “തിളക്കമുള്ള മഴവില്ല്” എന്നർത്ഥം.

ഏറ്റവും പ്രശസ്തമായി കണക്കാക്കപ്പെടുന്ന മറ്റൊരു കഥ, തെരങ്കാനുവിലെ ഒമ്പതാമത് സുൽത്താനായിരുന്ന ബഗ്രീന്ദ്ര ഒമർ പറഞ്ഞതായി പറയപ്പെടുന്നതാണ്. പഹാങ്ങിൽ നിന്നുള്ള ഒരു സംഘം വേട്ടക്കാർ ഇന്ന്  തെക്കൻ തെരങ്കാനുഎന്നറിയപ്പെടുന്ന പ്രദേശത്ത് ചുറ്റിത്തിരിഞ്ഞതിനെക്കുറിച്ചാണ് ഈ സംഭവം വേട്ടക്കാരിൽ ഒരാൾ നിലത്തു കിടക്കുന്ന വലിയ ഒരു മൃഗ  ദംഷ്‌ട്രം കാണാനിടവരുകയും കൂടെയുള്ള വേട്ടക്കാരൻ ഈ ദംഷ്ട്രം ഏതു തരം മൃഗത്തിന്റെതാണെന്ന് ആരായുകയും ചെയ്തു. ഏത് ജീവിയുടേതാണെന്ന് അറിയാത്ത വേട്ടക്കാരൻ‌, വെറുതെ “തരിങ് അനു” (മലായ്: ' എന്തോ ഒന്നിന്റെ ദംഷ്ട്രം') എന്ന ഉത്തരം നല്കി. ഈ വേട്ടസംഘം  പിന്നീട് വേട്ടമൃഗങ്ങളും തോൽ, രോമം ചന്ദനത്തടി എന്നവയുമായി പഹംഗ് പട്ടണത്തിൽ തിരിച്ചെത്തുകയും ഇത് അന്നാട്ടുകരെ ആകർഷിക്കുകയും ചെയ്തു. വേട്ടക്കാർക്ക് അവരുടെ അവരുടെ സമ്പത്തിന്റെ ഉറവിടെ എവിടെയാണെന്നുള്ള ചോദ്യത്തിന്  തരിങ് അനു ന്റെ നാട്ടിൽനിന്നാണെന്നാണ് അവർ മറുപടി നൽകിയത്. ഇതു പിന്നീട് തെരങ്കാനുഎന്ന വാക്കായി പരിണമിച്ചുവെന്നു പറയപ്പെടുന്നു.

തെരങ്കാനുവിനെക്കുറിച്ചുള്ള ആദ്യകാല പരാമർശനങ്ങളിൽ ചൈനീസ് ചരിത്ര സ്രോതസ്സുകളും ഉൾപ്പെടുന്നു. സുയി രാജവംശത്തിന്റെ കാലത്തുള്ള ഒരു ചൈനീസ് എഴുത്തുകാരന്റെ ലിഖിതങ്ങളിൽ, ചൈനയിലേയ്ക്ക് ഉപഹാരങ്ങൾ അയച്ചിരുന്ന ടാൻ-ടാൻ എന്ന ഒരു രാഷ്ട്രത്തെക്കുറിച്ച് പരാമർശിച്ചിരിക്കുന്നു.  ഈ പരാമർശിക്കപ്പെട്ട രാഷ്ട്രം തെരങ്കാനുവിൽ എവിടെയോ ആണ് സ്ഥിതിചെയ്തിരുന്നത്.  ടാൻ-ടാൻ രാഷ്ട്രം ഉപഹാരങ്ങൾ സൂയി വംശത്തിനും അത് അസ്തമിച്ചതിനുശേഷം തുടർന്ന് താങ് വംശത്തിനും അയച്ചിരുന്നു. ഏഴാം നൂറ്റാണ്ടിൽ ഈ രാഷ്ട്രം ശ്രീവിജയയുടെ ആധിപത്യത്തിൻ കീഴിലായതിനെത്തുടർന്ന് ചൈനയിലേക്ക് ഉപഹാരങ്ങൾ അയക്കുന്നത് നിലച്ചു. 1178 ൽ ഷൌ ക്യൂഫി (周去非) എഴുതിയ “ലിങ്വായി ദൈദ”, 1226 ൽ ഷാവോ റുഗ്വ (趙汝适; എഴുതിയ “ഷൂ ഫാൻ ഷി”,  തുടങ്ങിയ ചൈനീസ് ചരിത്ര ഗ്രന്ഥങ്ങൾ സാൻ-ഫോ-റ്റ്സിയുടെ (三佛齊), ഒരു സാമന്ത സംസ്ഥാനമെന്ന നിലയിൽ യഥാക്രമം ടെങ്-യാ-നു, ടെങ്-യാ-നുങ് എന്നിവകളെക്കുറിച്ചു പരാമർശിക്കുന്നു. ഈ സാമന്ത ദേശം ശ്രീവിജയ ആണെന്നു കരുതപ്പെടുന്നു.

 പതിമൂന്നാം നൂറ്റാണ്ടിൽ ശ്രീവിജയയുടെ പതനത്തിനുശേഷം തെരൻഗ്ഗാനു മജാപാഹിതിൻറെ സ്വാധീനത്തിൻ കീഴിൽ വന്നു.  പതിനഞ്ചാം നൂറ്റാണ്ടിൽ മജാപാഹിറ്റ് വംശം ആയുത്തായ രാജവംശത്തിനു വഴിമാറുകയും പിന്നീട് മലയന്‌‍‍‍ ഉപദ്വീപ്, മലാക്ക സുൽത്താനേറ്റിന്റെ നിയന്ത്രണത്തിലാകുകയും ചെയ്തു. ശാക്തിക മത്സരത്തിൽ മലാക്ക സുൽത്താനേറ്റ് വിജയിക്കുകയും തെരൻഗ്ഗാനു സുൽത്താനേറ്റിന്റെ സ്വാധീനത്തിൻകീഴിൽ വരുകയും ചെയ്തു.  1511 ൽ മലാക്ക സുൽത്താനേറ്റ് നിലംപതിക്കുകയും പോർച്ചുഗീസുകാരെത്തുകയും ചെയ്ത കാലത്ത്, പുതുതായി സുൽത്താനേറ്റ് ഓഫ് ജോഹർ നിലവിൽവരുകയും തെരങ്കാനുവിലുൾപ്പെടെ മലാക്ക സുൽത്താനേറ്റിനു സ്വാധീനമുണ്ടായിരുന്ന മുൻ പ്രദേശങ്ങളാകെ അവരുടെ കീഴിലാകുകയും ചെയ്തു. നൂറ്റാണ്ടിന്റെ തുടക്കത്തിൽ തെരങ്കാനു ആക്കെഹ് സുൽത്താനത്തിന്റെ സ്വാധീനത്തിലായി. എന്നാൽ പതിനേഴാം നൂറ്റാണ്ടിന്റെ അവസാനത്തിൽ വീണ്ടും അവിടെ സ്വാധീനം ചെലുത്തുവാൻ ജൊഹർ സുൽത്താനേറ്റിനു സാധിച്ചു.

നിലവിലെ തെരങ്കാനു സുൽത്താനേറ്റ് 1708 ൽ നിലവിൽ വന്നു. 


</doc>
<doc id="392353" url="https://ml.wikipedia.org/wiki?curid=392353" title="കോലാനി">
കോലാനി

മേലുകാവ് ഗ്രാമപഞ്ചായത്ത് ലെ മലയോര ഗ്രാമമാണ് കോലാനി. പീരക്കാട് എന്നായിരുന്നു ആദ്യ നാമം, 'പീരപ്പെട്ടിക്ക' എന്ന ഒരിനം ചെടി ഇവിടെ തഴച്ചു വളർന്നിരുന്നു ഇതിൽ നിന്നുമാണ് പീരക്കാട് എന്ന നാമം ഉൽഭവിച്ചത്. കോലാനി എന്ന പേരിന്റെ ഉൽഭവത്തെ കുറിച്ച് വ്യക്തമായ വിവരങ്ങൾ ലഭ്യമല്ലാ.

ആദിവാസി ഗോത്ര വിഭാഗത്തിൽപ്പെട്ട മല അരയർ ജനവിഭാഗമാണ് ഇവിടെ അധിവസിക്കുന്നത് .


1885 ൽ കോലാനി ചാമപ്പാറ പുരയിടത്തിൽ സ്കൂൾ ആയി ആരംഭിച്ചതാണ് കോലാനി സഭയുടെ തുടക്കം. നാലാം ക്ലാസ് വരെയുള്ള ആംഗലേയ സ്കൂൾ ആയിരുന്നു ഇത്, പിന്നീട് ഈ സ്കൂൾ ഇരുമാ പ്ര യിലേക്ക് മാറ്റി സ്ഥാപിച്ചു. 
സ്കൂൾ ആയി തുടങ്ങിയ കെട്ടിട്ടത്തിൽ പിന്നീട് ഞായറാഴ്ച്ചകളിൽ ക്രിസ്തീയ ആരാധന നടത്തിവന്നിരുന്നു. 1889 ൽ മേലുകാവ് സഭയുടെ ഇടവക പട്ടക്കാരൻ ആയിരുന്ന റവ. ഡബ്ല്യു. കെ. കുരുവിള അച്ചൻ പള്ളി ആയി സ്ഥാപിച്ചു. 

2. പടകൂടിക്കൽ കുടുംബക്ഷേത്രം 

പുരാതന കാലത്ത് സ്ഥാപിതമായ ക്ഷേത്രം ആയിരുന്നു. പിന്നീട് കാലഹരണപ്പെട്ടു പോയിരുന്നെങ്കിലും 2017ൽ ഈ ക്ഷേത്രം പുനപ്രതിഷ്ഠ നടത്തി, പ്രധാന പ്രതിഷ്ഠ ഭദ്രകാളി ദേവിയും ഉപ പ്രതിഷ്ഠ ഗുരു മുത്തപ്പനും മലയരയ വിഭാഗത്തിന്റെ ആരാധനമൂർത്തികളായ നായട്ടു മൂർത്തികളും ആണ്. കുഭം നാലിന് ക്ഷേത്രത്തിലെ ഉത്സവം നടത്തപ്പെടുന്നു.
തിരുവിതാംകൂർ ദേവസ്വം ബോർഡിന്റെ കീഴിലുള്ള മേലുകാവ് കല്ലുവെട്ടം ശ്രീധർമ്മശാസ്താ ക്ഷേത്രവുമായി ഈ ക്ഷേത്രത്തിന് അഭ്യേദ്യ ബന്ധം ഉള്ളതിനാൽ ആചാര അനുഷ്ഠാനങ്ങളുടെ ഭാഗമായി എല്ലാ വർഷവും കുഭ മാസം നാലാം തീയതി ഈ ക്ഷേത്രത്തിൽ നിന്നും താലപ്പൊലി ഘോഷയാത്ര കല്ലു വെട്ടം ക്ഷേത്രത്തിലേക്ക് നടത്തപ്പെടുന്നു.

</doc>
<doc id="392356" url="https://ml.wikipedia.org/wiki?curid=392356" title="കുച്ചിങ്ങ്">
കുച്ചിങ്ങ്

കുച്ചിങ്ങ് (: , ) മലേഷ്യയിലെ സരാവക് സംസ്ഥാനത്തിലെ ഏറ്റവും ജനസാന്ദ്രതയുള്ള നഗരവും സംസ്ഥാന തലസ്ഥാനവും കൂടിയാണ്. ഔദ്യോഗികമായി ഇത് സിറ്റി ഓഫ് കുച്ചിങ്ങ് എന്നറിയപ്പെടുന്നു. കുച്ചിംഗ് ഡിവിഷന്റെ തലസ്ഥാനമാണിത്.

ബോർണിയോ ദ്വീപിലെ സരാവാക്ക് സംസ്ഥാനത്തിൻറെ തെക്കുപടിഞ്ഞാറൻ അറ്റത്ത്, സരാവക് നദിയുടെ തീരത്താണ് ഈ നഗരം സ്ഥിതി ചെയ്യുന്നത്. 431 ചതുരശ്ര കിലോമീറ്റർ (166 ചതുരശ്ര മൈൽ) പ്രദേശത്തായി വ്യാപിച്ചുകിടക്കുന്ന ഈ നഗരത്തിൻറെ കുച്ചിങ്ങ് നോർത്ത് ഭരണ പ്രദേശത്ത് 165,642 ഉം കുച്ചിംഗ് സൗത്ത് അഡ്മിനിസ്ട്രേറ്റീവ് മേഖലയിൽ 159,490 ഉം ജനങ്ങൾ അധിവസിക്കുന്നു. രണ്ടു മേഖലയിലെ ആകെ ജനസംഖ്യ ഏകദേശം 325,132 ആണ്.

ബ്രുണൻ സാമ്രാജ്യത്തിൻറെ ഭരണകാലത്ത് 1827-ൽ സരാവാക്കിൻറെ മൂന്നാമത്തെ തലസ്ഥാനമായിരുന്നു കുച്ചിങ്ങ്. ഉൾനാടൻ ബോർണിയോ നിവാസികളായ ദയാക്ക് വിഭാഗത്തിൻറെ കലാപം അടിച്ചമർത്തി ബ്രൂണൻ സാമ്രാജ്യത്തെ സഹായിക്കുന്നതിനുവേണ്ടി, സരവാക്ക് ജയിംസ് ബ്രൂക്കിന് വിട്ടുകൊടുത്തതോടെ 1841 ൽ കുച്ചിങ്ങ് സരാവാക്കിൻറെ തലസ്ഥാനമായിത്തീർന്നു. ഈ ജനങ്ങൾ പിന്നീട് അദ്ദേഹത്തിൻറെ വിശ്വസ്തരായ അനുയായികളായിത്തീർന്നു. ചാൾസ് ബ്രൂക്കിൻറെ ഭരണകാലത്ത് ശുചീകരണ സംവിധാനം, ഹോസ്പിറ്റലുകൾ, ജയിലുകൾ കോട്ടകൊത്തളങ്ങൾ, കമ്പോളങ്ങൾ തുടങ്ങിയവ നിർമ്മിക്കപ്പെട്ടതോടൊപ്പം നഗരത്തിനു പ്രത്യേക ശ്രദ്ധയും അതിൻറെ വികസനവും തുടർന്നുകൊണ്ടിരുന്നു. 1941 ൽ ബ്രൂക്ക് ഭരണകൂടം കുച്ചങ്ങിൽ സെൻറിനറി ആഘോഷം നടത്തിയിരുന്നു. രണ്ടാം ലോകമഹായുദ്ധകാലത്ത് 1942 മുതൽ 1945 വരെയുള്ള​കാലഘട്ടത്തിൽ കുച്ചിങ്ങ് ജപ്പാൻ കൈവശപ്പെടുത്തിയിരുന്നു. യുദ്ധത്തടവുകാരെയും സിവിലിയൻ തടവുകാരെയും പാർപ്പിക്കുവാനായി ജാപ്പനീസ് സർക്കാർ കുച്ചിങ്ങിനടുത്തായി ഒരു ബാട്ടു ലിൻറാംഗ് ക്യാമ്പ് രൂപീകരിച്ചിരുന്നു. യുദ്ധത്തിനു ശേഷ നഗരം കേടുപാടുകൾ കൂടാതെ നിലനിന്നു. എന്നിരുന്നാലും, സരാവാക്കിലെ അവസാന രാജാവായിരുന്ന സർ ചാൾസ് വൈനർ ബ്രൂക്ക്, 1946 ൽ ബ്രിട്ടീഷ് ക്രൌൺ കോളനിയുടെ ഭാഗമായി സരാവാക്കിനെ വിട്ടുകൊടുക്കാൻ തീരുമാനിച്ചു.ക്രൗൺ കോളനിയുടെ ഭാഗമായിരുന്ന കാലയളവിലും കുച്ചിംഗ് തലസ്ഥാനമായി തുടർന്നിരുന്നു. 1963 ൽ മലേഷ്യയുടെ രൂപീകരണത്തിനു ശേഷവും കുച്ചിങ്ങ് അതിന്റെ സംസ്ഥാന തലസ്ഥാനമെന്ന സ്ഥാനം നിലനിർത്തുകയും 1988 ൽ നഗര പദവി നൽകപ്പെടുകയും ചെയ്തു. അന്നുമുതൽ, കുച്ചിങ്ങ് നഗരം രണ്ട് വ്യത്യസ്ത പ്രാദേശിക അധികാരികൾ ഭരിക്കുന്ന രണ്ടു വ്യത്യസ്ഥ ഭരണ പ്രദേശങ്ങളായി വിഭജിക്കപ്പെടുകയും ചെയ്തു. സരാവാക്കിൻറെ ഭരണകേന്ദ്രം കുച്ചിങ്ങിലെ വിസ്മ ബാപ മലേഷ്യയിലാണ് സ്ഥിതിചെയ്യുന്നത്. 

സാരാവാക്ക്, ബോർണിയോ എന്നിവ സന്ദർശിക്കുന്ന സഞ്ചാരികൾക്ക് കുച്ചിങ്ങ് ഒരു പ്രവേശന കവാടവും പ്രധാന ഭക്ഷണകേന്ദ്രവുമാണ്.

കുച്ചിംഗ് വെറ്റ്ലാൻഡ്സ് നാഷനൽ പാർക്ക് നഗരത്തിൽ നിന്ന് ഏകദേശം 30 കിലോമീറ്റർ (19 മൈൽ) അകലെയാണ്. ബകോ നാഷണൽ പാർക്ക്, സെമെൻഗോഹ് വന്യജീവി സങ്കേതം, റെയിൻഫോറസ്റ്റ് വേൾഡ് മ്യൂസിക് ഫെസ്റ്റിവൽ (RWMF), സ്റ്റേറ്റ് അസംബ്ലി കെട്ടിടം, ദ അസ്റ്റാന, മാർഗരിറ്റ കോട്ട, കുച്ചിംഗ് കാറ്റ് മ്യൂസിയം, സരാവാക് സ്റ്റേറ്റ് മ്യൂസിയം തുടങ്ങി അനേകം വിനോദ സഞ്ചാര ആകർഷണകേന്ദ്രങ്ങൾ ഇവിടെയുണ്ട്. കിഴക്കൻ മലേഷ്യയിലെ ഒരു പ്രധാന വ്യാവസായിക വാണിജ്യ കേന്ദ്രങ്ങളിലൊന്നാണ് ഈ നഗരം.

"കുച്ചിങ്ങ്" എന്ന പേര് ബ്രൂക്ക് 1841 ൽ ഇവിടെ എത്തുന്ന കാലത്തുതന്നെ ഉപയോഗത്തിലുണ്ടായിരുന്നു.  "കുച്ചിങ്ങ്" എന്ന പേരു നിലവിൽവന്നതിനെക്കുറിച്ച് പല സിദ്ധാന്തങ്ങളുമുണ്ട്. ഒരുപക്ഷേ ഇത് മലയൻ ഭാഷയിൽ പൂച്ചയ്ക്കു പറയുന്ന "kucing" എന്ന വാക്കോ അല്ലെങ്കിൽ ചൈനയിലും ബ്രിട്ടീഷ് ഇന്ത്യയിലും വ്യാപാര തുറമുഖത്തെക്കുറിച്ച് സൂചിപ്പിക്കുവാൻ ഉപയോഗിച്ചിരുന്ന ഒരു സാധാരണ പദമായ മലബാർ തീരത്തെ ഇന്ത്യൻ തുറമുഖ തുറമുഖമായ കൊച്ചിഎന്ന വാക്കിൽനിന്നോ ഇത് ഉത്ഭവിച്ചുവെന്ന് അനുമാനിക്കപ്പെടുന്നു. 


</doc>
<doc id="392360" url="https://ml.wikipedia.org/wiki?curid=392360" title="ബാക്കൊ ദേശീയോദ്യാനം">
ബാക്കൊ ദേശീയോദ്യാനം

ബാക്കൊ ദേശീയോദ്യാനം മലേഷ്യയിലെ സാരാവാക് സംസ്ഥാനത്തെ കുച്ചിംഗ് ഡിവിഷനിൽ സ്ഥിതിചെയ്യുന്ന ഒരു ദേശീയോദ്യാനമാണ്. 1957 ൽ സ്ഥാപിക്കപ്പെട്ട ഈ ദേശീയോദ്യാനം, സാരവാക്കിലെ ഏറ്റവും പഴയ ദേശീയോദ്യാനമാണ്. ബാക്കോ, കുച്ചിങ്ങ് നദീമുഖങ്ങളിൽ മുവാര ടെബാസ് ഉപദ്വീപിൻറെ അറ്റത്തുവരെ 27.27 ചതുരശ്ര കിലോമീറ്ററോളം (10.53 ച മൈൽ) വിസ്തീർണ്ണത്തിൽ ഈ ദേശീയോദ്യാനം വ്യാപിച്ചുകിടക്കുന്നു. കുച്ചിങ്ങിൽ നിന്ന് ഏകദേശം 40 കിലോമീറ്റർ (25 മൈൽ) റോഡിലൂടെ സഞ്ചരിച്ച് ഇവിടെയെത്തിച്ചേരാൻ സാധിക്കുന്നു. ദശലക്ഷക്കണക്കിനു വർഷങ്ങളായുള്ള മണൽക്കല്ലുകളുടെ ദ്രവീകരണം കാരണമായി ചെങ്കുത്തായ മലഞ്ചെരുവുകളും കടലിലേക്കുന്തി നിൽക്കുന്ന പാറക്കെട്ടുകളും, വെളുത്ത പഞ്ചസാര മണൽപ്പരപ്പുകളുമടങ്ങിയ തീരപ്രദേശങ്ങൾ ഇവിടെ സൃഷ്ടിക്കപ്പെട്ടിരിക്കുന്നു. തിരമാലകളുടെ നിരന്തരമായ ആക്രമണത്തിൻറെ ഫലമായി കൊത്തിയെടുക്കപ്പെട്ടതുപോലെയുള്ള അതിമനോഹരമായ രൂപത്തിലുള്ളതും ഇരുമ്പ് നിക്ഷേപത്താൽ സമൃദ്ധമായതും വർണ്ണാഭമായതുമായ കടൽക്കമാനങ്ങളും കടൽച്ചിമ്മിനികളും പാറക്കെട്ടുകളിൽ രൂപന്തരം പ്രാപിച്ചിരിക്കുന്നു. അവയിൽ ഏറ്റവും പ്രശസ്തമായത് ഒരു മൂർഖൻ പാമ്പിൻറെ തലയുടെ ആകൃതിയിൽ തലയുയർത്തി നിൽക്കന്ന ഒന്നാണ്. ഇത് ദേശീയോദ്യാനത്തിൻറ ആസ്ഥാനത്തോ ഏതെങ്കിലും ബീച്ചുകളിൽ നിന്നോ ബോട്ട് സവാരിയ്കിടെ ദർശിക്കുവാൻ സാധിക്കുന്നു. ഈ ശിലാ രൂപീകരണങ്ങളിൽ ചിലത് ദേശീയോദ്യാനത്തിനു ദർശനമായിട്ടുള്ള തെലൂക്ക് ആസാം ബീച്ചിലേയ്ക്കുള്ള പ്രവേശന കവാടത്തിൽ നിന്നു കാണാൻ സാധിക്കുന്നു. കുംപുങ് ബാകോ ഗ്രാമത്തിൽ നിന്നും 20 മിനിറ്റ് മാത്രമുള്ള ബോട്ട് സവാരിയിലൂടെ മാത്രമേ ഈ ദേശീയോദ്യാനത്തിലേയ്ക്ക് എത്തുവാൻ സാധിക്കുകയുള്ളൂ. കുച്ചിങ്ങിൽ നിന്ന് താമസസൗകര്യത്തിനായി ക്യാമ്പ് ഗ്രൌണ്ട് , വനസേനയുടെ ബംഗ്ലാവുകൾ തുടങ്ങിയവ ലഭ്യമാണെങ്കിലും ഒരു ദിവസ യാത്രയായി മാത്രം പലപ്പോഴും ആളുകൾ ഈ ദേശായോദ്യാനം സന്ദർശിക്കാറുണ്ട്. 

സാരാവാക്കിലെ ഏറ്റവും ചെറിയ ദേശീയ പാർക്കുകളിൽ ഒന്നാണ് ബാക്കൊ. എന്നിരുന്നാലും, വൈവിധ്യമുളള ജൈവമേഖലകൾ (മഴക്കാടുകൾ ഉൾപ്പെടെ), സമൃദ്ധമായ വന്യജീവി, കാട്ടരുവികൾ, വെള്ളച്ചാട്ടങ്ങൾ, ഏകാന്തമായ ബീച്ചുകൾ, ട്രെക്കിങ്ങ് പാതകൾ എന്നിവയും ഈ ദേശീയോദ്യാനത്തിൽ ഉൾപ്പെടുന്നതിനാൽ ഇവിടം വളരെ വ്യത്യസ്ഥമായ ഒരു അനുഭവം പ്രാദാനം ചെയ്യുന്നു. കൃത്യമായി അടയാളപ്പെടുത്തിയിട്ടുള്ള വ്യത്യസ്ത ദൈർഘ്യങ്ങളിലുള്ളതും തമ്മിൽ കൂട്ടി യോജിപ്പിച്ചിട്ടുള്ളതുമായ 16 നടപ്പാതകളിലൂടെ ദേശീയോദ്യാനം ചുറ്റിക്കാണുവാൻ സന്ദർശകരെ അനുവദിച്ചിരിക്കുന്നു. ഇതു കൂടാതെ കുംപുങ് ബാകോ അല്ലെങ്കിൽ തെലുക് ആസാം എന്നിവിടങ്ങളിൽ നിന്നുള്ള ബോട്ടുകളിലൂടെ വിവിധ ബീച്ചുകളിലേയ്ക്കും ഭൂമിശാസ്ത്രപരമായി താൽപര്യമുണർത്തുന്ന പാറകളിലെ കടൽച്ചിമ്മിനികൾ രൂപീകരണം പ്രാപിച്ചിരിക്കുന്ന മേഖലകളിലേയ്ക്കും അനായാസമായി പ്രവേശിക്കുവാൻ കഴിയും. ഇത്രയും ഒതുങ്ങിയ പ്രദേശത്ത് അതിവിശാലമായ ആകർഷണങ്ങളും മറ്റു പ്രവർത്തനങ്ങളും സുസാദ്ധ്യമായ ഈ ദേശീയോദ്യാനം സരാവാകിലെ ഏറ്റവും പ്രശസ്തമായ ദേശീയോദ്യാനങ്ങളിലൊന്നായി മാറിയിരിക്കുന്നു. 

"ദ അമേസിങ്ങ് റെയിസ് ഏഷ്യ 1" എന്ന അമേരിക്കൻ പരമ്പരയെ അടിസ്ഥാനമാക്കിയുള്ള റിയാലിറ്റി ടെലിവിഷൻ ഗെയിം ഷോയുടെ സേവനത്തിനുള്ള അവസാനത്തെ തങ്ങൽ കേന്ദ്രമായിരുന്നു ആയിരുന്നു ഇത് 

ബാക്കൊ ദേശീയോദ്യാനത്തിൽ ബോർണിയോയിൽ കാണപ്പെടുന്ന മിക്കവാറും എല്ലാവിധ സസ്യജാലങ്ങളും അടങ്ങിയിട്ടുണ്ട്. ഏഴ് സമ്പൂർണ ജൈവവ്യവസ്ഥകളിൽ നിന്നുള്ള 25 ഇനം സസ്യങ്ങൾ ഇവിടെയുണ്ട്. തീരദേശ സസ്യങ്ങൾ, മലഞ്ചരുവുകളിലെ സസ്യങ്ങൾ, കെരൻഗാസ് അഥവാ മരുന്നു ചെടികളടങ്ങിയ വനങ്ങൾ, കണ്ടൽ വനം, മിശ്രിത വനം, പാഡാങ് അഥവാ പുൽമേടുകളിലെ സസ്യങ്ങൾ, ചതുപ്പുനില സസ്യങ്ങൾ എന്നി സസ്യജാലങ്ങളിലുൾപ്പെടുന്നു.  ഇവിടുത്തെ അസാധാരണമായ സസ്യജാലങ്ങളിൽ പലതരം മാംസഭോജിയായ സസ്യങ്ങളും ഉൾപ്പെട്ടിരിക്കുന്നു (നാലിനം പിച്ചർ ചെടികൾ, അക്കരപ്പുത, യൂട്രിക്കുലേറിയ). അതുപോലെ ധാരാളം വൃക്ഷങ്ങളും മറ്റു സസ്യയിനങ്ങളും ഉൾപ്പെടുന്നതാണ് ഇവിടുത്തെ സസ്യജാലം.

ഏകദേശം 150 നടുത്ത് തുമ്പിക്കൈമൂക്കൻ കുരങ്ങുകളുടെ ആവാസകേന്ദ്രമാണ് ബാക്കൊ ദേശീയോദ്യാനം. ഇവ ബോർണിയോയിൽ മാത്രം കാണപ്പെടുന്നവയാണ്. സരാവാക്ക് "പ്രോബോസിസ് കുരങ്ങുകളെ കാണാൻ പറ്റിയ ഏറ്റവും നല്ല സ്ഥലം" എന്നാണ് അറിയപ്പെടുന്നത്. നീണ്ട വാലുള്ള മകാക്, ഹനുമാൻ കുരങ്ങ്, വാഴയണ്ണാൻ, ബോർനിയൻ താടിയുള്ള പന്നി, ഉടുമ്പുകൾ, ഓട്ടറുകൾ എന്നിവ ഇവിടെ കാണപ്പെടുന്ന മറ്റ് മൃഗങ്ങളിൽ ഉൾപ്പെടുന്നു. ഇവയെല്ലാം വനത്തിനുള്ളിലും ടെലോക് ആസ്സാം ബീച്ചിലെ ക്യാമ്പ് ആസ്ഥാനത്തും കാണപ്പെടുന്നു. നിരവധി പല്ലികളും പാമ്പുകളും ഇവിടെയുണ്ട്, ഇവയിൽ മിക്കതും നിരുപദ്രവകാരികളാണ്. പക്ഷിനിരീക്ഷണത്തിനായി ഏറ്റവും യോജിച്ച ഒരു സ്ഥലമായ ബക്കോയിൽ ഏകദേശം നൂറ്റമ്പതിലധികം ഇനം പക്ഷികളുടെ സാന്നിദ്ധ്യം രേഖപ്പെടുത്തപ്പെട്ടിരിക്കുന്നു. ബാക്കോയിലെ രാത്രിഞ്ജരന്മാരായ ജീവികളിൽ കൊലുഗോ, ഇനാംപേച്ചി, കൂരമാൻ, നിരവിധിയിനം പഴം ആഹരിക്കുന്നവും ഷഡ്പദങ്ങളെ ആഹരിക്കുന്നവയുമായ വാവലുകൾ, ടാർസിയർ, തേവാങ്ക്, പന വെരുക് എന്നിവയും ഉൾപ്പെടുന്നു.


</doc>
<doc id="392372" url="https://ml.wikipedia.org/wiki?curid=392372" title="ശ്രീലങ്കൻ പോലീസുദ്യോഗസ്ഥരുടെ കൂട്ടക്കൊല 1990">
ശ്രീലങ്കൻ പോലീസുദ്യോഗസ്ഥരുടെ കൂട്ടക്കൊല 1990

1990 ജൂലൈ പതിനൊന്നാം തീയതി, ലിബറേഷൻ ടൈഗേഴ്സ് ഓഫ് തമിഴ് ഈലം (എൽ.ടി.ടി.ഇ), നിരായുധരായ ശ്രീലങ്കൻ പോലീസ് ഉദ്യോഗസ്ഥരെ വധിച്ചു. 600 ഓളം ശ്രീലങ്കൻ പോലീസ് ഉദ്യോഗസ്ഥർ ഈ കൂട്ടക്കൊലയിൽ കൊല്ലപ്പെട്ടു എന്ന് ഔദ്യോഗിക കണക്കുകൾ പറയുന്നു. മരണപ്പെട്ടവരുടെ എണ്ണം 774 ആണെന്നു ചില പത്രങ്ങൾ റിപ്പോർട്ട് ചെയ്യുന്നു.
1987 ലെ ഇന്ത്യാ-ശ്രീലങ്കാ കരാർ പ്രകാരം, ഇന്ത്യൻ സമാധാന സംരക്ഷണ സേന, അവിടെ നടക്കുന്ന ആഭ്യന്തരയുദ്ധത്തിനു അറുതി വരുത്തുവാൻ ശ്രീലങ്കയിൽ എത്തിച്ചേർന്നു. എൽ.ടി.ടി.ഇയുമായി ഒരു സമാധാന കരാറായിരുന്നു പുതിയതായി തിരഞ്ഞെടുക്കപ്പെട്ട ശ്രീലങ്കൻ പ്രസിഡന്റ് രണസിംഗെ പ്രേമദാസയുടെ ലക്ഷ്യം. 1989 ൽ പ്രസിഡന്റ് പ്രേമദാസ, എൽ.ടി.ടി.ഇയുമായി ഒരു വെടിനിർത്തൽ കരാറിൽ എത്തിച്ചേർന്നു. ശ്രീലങ്കയിലെ ആഭ്യന്തര കലാപത്തിനു ഒരു ശമനമുണ്ടായതോടെ, ഇന്ത്യൻ സമാധാന സംരക്ഷണ സേനയെ തിരിച്ചുവിളിക്കണമെന്ന് പ്രേമദാസ, ഇന്ത്യൻ പ്രധാനമന്ത്രിയായിരുന്നു വി.പി.സിങ്ങിനോട് ആവശ്യപ്പെട്ടു. സിങ്, ശ്രീലങ്കയിൽ നിന്നും ഇന്ത്യൻ സേനയെ പിൻവലിച്ചു. എൽ.ടി.ടി.ഇ നേതാവായിരുന്ന വേലുപ്പിള്ള പ്രഭാകരൻ ഈ നിർദ്ദേശത്തെ പാടെ അവഗണിച്ചതോടെ, ശ്രീലങ്കൻ സർക്കാരും, തീവ്രവാദികളും തമ്മിലുള്ള വിദ്വേഷം കൂടുതൽ വളർന്നു.

ശ്രീലങ്കൻ സർക്കാർ തീവ്രവാദികളുമായി തുടർച്ചയായി സമാധാനചർച്ചകൾ നടത്തിക്കൊണ്ടിരുന്നു. സമാധാനാന്തരീക്ഷം സൃഷ്ടിക്കുവാനുള്ള അവസാന അവസരമാണിതെന്നു, ഇതു കഴിഞ്ഞാൽ യുദ്ധമാണെന്നും എൽ.ടി.ടി.ഇ നേതാവ് ആന്റൺ ബാലസിങ്കം ഒരിക്കൽ ശ്രീലങ്കൻ സർക്കാരിനെ ഭീഷണിപ്പെടുത്തിയിരുന്നു. ശ്രീലങ്കൻ പ്രതിരോധ മന്ത്രി, തീവ്രവാദികളോട് ആയുധം വെച്ചു കീഴടങ്ങാൻ ആവശ്യപ്പെട്ടത് അന്തരീക്ഷം വീണ്ടും കലുഷിതമാക്കി. സമാധാനശ്രമങ്ങൾക്ക് വിഘ്നം വരാതിരിക്കാൻ, ഈ കാലയളവിൽ ശ്രീലങ്കൻ സൈന്യം, എൽ.ടി.ടി.ഇക്കെതിരേ യാതൊരു നടപടികൾക്കും മുതിർന്നില്ല. 1990കളിൽ എൽ.ടി.ടി.ഇ സൈനീക ക്യാംപുകൾക്കടുത്ത്, ബങ്കറുകളും, ട്രഞ്ചുകളും നിർമ്മിച്ചു. എന്നാൽ സൈന്യത്തോട് ശാന്തരായിരിക്കാനാണ് ശ്രീലങ്കൻ സർക്കാർ ആവശ്യപ്പെട്ടത്.
1990 ജൂൺ ഏഴാം തീയതി, ശ്രീലങ്കൻ സൈന്യവാഹനത്തിനു നേരേ എൽ.ടി.ടി.ഇ യാതൊരു പ്രകോപനവും കൂടാതെ വെടിവെച്ചു. തണ്ടിക്കുളത്തു വെച്ചു നടന്ന ഈ സംഭവത്തിൽ ഒരു പട്ടാളക്കാരൻ മരിക്കുകയും, ഒമ്പതോളം പേർക്ക് പരുക്കേൽക്കുകയും ചെയ്തു. 1990 ജൂൺ പത്താം തീയതി, ബാറ്റിക്കളോവ പോലീസ് ഒരു മുസ്ലീം തയ്യൽക്കാരനെ കസ്റ്റഡിയിലെടുത്തു. ഇയാൾ, എൽ.ടി.ടി.ഇ പ്രവർത്തകനായിരുന്നുവെന്ന കാര്യം പോലീസിനറിയില്ലായിരുന്നു. രാവിലെ ഒമ്പതരയോടെ, സായുധരായ എൽ.ടി.ടി.ഇ പ്രവർത്തകർ പോലീസ് സ്റ്റേഷനിലെത്തി ഇയാളെ വിട്ടുതരണമെന്നാവശ്യപ്പെട്ടു. എന്നാൽ ഇയാളെ ആശുപത്രിയിലേക്കു മാറ്റി എന്ന മറുപടയിൽ തൃപ്തരാവാതെ, ഡ്യൂട്ടിയിലുണ്ടായിരുന്ന രണ്ടു പേരെ പ്രതികാരമെന്ന രീതിയിൽ തീവ്രവാദികൾ തട്ടിക്കൊണ്ടു പോയി.

1990 ജൂൺ പതിനൊന്നാം തീയതി രാവിലെ ആറുമണിക്ക് സായുധരായ എൽ.ടി.ടി.ഇ ക്കാർ ബാറ്റിക്കളോവ പോലീസ് സ്റ്റേഷൻ വളയുകയും, മൂന്നു പോലീസുകാരെ തട്ടിക്കൊണ്ടു പോവുകയും ചെയ്തു. ഒരു മണിക്കൂറിനു ശേഷം,250 ഓളം വരുന്ന സായുധരായ എൽ.ടി.ടി.ഇക്കാർ പോലീസ് സ്റ്റേഷനും, ഉദ്യോഗസ്ഥ താമസസ്ഥലങ്ങളും വളഞ്ഞു. സ്റ്റേഷനിലുണ്ടായിരുന്ന പണവും, ആയുധങ്ങളും തീവ്രവാദികൾ പിടിച്ചെടുത്തു. കിഴക്കൻ പ്രവിശ്യയിലുള്ള എല്ലാ പോലീസ് സ്റ്റേഷനിൽ നിന്നും ഉദ്യോഗസ്ഥരോട് ഉച്ചക്ക് രണ്ടരയോടെ ഒഴിഞ്ഞുപോവാൻ എൽ.ടി.ടി.ഇ ആവശ്യപ്പെട്ടു, അതല്ലെങ്കിൽ അനന്തരഫലം അനുഭവിക്കേണ്ടി വരുമെന്നും അവർ ഭീഷണി മുഴക്കി. പോലീസുകാരോട്, ആയുധം വച്ച് കീഴടങ്ങാൻ പ്രസിഡന്റ് പ്രേമദാസ പ്രത്യേക ദൂതൻ വശം ഉത്തരവിട്ടു. തടവിലാക്കപ്പെട്ട ഉദ്യോഗസ്ഥരെ എൽ.ടി.ടി.ഇ സംഘാംഗങ്ങൾ ട്രിങ്കോമാലി കാടുകളിലേക്കു കൊണ്ടു പോയി. തടവുകാരെ കൈ പുറകിൽ കെട്ടിയശേഷം നിഷ്ഠൂരമായി വെടിവെച്ചു കൊന്നു.


</doc>
<doc id="392392" url="https://ml.wikipedia.org/wiki?curid=392392" title="ഇപ്പോഹ്">
ഇപ്പോഹ്

മലേഷ്യയിലെ പെറാക്കിൻറ തലസ്ഥാന നഗരമാണ് ഇപ്പോഹ് ()  . കിൻത നദിയിൽ സ്ഥിതിചെയ്യുന്ന ഈ നഗരം, കോലാലംപൂരിൽ നിന്ന് 180 കിലോമീറ്റർ (110 മൈൽ) വടക്കായും അയൽ സംസ്ഥാനമായ പെനാംഗിലെ ജോർജ്ജ് ടൗണിന് 123 കി.മീ (76 മൈൽ) തെക്ക് കിഴക്കുമായാണ് നിലനിൽക്കുന്നത്. 2010 ലെ കണക്കനുസരിച്ച് ഇപ്പോഹ് നഗരത്തിൽ 657,892 ജനസംഖ്യയുമുണ്ട്. മലേഷ്യയിലെ ജനസംഖ്യയനുസരിച്ചുള്ള മൂന്നാമത്തെ വലിയ നഗരമാണ് ഇപ്പോഹ്.

യഥാർത്ഥത്തിൽ ഒരു ഗ്രാമമായിരുന്ന ഇപ്പോഹ് അതിവേഗം വളരാൻ തുടങ്ങിയത്, ഇവിടെ ചുറ്റുപാടുമുള്ള പ്രദേശങ്ങളിൽനിന്ന് 1880-കളിൽ വൻതോതിൽ ടിൻ കണ്ടെത്തിയതിന് ശേഷമായിരുന്നു. 1895 ആയപ്പോഴേയ്ക്കും, ഫെഡറൽ മലയ സ്റ്റേറ്റിലുള്ള രണ്ടാമത്തെ വലിയ പട്ടണമായിത്തീർന്നു സെലാങ്കോർ, നെഗെരി സെംബിലാൻ, പഹാംഗ് എന്നിവകൂടി ഉൾപ്പെട്ട ഇപ്പോഹ്. ഇപ്പോഹ് 1988 ൽ ഒരു നഗരമായി പ്രഖ്യാപിക്കപ്പെട്ടു. എന്നിരുന്നാലും, ടിൻ നിക്ഷേപങ്ങൾ കുറഞ്ഞുവന്നതും 1970 കളിലെ ടിൻ വിലയിടിവും കാരണമായി നഗരത്തിൻറെ അഭിവൃദ്ധി നിലയ്ക്കുകയും നഗരം പതിറ്റാണ്ടുകളായി അവഗണിക്കപ്പെട്ടുകിടക്കുകയും ചെയ്തു. ബ്രിട്ടീഷ് കൊളോണിയൽ കാലഘട്ടത്തിലെ വാസ്തുവിദ്യയുടെ പുനർനിർമ്മാണവും സംരക്ഷണവും ആരംഭിച്ചതോടെ സമീപകാലത്തായി ഇപ്പോഹ് നഗരത്തിൻറെ ഒരു വിനോദസഞ്ചാരകേന്ദ്രമെന്ന നിലയിലുള്ള പ്രീതി സാരമായി ഉയർന്നിരുന്നു. 

ഈ നഗരം അതിലെ പരമ്പരാഗത ഭക്ഷണപദാർത്ഥങ്ങൾക്കു പ്രശസ്തമാണെന്നതുപോലെ ചുറ്റുവട്ടത്തുള്ള ചുണ്ണാമ്പു മലനിരകളും ഗുഹകളും അതിൽ നിർമ്മിക്കപ്പെട്ടിരിക്കുന്ന ബുദ്ധക്ഷേത്രങ്ങളും ഒരുപോലെ പ്രശസ്തമാണ്. ഇതുകൂടാതെ, മലേഷ്യയിലെ ഏറ്റവും വൃത്തിയുള്ള നഗരങ്ങളിലൊന്നെന്ന സ്ഥാനവും ഇത് അലങ്കരിക്കുന്നു.

കോലാലമ്പൂരിനും ജോർജ് ടൗണിനുമിടയിലുള്ള തന്ത്രപ്രധാനമായ ഈ നഗരത്തിൻറെ സ്ഥാനം, പടിഞ്ഞാറൻ മലേഷ്യയ്ക്കുള്ളിലെ ഒരു പ്രധാന കരഗതാഗത കേന്ദ്രമായിത്തീരുന്നതിൽ പ്രധാന പങ്കു വഹിച്ചിട്ടുണ്ട്. മലയൻ റെയിൽവേയുടെ വെസ്റ്റ് കോസ്റ്റ് ലൈനും നോർത്ത്-സൌത്ത് എക്സ്പ്രസ്‍ വേ ലൈനും നഗരത്തെ മുറിച്ചു കടന്നു പോകുന്നു. കര ഗതാഗത ലിങ്കുകൾ കൂടാതെ സുൽത്താൻ അസ്ലാൻ ഷാ എയർപോർട്ടും നഗരത്തെ സേവിക്കുന്നു.

1880-കളിൽ കിന്താ നദീ തീരത്തുള്ള പലാവു എന്ന മലാവി ഗ്രാമത്തിൽ നിന്നാണ് ഇപ്പോഹ് നഗരം വളർന്നു വന്നത്. കിന്ത നദീ തടമേഖലയിലെ ടിൻ അയിരുകളാൽ സമ്പന്നമായ താഴ്വരയിലെ അതിന്റെ ഭൂമിശാസ്ത്രപരമായ സ്ഥാനമായിരുന്നു ഇപ്പോഹ്‍വിൻറെ സ്വാഭാവികമായി അഭിവൃദ്ധിക്കുള്ള പ്രധാന കാരണം. 1892 ൽ ഇപ്പോഹ് നഗരത്തിലുണ്ടായ വൻ തീപിടുത്തം നഗരത്തിൻറെ പാതിയോളം ഭാഗം ചുട്ടെരിച്ചുവെങ്കിലും നഗരത്തിന്റെ പുനർനിർമ്മാണം കൂടുതൽ ക്രമീകൃതമായ ഗ്രിഡ് മാതൃകയിൽ സ്ഥാപിക്കുന്നതിനു പ്രചോദനവുമായിത്തീർന്നു. രണ്ടാമത്തെ ടിൻ റഷിൻറെ കാലത്ത് നഗരം പുനർ നിർമ്മിക്കപ്പെടുകയും ശേഷം ടിൻ ഖനന വ്യവസായം കുതിച്ചുയർന്നതോടെ 1920 കളിലും 1930 കളിലും നഗരം അതിവേഗം വളർന്നുകൊണ്ടിരുന്നു.

ഒരു പ്രാദേശിക ഹക്ക വംശജനായ കോടീശ്വരൻ, യൌ ടെറ്റ് ഷിൻ, 1930 കളുടെ ആരംഭത്തിൽ ഈ ടൌണിൻറെ ഒരു വലിയ പ്രദേശം വികസിപ്പിക്കാൻ തുടങ്ങിയിരുന്നു. ഇന്ന് 'ന്യൂ ടൗൺ' എന്ന് അറിയപ്പെടുന്ന കിന്താ നദിയുടെ കിഴക്കൻ തീരം മുതൽ ഗ്രീൻടൌൺ വരെയുള്ള പ്രദേശമായിരുന്നു ഇത്. 1937-ൽ തായ്‍പിങ്ങിനെ മാറ്റി പകരം പെറോക്കിൻറെ തലസ്ഥാനമായി ഇപ്പോഹ് നഗരം മാറി. 1941 ഡിസംബർ 15-ന് ജാപ്പനീസ് സൈന്യം ഇപ്പോഹ് നഗരം ആക്രമിച്ചു. 1942 മാർച്ചിൽ ജപ്പാനീസ സിവിൽ അഡ്മിനിസ്ട്രേഷൻ അഥവാ "പെരാക്ക് ഷൂ സെയ്‍ച്ചോ" ഇവിടെ സെൻറ് മൈക്കിൾസ് ഇൻസ്റ്റിറ്റ്യൂഷൻ എന്ന പേരിൽ സ്കൂൾ സ്ഥാപിച്ചു. ബ്രിട്ടീഷ് സേനയുടെ കീഴിൽനിന്നു മലയ വിമോചിതമായതിനു ശേഷവും ഇപ്പോഴും ഇപ്പോഹ് നഗരം പെരക്കിൻറെ തലസ്ഥാനമായി തുടരുന്നു. 20-ആം നൂറ്റാണ്ടിന്റെ രണ്ടാം പകുതിയിൽ ടിൻ ഖനന വ്യവസായത്തിനുണ്ടായി തകർച്ച ഇപ്പോഹ് നഗരത്തിൻറെ വളർച്ചയ്ക്കു കടിഞ്ഞാണിട്ടു. ടിൻ ഖനികൾ അടച്ചുപൂട്ടിയതോടെ നഗരത്തിലെ ജനങ്ങൾ മലേഷ്യയിലെ മറ്റ് നഗരങ്ങളിൽ ജോലി തേടി ചേക്കേറിത്തുടങ്ങി. എന്നിരുന്നാലും ഇപ്പോഴും ജനസംഖ്യയിൽ മലേഷ്യയിലെ ഏറ്റവും വലിയ നഗരങ്ങളിലൊന്നായി ഇതു മാറുന്നു. നഗരത്തിൻറെ സമ്പദ് വ്യവസ്ഥയുടെ പ്രധാന സ്രോതസ് ഇപ്പോൾ ടൂറിസവും വിനോദസഞ്ചാരികളുമാണ്.

1962 ൽ ഇപ്പോഹ് നഗരത്തിനു മുനിസിപ്പൽ പദവി ലഭിക്കുകയും 1988 ൽ പെറാക്കിലെ സുൽത്താനായിരുന്ന അസ്ലാൻ ഷാ ഇതൊരു ഒരു നഗരമായി പ്രഖ്യാപിക്കുകയും ചെയ്തു.

മലേഷ്യൻ ഉപദ്വീപിൻറെ വടക്കൻ ഭാഗത്തുള്ള പെരാക്ക് സംസ്ഥാനത്താണ് ഇപ്പോഹ് നഗരം സ്ഥിതിചെയ്യുന്നത്. കിന്താ വാലിക്ക് മദ്ധ്യത്തിൽ കിന്ത നദിക്കരയിലാണ് നഗരം സ്ഥിതി ചെയ്യുന്നത്. ചെറു നദികളായ സുങ്കായ് പിഞ്ചി, സങ്ഗായി പാരി എന്നീ നദികളുടെ സംഗമസ്ഥാനമാണിത്. ഇപ്പോഹ് നഗരം ചുണ്ണാമ്പു കല്ലുകൊണ്ടുള്ള മലകളാൽ ചുറ്റപ്പെട്ടിരിക്കുന്നു. നഗര പ്രാന്ത പ്രദേശം മുതൽ വടക്കുകിഴക്ക്, കിഴക്ക്, തെക്കുകിഴക്ക വശങ്ങളിലായി ഇവ കാണാവുന്നതാണ്.

സവിശേഷമായി ഒരു ഉഷ്ണമേഖലാ മഴക്കാടുകളുടെ കാലാവസ്ഥയാണ് ഇപ്പോഹ് നഗരത്തിൽ അനുഭവപ്പെടുന്നത്. വർഷം മുഴുവൻ ചെറിയ വ്യതിയാനങ്ങളോടെ താപനില ഒരേ നിലയിലായിരിക്കും. നഗരത്തിലെ ശരാശരി താപനില 28 ° C (82 ° F) ആണ്.


</doc>
<doc id="392394" url="https://ml.wikipedia.org/wiki?curid=392394" title="ബേഗൂർ">
ബേഗൂർ

കേരളത്തിലെ വയനാട് ജില്ലയിലുള്ള മാനന്തവാടി താലൂക്കിൽ ഉൾപ്പെട്ട തിരുനെല്ലി വാർഡ്‌ഡിലാണ് ബേഗൂർ സ്ഥിതി ചെയ്യുന്നത്. അധികം ജനവാസമില്ലാത്ത ഒരു പ്രദേശമായ ബേഗൂർ, "വയനാട് വന്യജീവിസങ്കേതം", "മുത്തങ്ങ വന്യജീവി സങ്കേതം" എന്നീ പേരുകളിൽ അറിയപ്പെടുന്ന കേരളത്തിലെ രണ്ടാമത്തെ വലിയ വന്യജീവിസങ്കേതം കൂടിയാണ്. 


</doc>
<doc id="392398" url="https://ml.wikipedia.org/wiki?curid=392398" title="പൊഖാറ">
പൊഖാറ

നേപ്പാളിന്റെ ഏഴ് പ്രവിശ്യകളിൽ (സംസ്ഥാനം) നാലാമത്തെ പ്രവിശ്യയുടെ തലസ്ഥാനമാണ് പൊഖാറ (പൂർണ്ണ നാമം: പൊഖാറ ലെഖ്നാഥ്) (English: ). ഒരു പ്രധാന വിനോദ സഞ്ചാര കേന്രമായ പൊഖാറ, "എട്ട് തടാകങ്ങളുടെ നഗരം" എന്നാണ് അറിയപ്പെടുന്നത്. ഇന്ത്യക്കും ടിബറ്റിനുമിടയിലുള്ള പണ്ടത്തെ ഒരു വ്യാപാരപാതയായിരുന്നു പൊഖാറ. ധാരാളം ബുദ്ധമത മതസ്ഥാപനങ്ങളും ആരാധനാലയങ്ങളും ഉള്ള പൊഖാറ, നേപ്പാളിന്റെ രണ്ടാമത്തെ വലിയ നഗരം കൂടിയാണ്.

പതിനേഴാം നൂറ്റാണ്ടിൽ, ഗണ്ഡകി നദീത്തടത്തിൽ വ്യാപിച്ചുക്കിടന്നിരുന്ന ചൗബിസി സാമ്രാജ്യത്തിൽ ഉൾപ്പെട്ട കാസ്കി രാജ്യവംശത്തിന്റെ ഭാഗമായിരുന്നു പൊഖാറ. 1786-ൽ പ്രിത്വി നാരായൺ ഷാ പൊഖാറയെ തന്റെ സാമ്രാജ്യമായ ഗോർഖയിലേക്ക് കൂട്ടിച്ചേർത്തു. ഇതോടുകൂടിയാണ് പൊഖാറ ഇന്ത്യക്കും ടിബറ്റിനുമിടയിലുള്ള വ്യാപാരപാതയായത്.

നേപ്പാളിലെ ഗണ്ഡകി നദിയാൽ ചുറ്റപ്പെട്ടുകിടക്കുന്ന പൊഖാറ, കാഠ്മണ്ഡുവിൽ നിന്നും ഏകദേശം 200 കിലോമീറ്റർ അകലെ നേപ്പാളിന്റെ പടിഞ്ഞാറുഭാഗത്തായി സ്ഥിതി ചെയ്യുന്നു. 2015-ൽ നേപ്പാളിൽ ഉണ്ടായ അതിശക്തമായ ഭൂകമ്പത്തിന്റെ പ്രഭവകേന്ദ്രം പൊഖാറയ്ക്ക് 80 കിലോമീറ്റർ കിഴക്കായിരുന്നു എന്നാണ് വിലയിരുത്തിയിട്ടുള്ളത്. ഈ ഭൂകമ്പത്തിൽ പൊഖാറ നഗരത്തിന് നിരവധി നാശനഷ്ടങ്ങൾ സംഭവിച്ചു.

ഉഷ്ണമേഖലയിൽ ഉൾപ്പെട്ടതും എന്നാൽ വളരെ ഈർപ്പമുള്ളതും ചെറിയതോതിലുള്ള കാറ്റും വീശുന്ന സമ്മിശ്രമായ ഒരു സവിശേഷ കാലാവസ്ഥയാണ് ഇവിടത്തേത്. വേനലിൽ ഏകദേശം 25°C നും 35°C നും ചൂട് ലഭിക്കുമ്പോൾ 
തണുപ്പുകാലത്ത്‌ അത് 02°C നും 15°C നും ഇടയിലേക്ക് മാറും.

ഗുഹകളുടെയും തടാകങ്ങളുടെയും നാടായ പൊഖാറയിൽ മഹേന്ദ്ര, ബാറ്റ്, ഗുപ്‌തേശ്വർ തുടങ്ങിയ ഗുഹകളും ഫേവ, ബെഗ്‌നാഷ് റൂപ തുടങ്ങിയ തടാകങ്ങളും പോക്കാറയുടെ ടൂറിസം ആകർഷണങ്ങളിൽ പെടുന്നു.

പൊഖാറ സിറ്റിയിൽ നിന്നും 6 കി മീ അകലെ ബാറ്റുലെചൗറിലാണ് മഹേന്ദ്ര കേവ്സ്. 1976-ൽ ഡാനിയേൽ ജിബൗറിന്റെ നേതൃത്വത്തിലുള്ള ബ്രിട്ടീഷ് ഗവേഷണ സംഘമാണ് ഈ ഗുഹ കണ്ടെത്തിയത്. ഏതാണ്ട് 275 മീറ്റർ നീളമുള്ള ഈ ഗുഹ ചുണ്ണാമ്പു പാറകൾക്കടിയിൽ സേതി നദിക്കടുത്തായാണ് സ്ഥിതി ചെയ്യുന്നത്. പൂർണ്ണമായും ഒരു ചുണ്ണാമ്പു ഗുഹ ആയ ഇത്, തുടക്കത്തിൽ 16 മീറ്റർ വീതിൽ ആരംഭിക്കുന്നു. ഗുഹയുടെ മദ്ധ്യഭാഗത്തെത്തുമ്പോൾ 3½ മീറ്റർ വീതിയിലും അവസാനത്തിൽ മീറ്റർ വീതിയിലും ചുരുങ്ങുന്നു. ചുണ്ണാമ്പ് പാറകൾക്കിടയിലൂടെ മുകളിൽ നിന്നും വശങ്ങളിലൂടെയും നിരന്തരം വെള്ളത്തുള്ളികൾ ഇറ്റ് വീഴുന്ന ഈ ഗുഹയിൽ ഹിന്ദു ദൈവങ്ങളുടേതടക്കം ധാരാളം ചുമർചിത്രങ്ങളും കാണാം. ഗുഹക്കുള്ളിൽ ഒരു സിദ്ധി വിനായക ക്ഷേത്രവും ഉണ്ട്. നേപ്പാൾ രാജാവായിരുന്ന മഹേന്ദ്ര ബിർ ബിക്രം ഷാ ദേവിന്റെ പേരാണ് ഈ ഗുഹയ്ക്ക് നൽകിയിട്ടുള്ളത്.

മഹേന്ദ്ര കേവിൽ നിന്നും വളരെ ഏതാണ്ട് 300 മീറ്റർ ദൂരത്താണ് ഈ ഗുഹ. മഹേന്ദ്ര കേവിലേതു പോലെ വിശാലമായ ഗുഹാകവാടമല്ല ബാറ്റ് കേവിൽ ഉള്ളത്. കടവാവലുകളുടെ ആവാസസ്ഥലമായതിനാലാണ് ബാറ്റ് കേവ് എന്ന് ഈ ഗുഹ അറിയപ്പെടുന്നത്. ഏകദേശം 135 മീറ്റർ നീളമുള്ളതാണ് ഈ ഗുഹ. ചമേര ഗുഹ എന്നും ഇത് അറിയപ്പെടുന്നു.

പൊഖാറ-താൻസെൻ റോഡിൽ സ്ഥിതി ചെയ്യുന്ന ഈ ഗുഹയിലേക്ക് വട്ടം ചുറ്റിയുള്ള നൂറോളം പടവുകൾ ഇറങ്ങി വേണം പ്രവേശിക്കാൻ. ഈ ഗുഹക്കകത്തും ഹിന്ദു ദേവി ദേവന്മാരുടെ ചിത്രങ്ങളും പ്രതിമകളും ധാരാളമായി ഉണ്ട്. ദേവിസ് വെള്ളച്ചാട്ടവും കാളിഗന്ധകി നദിയും അടുത്ത് സ്ഥിതി ചെയ്യുന്നത് കൊണ്ടാവണം ഗുഹയുടെ ഉൾവശം മുഴുവൻ നനഞ്ഞാണ് ഇരിക്കുന്നത്. ഗുഹയുടെ ഏറ്റവും താഴെ ഭാഗത്തായി ഒരു ശിവ പ്രതിഷ്ഠയും ചെറിയ ക്ഷേത്രവും ഉണ്ട്. 500 വർഷങ്ങൾക്കു മുകളിൽ പഴക്കമുണ്ടെന്ന് കരുതപ്പെടുന്ന ഈ ഗുഹ, കാളി ഗന്ധകി നദിതടം വൃത്തിയാക്കുന്നതിനിടെ പുല്ലുകൾക്കും അവശിഷ്ടങ്ങൾക്കുമിടയിൽ മൂടി കിടന്നിരുന്ന നിലയിൽ 1940 ൽ ആണ് സ്ഥലവാസികളിൽ ചിലർ കണ്ടു പിടിച്ചത്. ബാലുഡുലോ എന്നതായിരുന്നു ഇതിന്റെ പഴയകാലത്തുള്ള പേര്.

നേപ്പാളിലെ ഏറ്റവും വലിയ തടാകമാണ് ബെഗ്‌നാഷ്.

നേപ്പാളിലെ രണ്ടാമത്തെ വലിയ തടാകമാണ് ഫേവ. അഞ്ചര കി.മീ ചുറ്റളവുണ്ട് ഈ തടാകത്തിന്. ഇതിന്റെ നടുക്കുള്ള ഒരു ഐലന്റിലാണ് താൾ ബരാഹി അമ്പലം സ്ഥിതി ചെയ്യുന്നത്.



</doc>
<doc id="392403" url="https://ml.wikipedia.org/wiki?curid=392403" title="ബംഗാഭവൻ">
ബംഗാഭവൻ

ബംഗ്ലാദേശ് പ്രസിഡന്റിന്റെ ഔദ്യോഗിക വസതിയാണ് ബംഗാഭവൻ (). തലസ്ഥാനമായ ധാക്കയെ ദിൽക്കുഷ അവന്യുവുമായി ബന്ധിപ്പിക്കുന്ന ബംഗാഭവൻ റോഡിലുള്ള 'നവാബ്സ് ദിൽക്കുഷ' പൂന്തോട്ടത്തിനു സമീപമാണ് ഇത് സ്ഥിതിചെയ്യുന്നത്. ബ്രിട്ടീഷ് ഭരണകാലത്ത് ബംഗാൾ ഗവർണറുടെയും ഇന്ത്യൻ വൈസ്രോയിയുടെയും പാകിസ്താൻ രൂപീകരണശേഷം പൂർവ്വ പാകിസ്താൻ ഗവർണറുടെയും ഔദ്യോഗിക വസതിയായിരുന്നു ബംഗാ ഭവൻ. 1971 ജനുവരി 12-ന് സത്യപ്രതിജ്ഞ ചെയ്ത് അധികാരമേറ്റ അബു സയീദ് ചൗധരിയാണ് ഇവിടെ താമസിച്ച ആദ്യത്തെ ബംഗ്ലാദേശ് പ്രസിഡന്റ്. പ്രസിഡന്റിന്റെ സുരക്ഷാസേനയാണ് ബംഗാഭവന്റെയും സംരക്ഷണചുമതല നിർവ്വഹിക്കുന്നത്.

ബംഗാളിലെ സുൽത്താൻമാർ സൂഫി സന്യാസിയായ ഹസ്രത് ഷാ ജലാലിനെയും അനുയായികളെയും വധിച്ചശേഷം അടക്കം ചെയ്ത സ്ഥലത്താണ് ബംഗാഭവൻ സ്ഥിതിചെയ്യുന്നത്. സൂഫിമാർ ഈ സ്ഥലത്തെ പരിപാവനമായി കരുതിയിരുന്നു. ബ്രിട്ടീഷ് ഭരണകാലത്ത് ഒരു സമീന്ദാറുടെ കൈയ്യിലായിരുന്ന ഈ സ്ഥലം നവാബ് ഖ്വാജാ അബ്ദുൾ ഘാനി വിലയ്ക്കു വാങ്ങുകയും ഇവിടെ ഒരു ബംഗ്ലാവ് പണിയുകയും ചെയ്തു. അദ്ദേഹം ഇതിന് ദിൽക്കുഷ ഗാർഡൻ എന്ന പേരും നൽകി. ഇന്ത്യയുടെ വൈസ്രോയിയായിരുന്ന കഴ്സൺ പ്രഭു 1905-ൽ ബംഗാൾ വിഭജനം നടത്തിയതോടെ പൂർവ്വ ബംഗാളിലെ സർക്കാർ ഈ സ്ഥലം വാങ്ങി ഇവിടെ കൊട്ടാരസദൃശ്യമായ ഒരു ഭവനം നിർമ്മിച്ചു. ബംഗാഭവൻ എന്ന പേരിൽ ഇതറിയപ്പെടാൻ തുടങ്ങി. 1911 വരെ ഈ കൊട്ടാരം ഇന്ത്യയുടെ വൈസ്രോയ്ക്കു താമസിക്കുന്നതിനുള്ള താൽക്കാലിക വസതിയായിരുന്നു. 1911 മുതൽ 1947 വരെ ബംഗാൾ ഗവർണറാണ് ഇവിടെ താമസിച്ചിരുന്നത്. 1947-ൽ ഇന്ത്യയ്ക്കും പാകിസ്താനും സ്വാതന്ത്ര്യം ലഭിച്ചതോടെ കിഴക്കൻ ബംഗാൾ പാകിസ്താന്റെ ഭാഗമായിത്തീരുകയും 'പൂർവ്വ പാകിസ്താൻ' എന്നറിയപ്പെടാനും തുടങ്ങി. അതിനുശേഷം ബംഗാ ഭവൻ പൂർവ്വ പാകിസ്താൻ ഗവർണറുടെ ഔദ്യോഗിക വസതിയായി.

1961-ൽ ഉണ്ടായ ഒരു കൊടുങ്കാറ്റിൽ കൊട്ടാരത്തിനു കേടുപാടുകൾ സംഭവിച്ചതിനാൽ ചില അറ്റകുറ്റപ്പണികൾ നടത്തേണ്ടി വന്നു. 1964-ഓടെ അറ്റകുറ്റപ്പണികൾ പൂർത്തിയായി. 2006 ഫെബ്രുവരി 14-ന് ബംഗാഭവന്റെ ചരിത്രവുമായി ബന്ധപ്പെട്ട് "ഹണ്ട്രഡ് ഇയേഴ്സ് ഓഫ് ബംഗാഭവൻ", "ബംഗാഭവൻ ശതവർഷ" എന്നീ രണ്ടു പുസ്തകങ്ങൾ പുറത്തിറങ്ങി. ബംഗാഭവൻ നിർമ്മിച്ച ശേഷം 1906 ഫെബ്രുവരി 14-ന് കിഴക്കൻ ബംഗാളിലെ ലെഫ്റ്റണന്റ് ഗവർണറായിരുന്ന ജോസഫ് ബാംഫിൾഡേ ഫുള്ളർ ഇവിടേക്ക് ഭരണകേന്ദ്രം മാറ്റിയതിന്റെ നൂറാം വാർഷികത്തിലാണ് പുസ്തകങ്ങൾ പുറത്തിറക്കിയത്.

നിലവിൽ ബംഗ്ലാദേശ് സർക്കാരിന്റെ ഭരണകേന്ദ്രമാണ് ബംഗാഭവൻ. ചരിത്രപരമായി ഏറെ പ്രാധാന്യമുള്ള ഈ കെട്ടിടം ധാരാളം ഗവേഷകരെയും വിനോദസഞ്ചാരികളെയും ആകർഷിക്കുന്നു. എല്ലാവർഷവും മാർച്ച് 26-ന് ബംഗ്ലാദേശിന്റെ സ്വാതന്ത്ര്യദിനാഘോഷ പരിപാടികൾ ഇവിടെ നടക്കുന്നു. ബംഗ്ലാദേശ് പ്രസിഡന്റുമൊത്തുള്ള ഔദ്യോഗിക കൂടിക്കാഴ്ചകൾ ബംഗാഭവനിലാണ് നടത്തുന്നത്.

മുഗൾ വാസ്തുശൈലിയിൽ യൂറോപ്യൻ ശൈലി കൂടി ചേർത്താണ് ബംഗ ഭവൻ നിർമ്മിച്ചിരിക്കുന്നത്. 1961-നും 1964-നും ഇടയിൽ നടന്ന അറ്റകുറ്റപ്പണികളിൽ ഇസ്ലാമിക ശൈലിയിലുള്ള നിർമ്മിതികൾ കൂടി പണിതുചേർത്തു. ഏതാണ്ട് 50 ഏക്കറിലായി വ്യാപിച്ചുകിടക്കുന്ന സ്ഥലത്താണ് ബംഗഭവൻ സ്ഥിതിചെയ്യുന്നത്. ചുറ്റും ധാരാളം വൃക്ഷങ്ങളും പുൽത്തകിടിയുമുണ്ട്. ശക്തമായ മതിൽക്കെട്ടിനുള്ളിലാണ് കെട്ടിടസമുച്ചയങ്ങൾ സ്ഥിതിചെയ്യുന്നത്. പ്രസിഡന്റിനും ഉദ്യോഗസ്ഥർക്കും താമസിക്കുന്നതിനായി 7000 ചതുരശ്ര മീറ്റർ വിസ്തൃതിയിൽ തയ്യാറാക്കിയിരിക്കുന്ന മൂന്നു നില കെട്ടിടമാണ് ബംഗാഭവന്റെ പ്രധാന ഭാഗം. ഇവിടെ സന്ദർശകർക്കും മുറികൾ ഒരുക്കിയിട്ടുണ്ട്. മുറികൾക്കു പുറമെ ദർബാർ ഹാളും ഡൈനിംഗ് ഹാളും ഓഡിറ്റോറിയവും ഇവിടെയുണ്ട്. ബംഗാഭവന്റെ പ്രധാന കവാടത്തിനു സമീപം ബാങ്ക്, പോസ്റ്റോഫീസ്, കഫെറ്റീരിയ, വസ്ത്രശാലകൾ എന്നിവയുണ്ട്. പ്രസിഡന്റിന്റെ സംരക്ഷണ സേനയാണ് ബംഗാഭവന്റെ സുരക്ഷാ കാര്യങ്ങൾ നിർവ്വഹിക്കുന്നത്.



</doc>
<doc id="392404" url="https://ml.wikipedia.org/wiki?curid=392404" title="കിനബാലു പർവ്വതം">
കിനബാലു പർവ്വതം

കിനബാലു പർവ്വതം () മലേഷ്യയിലെ സബായിൽ സ്ഥിതിചെയ്യുന്ന പർവ്വതമാണ്. ഇത് ലോക പൈതൃക സ്ഥലമായ കിനാൽബാലു ഉദ്യാനത്തോടൊപ്പം സംരക്ഷിക്കപ്പെട്ടിരിക്കുന്നു. കിനബാലു പർവ്വതം ബോർണിയോ ക്രോക്കർ റേഞ്ചിലെ ഏറ്റവും ഉയരം കൂടിയ കൊടുമുടിയും മലയ ഉപദ്വീപിലെ ഏറ്റവും വലിയ പർവ്വതവും അതുപോലെതന്നെ മലേഷ്യയിലെ ഏറ്റവും ഉയരമുള്ള പർവതവുമാണ്. ഭൂപ്രകൃതിയുടെ പ്രാധാന്യം കണക്കിലെടുത്താൽ ഇതു ലോകത്തിലെ ഏറ്റവും പ്രമുഖമായ പത്താമത്തെ പർവ്വതമാണ്.

കിനബാലു പർവ്വതത്തോടൊപ്പം ക്രോക്കർ റേഞ്ചിലെ മറ്റ് ഉന്നത മേഖലാപ്രദേശങ്ങൾ, അതിലെ സസ്യജാല സംബന്ധിയായും ജീവജാലങ്ങളുടെ ജൈവശാസ്ത്രപരമായ വൈവിദ്ധ്യത്താലും അവയുടെ ഹിമാലയൻ, ഓസ്ട്രേലേഷ്യൻ, ഇന്തോമലയൻ ഉത്ഭവത്താലും ലോകവ്യാപകമായി അറിയപ്പെടുന്നു. കിനബാലു പർവ്വതത്തിലെ ഒരു സമീപകാല ബൊട്ടാണിക്കൽ സർവ്വേ അനുസരിച്ച് ഇവിടെ കാണപ്പെടുന്ന 5,000 മുതൽ 6000 വരെ സസ്യ വർഗ്ഗങ്ങൾ (പൂപ്പൽ, ലിവർവോർട്ട് ഒഴികെയുള്ളവ),  യൂറോപ്പ്, വടക്കേ അമേരിക്ക എന്നിവിടങ്ങളിൽ ഒന്നാകെയുള്ളതിനേക്കാൾ കൂടുതലാണെന്നാണ് (മെക്സിക്കോയിലെ ഉഷ്ണമേഖല പ്രദേശങ്ങൾ ഒഴികെ). അതിനാൽ ലോകത്തിലെ ഏറ്റവും പ്രധാനപ്പെട്ട ജൈവ മേഖലകളിലൊന്നാണിത്.

2015 ൽ ഒരു പ്രമുഖ മലേഷ്യൻ-ഡച്ച് പഠനം തെളിയിച്ചത്, പർവ്വതത്തിൻറെ ഉത്തുഗത്തിലെ ഈ അപൂർവ്വമായ സസ്യ, ജന്തുജാലങ്ങളും കുമിളുകളും പർവതത്തെക്കാൾ പ്രായം കുറഞ്ഞവയാണെന്നും ഇവ ഒരുപോലെ പ്രാദേശികവും വിദൂരസ്ഥവുമായ പർവ്വത പ്രകൃതിയിലെ പൂർവികരിൽ നിന്നാണ് പരിണമിച്ചതെന്നുമാണ്. സസ്യജാലം വിവിധ തരം ആവാസവ്യവസ്ഥകളുടെ മേഖലകളിലായി വ്യാപിച്ചു കിടക്കുന്നു. താഴ്ന്ന പ്രദേശങ്ങളിലെ സസ്യജാലങ്ങളിൽ പടർന്നു കയറുന്നവ മുതൽ, അത്തിമരക്കാടുകൾ, മാസ ഭോജികളായി പിച്ചർ സസ്യങ്ങൾ എന്നിവയൊക്കെ ഉൾപ്പെടുന്നു. പിന്നീട് 2,600 മുതൽ 3,200 മീറ്റർ വരെ (8,530 മുതൽ 10,499 അടി വരെ) ഉയരമുളള ഭാഗത്ത് കോണിഫർ പോലെയുളള മരങ്ങളുടെ ചെറുകാടുകൾ "", കുള്ളൻ കുറ്റിക്കാടുകൾ, പായലുകൾ, ശിലാശൈലം, ലിവർവർട്ട്, പന്നൽച്ചെടികൾ തുടങ്ങിയവയാണുള്ളത്. ഒടുവിൽ ലോകത്തിലെ ഏറ്റവും സമ്പന്നമായ ഇനങ്ങളിലുള്ള ഓർക്കിഡുകൾ ഉത്തുംഗങ്ങളായ പാറക്കെട്ടുകളിൽ കാണാം. പൂർണ്ണമായും തദ്ദേശീയമാണ് ഈ സസ്യങ്ങൾ‌ർ (കിനബാലു ഉദ്യാനത്തിനുള്ളി‍ കണ്ടെത്തിയവ ലോകത്ത് മറ്റെവിടെയെങ്കിലും ഇതുവരെ കണ്ടെത്തിയില്ല) ഉദാഹരണമായി ഓർക്കിഡുകളുടെ കാര്യമെടുത്താൽ, അതീവ മൂല്യമുള്ള "Paphiopedilum" slipper ഓർക്കിഡുകളുൾപ്പെടെ ഏകദേശം എണ്ണൂറോളം ഇനം ഓർക്കിഡുകളാണുള്ളത്. എന്നാൽ 600-ലധികം ഇനം പന്നലുകളിൽ (ആഫ്രിക്കയിലെ 500 ഓളം ഇനങ്ങളെക്കാളും കൂടുതലാണിത്) 50 വർഗ്ഗത്തെ ലോകത്തു മറ്റൊരിടത്തും ഒരിക്കലും കാണാൻ പോലും കഴിയില്ല. നെപെൻതസ് പിച്ചർ ("Nepenthes" pitcher) സസ്യങ്ങളുടെ ലോകത്തിലെ ഏറ്റവും ധനികമായ ശേഖരം ഒരു ഗംഭീരമായ അനുപാതത്തിൽ എത്തിയിരിക്കുന്നു. (പതിമൂന്നു വർഗ്ഗങ്ങളിലെ ആഞ്ചെണ്ണം ലോകത്ത് മറ്റെവിടെയയും കാണാറില്ല) പിച്ചറുകളിൽ ലോകത്തിലെ ഏറ്റവും വലിയ ഇനം ഇവിടെ മാത്രം കാണപ്പെടുന്ന "Nepenthes rajah" ആണ്. ലോകത്തിലെ ഏറ്റവും വലിയ ഒറ്റപ്പുഷ്പമായ പരാസ്റ്റിക് റഫ്ലേഷ്യയും ( ")" കിനബാലുവിൽ കാണപ്പെടുന്നു; പ്രത്യേകിച്ച്, റഫ്ലേഷ്യ കെയ്ത്തീ("" ). ഇതിൻറെ പുഷ്പം വ്യാസമുള്ളവയും  പുഷ്പം വിടരുന്നത് അപൂർവ്വമായി മാത്രവും കണ്ടെത്താനും പ്രയാസമുള്ളതുമാണ്. അതേസമയം മറ്റൊരു റാഫ്ലേഷ്യ വംശമായ, റഫ്ലേഷ്യ തെങ്കു-അഡ്‍ലിനി (")" സമീപത്തുള്ള മൗണ്ട് ട്രസ് മാഡിയിലും അടുത്തുള്ള മാലിയാവു തടത്തിലും കണ്ടുവരുന്നു.

വൈവിധ്യമാർന്ന സസ്യവർഗ്ഗങ്ങൾ, അനേകം പക്ഷികളുടേയും സസ്തനികളുടേയുയം സങ്കേതമാണ്. കിനബല്യൂ ഉദ്യാനത്തിൽ ഏകദേശം 326 ഇനം പക്ഷികൾ ഉണ്ട്.

മണ്ണ് കുറഞ്ഞതും കുത്തനെയുള്ളതുമായ മലകൾ കൃഷിചെയ്യാനോ മര വ്യവസായത്തിനോ അനുയോജ്യമല്ലാത്തതിനാൽ കിനബാലു പർവ്വതത്തിലെ ആവാസവ്യവസ്ഥകളും ജന്തുജാലങ്ങളും വളരെ മാറ്റമൊന്നുമില്ലാതെ നിലനില്ക്കുന്നു. 1964 ൽ കിനബാലു ഉദ്യാനം സ്ഥാപിക്കപ്പെടുകയും 1984 ൽ സമീപത്തെ മലനിരകൾ ക്രോക്കർ റെയ്ഞ്ച് നാഷണൽ പാർക്കായി സംരക്ഷിക്കപ്പെടുകയും ചെയ്തു.


</doc>
<doc id="392411" url="https://ml.wikipedia.org/wiki?curid=392411" title="മില്ലി ബോബി ബ്രൗൺ">
മില്ലി ബോബി ബ്രൗൺ

<br>
മില്ലി ബോബി ബ്രൗൺ (ജനനം ഫെബ്രുവരി 19, 2004) ഒരു ഇംഗ്ലീഷ് നടിയും മോഡലുമാണ്. നെറ്റ്ഫ്ലിക്സ് സയൻസ് ഫിക്ഷൻ പരമ്പരയായ സ്ട്രേഞ്ചർ തിങ്സിൽ ഇലവൻ എന്ന കഥാപാത്രത്തെ അവതരിപ്പിച്ചതോടെ പ്രശസ്തയായ അവർ ഇതേ കഥാപാത്രത്തിനു മികച്ച സഹനടിക്കുള്ള പ്രൈം ടൈം എമ്മി അവാർഡ് നാമനിർദ്ദേശവും തന്റെ പതിമൂന്നാം വയസ്സിൽ നേടി.

ഇംഗ്ളീഷ് ദമ്പതികളായ കെല്ലിയുടെയും റോബർട്ട് ബ്രൗണിന്റെയും നാലു മക്കളിൽ മൂന്നാമത്തെ കുട്ടിയായി സ്പെയിനിലെ മലാഗയിലാണ് മില്ലി ബോബി ബ്രൗൺ ജനിച്ചത്. 
സ്ട്രേഞ്ചർ തിങ്‌സ് കൂടാതെ വൺസ് അപ്പോൺ എ ടൈം ഇൻ വൺഡർലാൻഡ്, ഇൻട്രൂഡർസ്, എൻ.സി.ഐ.സ്, മോഡേൺ ഫാമിലി, ഗ്രേയ്സ് അനാട്ടമി തുടങ്ങിയ പരമ്പരകളും കഥാപാത്രങ്ങളെ അവതരിപ്പിച്ചിട്ടുണ്ട്. ഗോഡ്‌സില്ല എന്ന ചിത്രത്തിന്റ് തുടർച്ചയായ എന്ന ചിത്രത്തിലൂടെ വെള്ളിത്തിരയിലും മില്ലി ബോബി ബ്രൗൺ അരങ്ങേറും. 



</doc>
<doc id="392414" url="https://ml.wikipedia.org/wiki?curid=392414" title="ശ്രീലങ്കയുടെ ദേശീയപതാക">
ശ്രീലങ്കയുടെ ദേശീയപതാക

വാളേന്തി നിൽക്കുന്ന ഒരു സിംഹത്തിന്റെ ചിത്രം സ്വർണ്ണവർണ്ണത്തിൽ ആലേഖനം ചെയ്തിരിക്കുന്ന ഒരു പതാകയാണ് ശ്രീലങ്കയുടെ ദേശീയപതാക. സിംഹ പതാക എന്നും ഇതിനെ വിശേഷിപ്പിക്കാറുണ്ട്. "കസ്തനെ" എന്ന് അറിയപ്പെടുന്ന ഒരു തരം വാൾ ആണ് സിംഹത്തിന്റെ വലത്തെ പാദത്തിൽ ചിത്രീകരിച്ചിരിക്കുന്നത്. ഈ ചിത്രം മെറൂൺ വർണ്ണത്തിലുള്ള ഒരു ചതുര പശ്ചാത്തലത്തിലും, ആ ചതുരത്തിന്റെ നാല് കോണുകളിലുമായി സ്വർണ്ണനിറത്തിൽ ആലിലകളും ചിത്രീകരിച്ചിരിക്കുന്നു. മെറൂൺ ചതുരത്തിന്റെ നാലുവശങ്ങളിലുമായി സ്വർണ്ണവർണ്ണത്തിൽ ഒരു വരമ്പും, ദ്വജസ്തംഭഭാഗത്ത് സ്വർണ്ണവർണ്ണ വരമ്പിനുള്ളിൽ ഒരേവലുപ്പത്തിൽ ലംബമായി പച്ചനിറം, കുംകുമനിറം എന്നിവ ചേരുന്നതാണ് ശ്രീലങ്കൻ പതാകയുടെ രൂപം. സിംഹളരുടെ ധൈര്യത്തെയാണ് സിംഹം പ്രതിനിധീകരിക്കുന്നത്. നാല് ആലിലകൾ, ബുദ്ധമതത്തിലെ നാല് പ്രധാന ആശയങ്ങളായ മേധ, കരുണ, മുദിത, ഉപേഖ എന്നിവയെയും സൂചിപ്പിക്കുന്നു. പച്ച, കുംകുമനിറം എന്നിവ ലങ്കയിലെ മറ്റ് രണ്ട് ന്യൂനപക്ഷങ്ങളെയാണ് കുറിക്കുന്നത്. ഇതിൽ പച്ച ശ്രീലങ്കൻ മുസ്ലീമുകളേയും , കുംകുമനിറം ശ്രീലങ്കൻ തമിഴരെയും പ്രതിനിധികരിക്കുന്നു. പതാകയിലെ മെറൂൺ നിറം, ഭൂരിപക്ഷമായ സിംഹള ജനതയെയാണ് സൂചിപ്പിക്കുന്നത്. പതാകയുടെ നാല്ഭാഗത്തുമായി, സ്വർണ്ണവർണ്ണത്തിലുള്ള അതിര് ശ്രീലങ്കൻ ജനതയുടെ ഐക്യത്തിന്റെ പ്രതീകമാണ്.



</doc>
<doc id="392426" url="https://ml.wikipedia.org/wiki?curid=392426" title="വില്ലൻ (ചലച്ചിത്രം)">
വില്ലൻ (ചലച്ചിത്രം)

ബി. ഉണ്ണികൃഷ്ണൻ തിരക്കഥയെഴുതി സംവിധാനം ചെയ്ത്, 2017ൽ പുറത്തിറങ്ങിയ ഒരു കുറ്റാന്വേഷണ ചിത്രമാണ് വില്ലൻ. മോഹൻലാൽ കേന്ദ്രകഥാപാത്രത്തെ അവതരിപ്പികുന്ന ഈ ചിത്രം നിർമ്മിച്ചിരിക്കുന്നത് റോക്ക് ലൈൻ വെങ്കടേഷ് ആണ്.വിശാൽ, മഞ്ജു വാര്യർ, ഹൻസിക, സിദ്ധിഖ്, രാശി ഖന്ന, ശ്രീകാന്ത് തുടങ്ങിയവരും ഈ ചിത്രത്തിൽ അഭിനയിച്ചിരിക്കുന്നു. 8കെ ദൃശ്യമികവിൽ ചിത്രീകരിച്ച ആദ്യ ഇന്ത്യൻ ചലച്ചിത്രമാണ് വില്ലൻ . 2017 ഒക്ടോബർ 27ന് വില്ലൻ പ്രദർശനത്തിനെത്തി. മാത്യൂ മാഞ്ഞൂരാൻ എന്ന വിരമിച്ച പോലീസ് ഉദ്യോഗസ്ഥനെയാണ് മോഹൻലാൽ വില്ലനിൽ അവതരിപ്പിക്കുന്നത്.


</doc>
<doc id="392429" url="https://ml.wikipedia.org/wiki?curid=392429" title="ജോഹർ ബാഹ്രു">
ജോഹർ ബാഹ്രു

ജോഹർ ബാഹ്രു (, : , , : ஜொஹோர் பாரு) മലേഷ്യയിലെ ജോഹർ സംസ്ഥാനത്തിന്റെ തലസ്ഥാനനഗരമാണ്. ഈ നഗരം മുമ്പ് താഞ്ചുങ്ങ് പുത്തെറി അല്ലെങ്കിൽ ഇസ്കന്ദർ പുത്തെറി എന്നറിയപ്പെട്ടിരുന്നു. ഇത് മലേഷ്യൻ പെനിൻസുലയുടെ ഏറ്റവു തെക്കേ അറ്റത്തുള്ള നഗരമാണ്. ജോഹർ ബാഹ്രുവിലെ ജനസംഖ്യ 497,097 ആണ്. മെട്രോപ്പോളിറ്റൻ പ്രദേശത്തെ ജനസംഖ്യ സംഖ്യയായ 1,638,219 പ്രകാരം ഇത് രാജ്യത്തെ മൂന്നാമത്തെ ജനസംഖ്യ കൂടുതലുള്ള നഗരമാണ്. ജോഹർ സുൽത്താനേറ്റ്, തെമെൻഗോങ്ങ് (സർവ്വ സൈന്യാധിപൻ) ആയിരുന്ന ഡായെങ്ങ് സ്വാധീനത്തിൻ കീഴിലായിരുന്നപ്പോൾ ഇസ്കന്ദർ പുത്തേരി എന്ന പേരിൽ 1855 ലാണ് ജോഹർ സ്ഥാപിക്കപ്പെട്ടത്. സുൽത്താനേറ്റിൻറെ ഭരണകേന്ദ്രം, തലസ്ഥാനമായിരുന്ന തെലോക് ബ്ലാൻഗായിൽ നിന്ന് 1862 ൽ ഇവിടേയ്ക്കു മാറ്റി സ്ഥപിച്ച കാലത്താണ് ഈ പ്രദേശത്തിന് "ജോഹർ ബാഹ്രു" എന്ന് പുനർനാമകരണം ചെയ്യപ്പെട്ടത്.

സുൽത്താൻ അബൂബക്കറിൻറെ ഭരണകാലത്ത്, നഗരത്തിനുള്ളിൽ വികസന പ്രവർത്തനങ്ങളും ആധുനികവത്കരണവും നടന്നിരുന്നു. ഭരണനിർവ്വഹണ കെട്ടിടങ്ങൾ, വിദ്യാലയങ്ങൾ, മതപരമായ കെട്ടിടങ്ങൾ, സിംഗപ്പൂരുമായി ബന്ധിപ്പിക്കുന്ന റെയിൽവേ ലൈൻ തുടങ്ങിയവ പോലെയുള്ള നിർമ്മാണ പ്രവർത്തനങ്ങൾ നടത്തിയിരുന്നു. 1942 മുതൽ 1945 വരെയുള്ള കാലത്ത് ജോഹർ ബാഹ്രു ജപ്പാൻ സൈന്യത്തിൻറെ അധിനിവേശത്തിലായിരുന്നു. യുദ്ധാനന്തരം 1946 ൽ യുണൈറ്റഡ് മലയ നാഷണൽ ഓർഗനൈസേഷൻ (UMNO) എന്ന ഒരു രാഷ്ട്രീയ പാർട്ടി ജന്മമെടുത്തതോടെ മലയ ദേശീയതയുടെ കളിത്തൊട്ടിലായി ജോഹർ ബാഹ്രു മാറുകയും ചെയ്തു.

1963 ൽ മലേഷ്യയുടെ രൂപീകരണത്തിനു ശേഷം, ജോഹർ ബാഹ്രു തന്റെ സംസ്ഥാന നഗരമെന്ന പദവി നിലനിർത്തുകയും 1994 ൽ നഗര പദവി ലഭിക്കുകയും ചെയ്തു. 1990 കളിൽ ഒരു കേന്ദ്ര ബിസിനസ് ജില്ല നഗര കേന്ദ്രത്തിൽ വികസിപ്പിച്ചെടുത്തിരുന്നു. 2006 ൽ "ഇസ്കന്ദർ മലേഷ്യ" ആവിഷ്കരിക്കപ്പെട്ടതിനു ശേഷം കൂടുതൽ വികസന ഫണ്ടുകൾ ഈ നഗരത്തിലേക്ക് ഒഴുകിയെത്തി.

ഇന്നത്തെ ജോഹർ ബാഹ്രു മേഖല യഥാർത്ഥത്തിൽ അറിയപ്പെട്ടിരുന്നത് തഞ്ചുങ് പുത്തെറി എന്നായിരുന്നു. ഇത് മലയ വംശക്കാരുടെ ഒരു മത്സ്യബന്ധനഗ്രാമമായിരുന്നു. തെമെങ്കോങ് ഡായെങ്  1858 ൽ ഈ പ്രദേശത്തെത്തുകയും സുൽത്താൻ അലിയിൽ  നിന്ന് ഈ പ്രദേശത്തിൻറെ നിയന്ത്രണം ഏറ്റെടുക്കുകയും ചെയ്തശേഷം, ഈ സ്ഥലത്തിന്റെ തഞ്ചുങ് പുത്തെറി എന്ന പേരുമാറ്റി ഇസ്കന്ദർ പുത്തെറി എന്നു നാമകരണം ചെയ്തു. തെമെങ്കോങ് ഡായെങ്ങിന്റെ മരണശേഷം സുൽത്താൻ അബൂ ബക്കർ ഇതിനെ ജോഹർ ബാഹ്രു എന്നു പുനർനാമകരണം ചെയ്തു.  നഗരത്തിന്റെ പേരിനു പിന്നിലെ “Bahru” വിന്റെ അർത്ഥം മലയൻ ഭാഷയിൽ “പുതിയ” എന്നാണ്. ഇതു സാധാരണ ലിപിവിന്യാസത്തിൽ “baur” എന്നെഴുതുന്നു. എന്നാൽ ജോഹർ ഭാരു, ഇന്തോനേഷ്യൻ പേരായ പെകൻബാരു എന്നിങ്ങനെയുള്ള സ്ഥലനാമങ്ങൾക്കൊപ്പം ഈ വാക്ക് നിരവധി വകഭേദങ്ങളുമായി പ്രത്യക്ഷപ്പെടുന്നു. ബ്രിട്ടീഷുകാർ ഈ നഗരത്തെ “Johore Bahru” എന്നുഛരിക്കുവാനാണ് താൽപര്യപ്പെട്ടത്. എന്നാൽ ഇപ്പോഴത്തെ അംഗീകരിക്കപ്പെട്ട പാശ്ചാത്യ അക്ഷരമാല Johor Bahru  ആണ്, കാരണം മലയ ഭാഷയിൽ “Johore” എന്നത്  അവസാനത്തെ “e” ഇല്ലാതെ “Johor”  എന്നാണ് ഉഛരിക്കാറുള്ളത്. നഗരത്തിന്റെ പേര് “Johor Baru” “Johor Baharu” എന്നിങ്ങനെയും ഉഛരിക്കാറുണ്ട്. 

ജോഹർ ബാഹ്രുവിലെ ചൈനീസ് സമൂഹം, ഈ നഗരത്തെ ഒരിക്കൽ “ലിറ്റിൽ സ്വാറ്റോ” (ഷാറ്റൌ) എന്ന പേരിൽ ഒരിക്കൽ വിളിച്ചിരുന്നു. എന്തെന്നാൽ, ജോഹർ ബാഹ്രുവിലുള്ള ഭൂരിപക്ഷം ചൈനീസ് താമസക്കാരും “Teochew” ജനങ്ങളിൽപ്പെട്ടവരും അവരുടെ മുൻഗാമികൾ ചൈനയിലെ  “Shantou” വിൽനിന്നുള്ളവരുമാണ്. 1800 കളുടെ മധ്യത്തിൽ, ടെമെങ്കോങ് ഡായെങ് ഇബ്രാഹിമിന്റെ ഭരണകാലത്താണ് അവർ ഇവിടെയെത്തിയത്.

മലയൻ വംശജരും തദ്ദേശീയ ബുഗിസും തമ്മിൽ ഒരു തർക്കമുണ്ടായതിനാൽ, 1819-ൽ ജൊഹോർ-റിയൌ സാമ്രാജ്യം പിളരുകയും, പ്രധാന കരയിലെ ജൊഹാർ സുൽത്താനേറ്റ് തെമിങ്കോങ്ങ് ഡായെങ് ഇബ്രാഹിമിന്റെ നിയന്ത്രണത്തിലും റിയൌ-ലിങ്ഗ സുൽത്താനത്ത് ബുഗികളുടേയും നിയന്ത്രണത്തിലായിത്തീർന്നു.  തെമങ്കോങ്, അദ്ദേഹത്തിന്റെ കീഴിൽ ഒരു രാജവംശവും ജൊഹാർ സുൽത്താനേറ്റിനുവേണ്ടി  ഒരു പുതിയ ഭരണകേന്ദ്രം സൃഷ്ടിക്കുവാൻ ഉദ്ദേശിച്ചു. ബ്രിട്ടീഷുകാർ സിങ്കപ്പൂരിലൂരിലെ വ്യാപാരപ്രവർത്തനങ്ങൾ നിയന്ത്രിക്കാൻ ഉദ്ദേശിച്ചിരുന്നു. ബ്രിട്ടീഷുകാരുമായി നേരത്തേതന്നെ തെമങ്കോങ് അടുത്ത ബന്ധം പുലർത്തിയിരുന്നതിനാൽ അദ്ദേഹത്തിനു പ്രാമുഖ്യം കിട്ടുന്ന തരത്തിൽ 1855 മാർച്ച് 10 ന് സുൽത്താൻ അലി, തെമങ്കോങ് ഇബ്രാഹിം എന്നിവർ തമ്മിൽ സിംഗപ്പൂരിൽവച്ച് ഒരു ഉടമ്പടി ഒപ്പുവച്ചു.  കരാറനുസരിച്ച്, സുൽത്താൻ അലി ജൊഹാറിലെ സുൽത്താൻ പദം അലങ്കരിക്കുകയും അദ്ദേഹത്തിന് 5,000 സ്പാനിഷ് ഡോളർ പ്രതിമാസം 500 ഡോളർ, ബത്ത എന്ന നിലയിൽ ലഭിക്കുകയും ചെയ്യുമായിരുന്നു. പകരമായി സുൽത്താൻ അലി, ജോഹർ പ്രദേശത്തിന്റെ പരമാധികാരം (അദ്ദേഹത്തിന്റെ നിയന്ത്രണത്തിലുളള ഒരേയൊരു പ്രദേശമായ മുവാറിലെ “കെസാങ്”  ഒഴികെ) ഇബ്രാഹിം തെമങ്കോങിനു വിട്ടു നൽകണം എന്നതായിരുന്നു കരാറിലെ വ്യവസ്ഥ. ഇരുപക്ഷവും ഈ കരാർ അംഗീകിരിച്ചതിനുശേഷ  ഈ പ്രദേശം തെമങ്കോങ് ഏറ്റെടുക്കുകയും  ഇക്കന്ദർ പുത്തെറി എന്നു പുനർനാമകരണം ചെയ്ത്  സിംഗപ്പൂരിലെ ടെലോക് ബ്ലാങ്കായിൽ നിന്നു ഭരണം നടത്തുകയും ചെയ്തു.

അബൂബക്കർ ഭരണത്തിന്റെ ഒന്നാം ഘട്ടത്തിൽ ബ്രിട്ടീഷുകാർ അദ്ദേഹത്തെ സുൽത്താനെന്നതിലുപരി ഒരു മഹാരാജാ ആയി മാത്രമേ അംഗീകരിച്ചിരുന്നുള്ളൂ. 1855-ൽ ബ്രിട്ടീഷ് കൊളോണിയൽ ഓഫീസ്, അദ്ദേഹം ക്വീൻ വിക്ടോറിയയുമായി കൂടിക്കാഴ്ച നടത്തിയശേഷം സുൽത്താൻ എന്ന പദവി അംഗീകരിച്ചു. 


</doc>
<doc id="392439" url="https://ml.wikipedia.org/wiki?curid=392439" title="കട്ടൻകുടി പള്ളിയിലെ കൂട്ടക്കൊല">
കട്ടൻകുടി പള്ളിയിലെ കൂട്ടക്കൊല

1990 ഓഗസ്റ്റ് മൂന്നാം തീയതി, ശ്രീലങ്കയിലെ കട്ടൻകുടി മുസ്ലിം പള്ളിയിൽ ആരാധന നടത്തുകയായിരുന്ന പുരുഷന്മാരും കുട്ടികളും അടങ്ങുന്ന 147 പേരെ എൽ.ടി.ടി.ഇ. വധിച്ചു. വൈകുന്നേരത്തെ പ്രാർത്ഥനക്കായി പള്ളിയിൽ ഒത്തുകൂടിയ ആളുകളെ, യാതൊരു പ്രകോപനവുമില്ലാതെ, എൽ.ടി.ടി.ഇ പള്ളി വളഞ്ഞ് വെടിവെക്കുകയായിരുന്നു. ഈ ക്രൂരമായ കൂട്ടക്കൊലയുടെ ഉത്തരവാദിത്വം ഏറ്റെടുക്കാനോ, അതു നിഷേധിക്കാനോ എൽ.ടി.ടി.ഇ തയ്യാറായിരുന്നില്ല, മറിച്ച് ശ്രീലങ്കൻ സർക്കാർ നടത്തിയ ഗൂഢാലോചനയുടെ ഭാഗമായിരുന്നു ഇതെന്നും അവർ ആരോപിച്ചു.

എൽ.ടി.ടി.ഇ യുമായി ശ്രീലങ്കൻ സർക്കാർ നടത്തി വന്ന സമാധാന ചർച്ചകൾ കാര്യമായ പുരോഗതിയിലേക്കു നിങ്ങിയിരുന്നില്ല. എന്നിരുന്നാലും, 1989 ൽ ഒരു താൽക്കാലിക വെടിനിറുത്തലിനു ഇരുപക്ഷങ്ങളും സമ്മതിച്ചിരുന്നു സമാധാന ചർച്ചകളുടെ ഭാഗമായി നിലവിൽ വന്നിരുന്ന വെടിനിറുത്തൽ എൽ.ടി.ടി.ഇ ലംഘിച്ചു. നിരവധി സർക്കാർ സ്ഥാപനങ്ങളും പോലീസ് സ്റ്റേഷനുകളും അവർ ആക്രമിച്ചു. സർക്കാരിനെ സഹായിക്കുന്നു എന്നാരോപിച്ച് മുസ്ലിം സമുദായക്കാരേയും അവർ തിരഞ്ഞു പിടിച്ചാക്രമിച്ചു. ജൂലൈ ഇരുപത്തിനാലാം തീയതി, ബാറ്റിക്കളോവ ജില്ലയിലെ ഒരു പള്ളിയിൽ നാലു മുസ്ലിമുകളെ എൽ.ടി.ടി.ഇ വധിച്ചു. ജൂലൈ 29ന് ബാറ്റിക്കളോവക്കടുത്ത് സമ്മനതുരൈ എന്ന സ്ഥലത്ത് പത്തു പേരെ ആരാധനാ സമയത്തു കൂട്ടക്കൊല ചെയ്തു.

കൊളംബോക്കടുത്ത്, മുസ്ലീം വംശജർ കൂടുതലായി താമസിക്കുന്ന ഒരു സ്ഥലമായിരുന്നു കട്ടൻകുടി. 60000 വരുന്ന ജനസംഖ്യയിൽ 90 ശതമാനവും മുസ്ലീം സമുദായക്കാരായിരുന്നു. 1990 ഓഗസ്റ്റിൽ മുസ്ലീമുകളോട് നഗരം വിട്ടു പോകാൻ എൽ.ടി.ടി.ഇ ആവശ്യപ്പെട്ടു, അതല്ലെങ്കിൽ മരണത്തെ നേരിടുക എന്നതായിരുന്നു ഭീഷണി. മുസ്ലിമുകളുടെ വീടുകൾ ആക്രമിക്കുകയും, വ്യാപാരസ്ഥാപനങ്ങൾ അഗ്നിക്കിരയാക്കുകയും ചെയ്തു.

ഓഗസ്റ്റ് മൂന്നാം തീയതി, മുപ്പതോളം വരുന്ന സായുധരായ തമിഴ് പുലികൾ കട്ടൻകുടിയിലേക്കു പ്രവേശിച്ചു. വെള്ളിയാഴ്ച വൈകുന്നേരത്തെ പ്രാർത്ഥനാ സമയത്ത് ജനങ്ങൾ പള്ളിയിൽ ഒത്തു കൂടിയിരുന്ന സമയത്താണ്, വേഷപ്രച്ഛന്നരായ തീവ്രവാദികൾ സമീപത്തുള്ള പള്ളികളിലേക്ക ഇരച്ചു കയറിയത്. പ്രാർത്ഥനയിൽ മുഴുകിയിരിക്കുന്നവർക്കു നേരെ, യന്ത്രവത്കൃതതോക്കുകൾ ഉപയോഗിച്ച് അവർ നിറയൊഴിച്ചു. ഗ്രനേഡുകളും പ്രയോഗിച്ചു. പുറകിൽ നിന്നോ, വശങ്ങളിൽ നിന്നോ വെടിയേറ്റാണ് ഭൂരിഭാഗം പേരും കൊല്ലപ്പെട്ടത്. നൂറുപേരോളം കൊല്ലപ്പെട്ടിട്ടുണ്ടാവാം എന്നതായിരുന്നു ആദ്യ കണക്കുകൾ, എന്നാൽ കൊല്ലപ്പെട്ടവരുടെ സംഖ്യ 147 ഓളം ആയിരുന്നു എന്ന് അവസാന കണക്കുകൾ പറയുന്നു.

പ്രാർത്ഥനക്കായി മുട്ടുകുത്തിയ നേരത്താണ് തീവ്രവാദികൾ പിന്നിൽ നിന്നും വെടിവെച്ചത് എന്ന് സംഭവസ്ഥലത്തു നിന്നും രക്ഷപ്പെട്ട മുഹമ്മദ് ഇബ്രാഹിം എന്ന നാൽപ്പതുകാരൻ പറയുന്നു. ഏതാണ്ട് പതിനഞ്ചു മിനിട്ടോളം വെടിവെപ്പു നീണ്ടു നിന്നു, വെടിവെപ്പവസാനിച്ചപ്പോൾ ചുറ്റും മൃതദേഹങ്ങളാണു കണ്ടതെന്നു മുഹമ്മദ് ന്യൂയോർക്ക് ടൈംസിനോടു പറയുകയുണ്ടായി. ഒരു കുട്ടിയുടെ വായിൽ തോക്കു വെച്ച് ട്രിഗ്ഗർ വലിക്കുന്ന എൽ.ടി.ടി.ക്കാരനെ കണ്ടുവെന്ന് പള്ളിയിൽ നിന്നും തീവ്രവാദികളുടെ കണ്ണിൽപ്പെടാതെ രക്ഷപ്പെട്ട പതിനേഴുവയസ്സുകാരനായ മുഹമ്മദ് പറയുന്നു.

ആക്രമണത്തിൽപ്പെട്ടവർക്ക് ഹെലികോപ്ടർ മുഖേന അടിയന്തിര സഹായം ലഭ്യമാക്കാൻ പ്രസിഡന്റ് പ്രേമദാസ സൈന്യത്തിനു നിർദ്ദേശം നൽകി. കുറ്റവാളികളെ പിടിക്കാൻ, സൈന്യം ഊർജ്ജിത ശ്രമങ്ങൾ ആരംഭിച്ചു. ആക്രമണത്തിനുശേഷം, ബോട്ടിൽ ഇന്ത്യയിലേക്കു രക്ഷപ്പെടാൻ ശ്രമിച്ച തീവ്രവാദികൾക്കു നേരെ, സൈന്യം ഹെലികോപ്ടറിൽ നിന്നും നിറയൊഴിച്ചു. മീരാ മസ്ജിദിൽ ആണു മരണമടഞ്ഞ എല്ലാവരേയും അടക്കം ചെയ്തത്. ഈ ആക്രമണത്തിന്റെ ഉത്തരവാദിത്വം ഏറ്റെടുക്കാൻ എൽ.ടി.ടി.ഇ തയ്യാറായില്ല. ഇസ്ലാമിക രാഷ്ട്രങ്ങളിൽ നിന്നും ആയുധസഹായം ലഭിക്കാൻ ശ്രീലങ്കൻ സർക്കാർ തന്നെ നടത്തിയ ഒരു ഗൂഢാലോചനയുടെ ഭാഗമായിരുന്നു ഈ അക്രമണമെന്നും എൽ.ടി.ടി.ഇ പ്രസ്താവിക്കുകയുണ്ടായി.


</doc>
<doc id="392441" url="https://ml.wikipedia.org/wiki?curid=392441" title="നാഷണൽ മ്യൂസിയം ഓഫ് നേപ്പാൾ">
നാഷണൽ മ്യൂസിയം ഓഫ് നേപ്പാൾ

നേപ്പാളിന്റെ തലസ്ഥാനമായ കാഠ്മണ്ഡുവിൽ സ്ഥിതിചെയ്യുന്ന മ്യൂസിയമാണ് നാഷണൽ മ്യൂസിയം ഓഫ് നേപ്പാൾ (നേപ്പാളി : राष्ट्रिय संग्रहालय, छाउनी ). രാജ്യത്തെ ഏറ്റവും വലിയ മ്യൂസിയമായ ഇതിന് ഏതാണ്ട് നൂറുവർഷത്തെ പഴക്കമുണ്ട്. 18 - 19 നൂറ്റാണ്ടുകളിലെ നേപ്പാൾ ചരിത്രവും പോരാട്ടങ്ങളും വിശദമാക്കുന്ന ചിത്രങ്ങൾ, ശിൽപങ്ങൾ, ആയുധങ്ങൾ, നാണയങ്ങൾ എന്നിവയുടെ വിപുലമായ ശേഖരം ഇവിടെ പ്രദർശനത്തിനായി വച്ചിരിക്കുന്നു. ബുദ്ധ ആർട്ട് ഗ്യാലറി, ചരിത്ര മ്യൂസിയം, പ്രകൃതി സംബന്ധമായ മ്യൂസിയം, ജുദ്ധ ജയാതീയ കലാശാല എന്നിങ്ങനെ നിരവധി മ്യൂസിയങ്ങളും ഇവിടെയുണ്ട്. നേപ്പാൾ സർക്കാരിനു കീഴിൽ ടൂറിസം, സാംസ്കാരികം, വ്യോമയാനം എന്നിവ കൈകാര്യം ചെയ്യുന്ന മന്ത്രാലയമാണ് മ്യൂസിയത്തിന്റെ പ്രവർത്തനം നിയന്ത്രിക്കുന്നത്. നേപ്പാൾ ചരിത്രവും നേപ്പാളി ജനതയുടെ ജീവിതരീതികളും മനസ്സിലാക്കുവാനായി ധാരാളം പുരാവസ്തു ഗവേഷകരും വിനോദസഞ്ചാരികളും ഇവിടെയെത്തുന്നു.

1928-ലാണ് നേപ്പാൾ നാഷണൽ മ്യൂസിയം സ്ഥാപിതമായത്. നേപ്പാൾ പ്രധാനമന്ത്രിയായിരുന്ന ഭീംസെൻ ഥാപ്പ പതിനെട്ടാം നൂറ്റാണ്ടിൽ നിർമ്മിച്ച കെട്ടിടത്തെയാണ് ആദ്യം മ്യൂസിയമാക്കി മാറ്റിയത്. ആദ്യകാലത്ത് ആയുധശേഖരം മാത്രമുണ്ടായിരുന്ന മ്യൂസിയത്തിൽ പിന്നീട് വെങ്കല പ്രതിമകൾ, ചിത്രങ്ങൾ, ഫ്രഞ്ച് ഭരണാധികാരി നെപ്പോളിയൻ സമ്മാനിച്ച വാൾ എന്നിവ കൂടി ചേർത്തു. 1939-ൽ നേപ്പാൾ പ്രധാനമന്ത്രി ജുദ്ധ ഷംഷെർ ജുംഗ് ബഹാദൂർ റാണയാണ് മ്യൂസിയം പൊതുജനങ്ങൾക്കായി തുറന്നുകൊടുത്തത്.കുറഞ്ഞ ചെലവിൽ നേപ്പാളി ജനതയ്ക്ക് ഇവിടെ പ്രവേശനം അനുവദിച്ച അദ്ദേഹം സ്വന്തം പേരിൽ ഒരു ആർട്ട് മ്യൂസിയം കൂടി നിർമ്മിച്ചു. 1943-ലാണ് ആർട്ട് ഗ്യാലറിയുടെ പ്രവർത്തനം ആരംഭിച്ചത്.

'ആയുധശേഖരം' എന്നർത്ഥമുള്ള 'ചൗനി സിൽക്കാന' എന്ന പേരിലാണ് ആദ്യകാലത്ത് മ്യൂസിയം അറിയപ്പെട്ടിരുന്നത്. 1967-ൽ മഹേന്ദ്ര രാജാവിന്റെ കാലത്ത് മ്യൂസിയത്തിന്റെ പേര് 'രാഷ്ട്രീയ സംഗ്രഹാലയം' എന്നാക്കി. ഇംഗ്ലീഷിൽ ഇതിനെ നാഷണൽ മ്യൂസിയം എന്നുപറയുന്നു.

നേപ്പാളിന്റെ തലസ്ഥാനമായ കാഠ്മണ്ഡുവിലുള്ള സ്വയംഭൂനാഥ സ്തൂപത്തിനു സമീപമാണ് മ്യൂസിയം സ്ഥിതിചെയ്യുന്നത്. വിഷ്ണുനദിയുടെ തീരത്ത് കുന്നുകൾ നിറഞ്ഞ പ്രദേശത്താണ് മ്യൂസിയം നിലനിൽക്കുന്നത്. മ്യൂസിയത്തിന്റെ ഇടതുവശത്തുള്ള ആർട്ട് ഗ്യാലറിയിൽ പ്രതിമകളും ചിത്രങ്ങളുമുണ്ട്. ബുദ്ധ ആർട്ട് ഗ്യാലറിയിൽ ബുദ്ധമതവുമായി ബന്ധപ്പെട്ട വസ്തുക്കൾ സൂക്ഷിച്ചിരിക്കുന്നു. വലതുവശത്തായി നാച്ചുറൽ ഹിസ്റ്ററി മ്യൂസിയം സ്ഥിതിചെയ്യുന്നു.

ശിലയിലും തടിയിലും ലോഹങ്ങളിലും നിർമ്മിച്ച വസ്തുക്കളാണ് ആർട്ട് ഗ്യാലറിയിൽ പ്രദർശനത്തിനായി വച്ചിരിക്കുന്നത്. രണ്ടാം നൂറ്റാണ്ടിൽ ജീവിച്ചിരുന്ന ലിച്ചാവി രാജവംശത്തിലെ ജയവർമ്മ രാജാവിന്റെ പ്രതിമയാണ് ഇവിടുത്തെ പ്രധാന ആകർഷണം. ഒൻപതാം നൂറ്റാണ്ടിലെ ബുദ്ധ പ്രതിമ, പത്താം നൂറ്റാണ്ടിലെ ഗരുഡാസന വിഷ്ണു പ്രതിമ, 12-ആം നൂറ്റാണ്ടിലെ വീണാധാരിണി സരസ്വതി പ്രതിമ, 14-ആം നൂറ്റാണ്ടിലെ സൂര്യ പ്രതിമ എന്നിവയും ഇവിടെ കാണാൻ കഴിയും. 15-ആം നൂറ്റാണ്ടിൽ തടി കൊണ്ട് നിർമ്മിച്ച നൃത്തം ചെയ്യുന്ന ദേവിയുടെ പ്രതിമയും ഇവിടെയുണ്ട്. പ്രതിമകൾ കൂടാതെ ധാരാളം ചിത്രങ്ങളും ആർട്ട് ഗ്യാലറിയിൽ പ്രദർശനത്തിനായി വച്ചിട്ടുണ്ട്. ശ്രീകൃഷ്ണന്റെ ജീവിതവുമായി ബന്ധപ്പെട്ട ചിത്രങ്ങളാണ് ഇവയിൽ പ്രധാനം.

ബുദ്ധമതവുമായി ബന്ധപ്പെട്ട ചിത്രങ്ങളും ശിൽപങ്ങളും മറ്റു വസ്തുക്കളുമാണ് ബുദ്ധ ആർട്ട് ഗ്യാലറിയിൽ സൂക്ഷിച്ചിരിക്കുന്നത്. പത്തൊൻപതാം നൂറ്റാണ്ടിലെ യന്ത്ര, ബുദ്ധിയുടെ ദേവതയായ മഞ്ജുശ്രീ, ദീപാങ്കുര ബുദ്ധൻ എന്നിവയുടെ ആവിഷ്കാരവും ഇവിടെയുണ്ട്.

നേപ്പാളിലെ പ്രധാനമന്ത്രിയായിരുന്ന ഭീംസെൻ ഥാപ്പ 18-ആം നൂറ്റാണ്ടിൽ നിർമ്മിച്ചതാണ് ചരിത്രമ്യൂസിയം. നേപ്പാൾ ചരിത്രത്തിലെ പല യുദ്ധങ്ങളിലും ഉപയോഗിച്ചിരുന്ന ആയുധങ്ങളുടെ വിപുലമായ ഒരു ശേഖരം ഇവിടെയുണ്ട്. 1792-ലെ നേപ്പാൾ - ടിബറ്റൻ യുദ്ധവുമായി ബന്ധപ്പെട്ട് തുകലിൽ എഴുതിയ രേഖകൾ, തോക്കുകൾ, കുന്തങ്ങൾ, ഗഹേന്ദ്ര ഷംഷെർ ജുംഗ് ബഹാദൂർ റാണ കണ്ടുപിടിച്ചതായി കരുതുന്ന തോക്ക് എന്നിവ ഇവിടുത്തെ അമൂല്യ വസ്തുക്കളാണ്. ഫ്രഞ്ച് ചക്രവർത്തി നെപ്പോളിയൻ ബോണപ്പാർട്ട് സമ്മാനിച്ച വാൾ ആണ് ഇവിടുത്തെ പ്രധാന ആകർഷണം. നേപ്പാൾ ഭരിച്ച രാജാക്കന്മാരുടെയും പ്രധാനമന്ത്രിമാരുടെയും ധാരാളം ചിത്രങ്ങൾ ചരിത്രമ്യൂസിയത്തിലുണ്ട്. അഞ്ചു മുതൽ ഏഴുവരെ നൂറ്റാണ്ടുകളിലെ ലിച്ചാവി രാജാക്കന്മാരുടെ കാലം മുതൽ ആധുനിക കാലം വരെയുള്ള സ്വർണ്ണം, വെള്ളി, ചെമ്പ് നാണയങ്ങളുടെ ഒരു വലിയ ശേഖരവും ഇവിടെയുണ്ട്. ചരിത്രമ്യൂസിയത്തിനു സമീപമായി പ്രകൃതി മ്യൂസിയവും സ്ഥിതിചെയ്യുന്നു. നേപ്പാളിലെ ജൈവവൈവിധ്യമാണ് ഇവിടുത്തെ പ്രതിപാദ്യവിഷയം. സസ്യങ്ങൾ, ഉരഗങ്ങൾ, ഉഭയജീവികൾ, ചിത്രശലഭങ്ങൾ, പ്രാണികൾ, പക്ഷികൾ എന്നിവയെ സംബന്ധിച്ച വിവരങ്ങളും കടുവ, പുലി, ചെമ്പൻ പാണ്ട, പറക്കും അണ്ണാൻ, കാണ്ടാമൃഗം, തിമിംഗലം എന്നിവയുടെ അസ്ഥികൂടങ്ങളും ഇവിടെ പ്രദർശിപ്പിക്കുന്നു.


</doc>
<doc id="392453" url="https://ml.wikipedia.org/wiki?curid=392453" title="അർഹത (ചലച്ചിത്രം)">
അർഹത (ചലച്ചിത്രം)

1990-ൽ ഐ വി ശശി സംവിധാനം നിർവഹികുകയും പി കെ ആർ പിള്ള നിർമ്മാണം ചെയ്യൂകയ്യൂം ചെയ്ത സിനിമയാണ് അർഹത.മേ)ഹൻലാൽ,ഉർവശി,രേഖ,സുരേഷ് ഗൊപി മുതലയവർ അഭിനയിച്ച സിനിമയുടേ സംഗീത സംഗീത സംവീധാനം നിർവ്വഹിച്ചത് ശ്യാം ആണ്.

</doc>
<doc id="392455" url="https://ml.wikipedia.org/wiki?curid=392455" title="ലാമ്പിർ ഹിൽസ് ദേശീയോദ്യാനം">
ലാമ്പിർ ഹിൽസ് ദേശീയോദ്യാനം

ലാമ്പിർ ഹിൽസ് ദേശീയോദ്യാനം മലേഷ്യയിലെ ബോർണിയോ ദ്വീപിൽ‌, സരാവാക്കിലെ മിറി ഡിവിഷനിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഏകദേശം 6,952 ഹെക്ടർ (17,180 ഏക്കർ) വിസ്തൃതിയുള്ള ഇത് ഒരു ചെറിയ ഉദ്യാനമാണ്. ഭൂരിഭാഗവും ഡിപ്റ്റെറോകാർപ്പ് വനങ്ങളും, ചെറിയ പ്രദേശങ്ങളിൽ കെരൻഗാസ്' (ഹെൽത്ത ഫോറസ്റ്റ് എന്നും പറയുന്നു;  ഈർപ്പമുള്ള ഉഷ്ണമേഖലാ ഹരിത വനങ്ങളിലെ മണൽ മണ്ണ് അംമ്ല ഗുണമുള്ളതും തീരെ വളക്കൂറില്ലാത്തതുമാണ്) വനങ്ങളും ഇടകലർന്നുള്ള പ്രദേശമാണിത്. സമുദ്രനിരപ്പിൽ നിന്ന് 150 മുതൽ 465 മീറ്റർ വരെ (492 മുതൽ 1,526 അടി വരെ) ഉയരത്തിലാണ് ഇ ഉദ്യാനം സ്ഥിതിചെയ്യുന്നത്.

ജീവശാസ്ത്രജ്ഞന്മാർ ഈ ദേശീയോദ്യാനത്തിൽ 237 ഇനം പക്ഷികൾ, 64 തരം സസ്തനികൾ, 46 ഇനം ഇഴജന്തുക്കൾ, 20 ഇനം തവളകൾ എന്നിവയുള്ളതായി രേഖപ്പെടുത്തിയിട്ടുണ്ട്. ഗിബ്ബണുകളും സൺ ബിയറുകളും പോലെയുള്ള വലിയ സസ്തനികൾ വനത്തിന്റെ വലിപ്പക്കുറവും നിയമവിരുദ്ധമായ വേട്ടയും കാരണമായി വളരെ അപൂർവ്വമോ അല്ലെങ്കിൽ ഇല്ലാതിരിക്കുകയോ ചെയ്യുന്നു. 2003 – 2007 കാലത്തു നടന്ന സർവ്വേകളിൽ  ദേശീയോദ്യാനത്തിൽ വസിച്ചിരുന്ന പക്ഷികളുടെ 20% ഉം സസ്തനികളുടെ 22% ഉം കണ്ടെത്തുവാൻ സാധിച്ചില്ല. കണ്ടെത്തുവാൻ സാധിക്കാത്തവയിൽ ഉദ്യാനത്തിലെ ആൾക്കുരങ്ങു വർഗ്ഗങ്ങളിൽ പകുതിയും ആകെയുള്ള ഏഴ് വേഴാമ്പൽ വർഗ്ഗങ്ങളിൽ ആറും ഉൾപ്പടുന്നു.  വലിയ സസ്തനികളുടെയും പക്ഷികളുടെയും എണ്ണത്തിലുണ്ടായ കുത്തനെയുള്ള കുറവ് ലാമ്പിറിലെ ഒരു പാരിസ്ഥിതിക ദുരന്തമായി മാറിയിരിക്കുന്നു.

ദേശീയോദ്യാനത്തിലെ നട്ടെല്ലില്ലാത്ത ജീവികളിൽ രാജാ ബ്രൂക്ക്സ് ബേർഡ് വിംഗ് ബട്ടർഫ്ലൈ (Trogonoptera brookiana), 300 ലധികം ഇനം ഉറുമ്പുകൾ എന്നിവയും ഉൾപ്പെടുന്നു. അട്ടകൾ ഇവിടെ വിരളമാണ്.

1991 ൽ സരാവക് ഫോറസ്റ്റ് ഡിപ്പാർട്ട്മെന്റ്, സെന്റർ ഫോർ ട്രോപ്പിക്കൽ ഫോറസ്റ്റ് സയൻസ്/ ഹാർവാർഡ് സർവകലാശാല, ഒസാക്ക സിറ്റി യൂണിവേഴ്സിറ്റിയിലെ പ്ലാന്റ് എക്കോളജി ലബോറട്ടറി എന്നിവയോടൊപ്പം ചേർന്ന് 52 ഹെക്ടർ (130 ഏക്കർ) വിസ്തൃതിയുള്ള ലാമ്പിർ ഹിൽസ് ഫോറസ്റ്റ് ഡൈനാമിക്സ് പ്ലോട്ടിന്” രൂപം നൽകിയിരുന്നു. ഇത് ദേശീയോദ്യാനത്തിലെ 1.5  സെന്റീമീറ്ററിനു മുകളിലുള്ള മരങ്ങൾ അളക്കുകയും, മാപ്പിങ്ങ് ചെയ്യുകയും, അവയെ തിരിച്ചറിയപ്പെടുകയും ചെയ്യുന്ന ജോലി നിർവ്വഹിച്ചിരുന്നു.

ഏതാനും വർഷങ്ങൾ കൂടുമ്പോൾ ഗവേഷകർ ഇതേ വൃക്ഷങ്ങളുടെ കണക്കെടുപ്പു നടത്തുകയും ഓരോ വൃക്ഷയിനങ്ങളുടേയും എണ്ണത്തിലുള്ള വർദ്ധന, അവയുടെ വളർച്ച, മാറ്റങ്ങൾ എന്നിവയുംനിരീക്ഷിക്കുന്നു. ഒരു സർവ്വേയിൽ ഇവിടെ 1175 വ്യത്യസ്ത ഇനം മരങ്ങൾ കണ്ടെത്തിയിരുന്നു. ഇത് ലാംബിർ ഹിൽസ് ദേശീയോദ്യാനത്തെ പഴയ ലോകത്തിലെ (പൂർവ്വാർദ്ധഗോളം) മറ്റേതെങ്കിലും വനങ്ങളിലേതിനേക്കാൾ കൂടുതൽ വൈവിധ്യമാർന്ന വൃക്ഷങ്ങൾ വളരുന്ന പ്രദേശമായി കണ്ടെത്തിയിരിക്കുന്നു. പാർക്കിലുള്ള വൃക്ഷ ജാതിയിൽ കൂടുതൽ ആധിപത്യം പുലർത്തിയിരിക്കുന്നത് Dipterocarpaceae എന്ന ഇനമാണ്. ഈ സസ്യ കുടുംബത്തിലെ അംഗങ്ങളിൽ "Shorea," "Dryobalanops"  വർഗ്ഗങ്ങളും ഉൾപ്പെടുന്നു.

ദേശീയ ഉദ്യാനത്തിലെ ഏറ്റവും ഉയരമുള്ള മരങ്ങളിലൊന്ന് ടാപാംഗ് (കൂമ്പസ്സിയ എക്സെൽസ) ആണ്. ഇത് 80 മീറ്ററിലധികം ഉയരത്തിൽ വളരുന്നതും തേനീച്ചകൾ അവയുടെ കൂടു കൂട്ടാൻ ഇഷ്ടപ്പെടുന്നതുമാണ്. ദേശീയോദ്യാനത്തിലെ മറ്റ് താൽപര്യമുണർത്തുന്ന സസ്യങ്ങളിലൊന്ന് മകരാങ്കയുടെ നിരവധി ഇനങ്ങളാണ്. ഈ സസ്യങ്ങൾക്ക് ഉറുമ്പുകളുമായി അഭേദ്യമായ ബന്ധമുണ്ട്. ഉറുമ്പുകൾ സസ്യങ്ങളുടെ പൊള്ളയായ തടിയുടെ ഉളളിൽ കുടിയേറുകയും കാണ്ഡത്തിന് അകത്തു നിന്ന്, സസ്യഭുക്കായ കീടങ്ങളുടെ ഉപദ്രവത്തിൽനിന്ന് സസ്യത്തെ സംരക്ഷിക്കുകയും ചെയ്യുന്നു. "Nepenthes hispida" എന്ന പിച്ചർ സസ്യം ഈ ദേശീയോദ്യാനത്തിലും പരിസരപ്രദേശങ്ങളിലും മാത്രം കണ്ടെത്താൻ സാധിക്കുന്നവയാണ്. ഏകദേശം 80 ഇനം വൈവിധ്യമുളള അത്തിമരക്കാടുകൾ ("Ficus" species) ഇവിടെയുണ്ട്. 


</doc>
<doc id="392460" url="https://ml.wikipedia.org/wiki?curid=392460" title="ഓസ്ലോ ഉടമ്പടി">
ഓസ്ലോ ഉടമ്പടി

പലസ്തീനും-ഇസ്രയേലും തമ്മിലുള്ള സംഘർഷങ്ങളെത്തുടർന്ന് പലസ്തീൻ രാഷ്ട്ര രൂപീകരണത്തിന് വേണ്ടി ഉടലെടുത്തതാണ് ഓസ്ലോ ഉടമ്പടി (English: ). ആയിരത്തി തൊള്ളായിരത്തി തൊണ്ണൂറ്റി മൂന്ന് സെപ്തംബർ പതിമൂന്നിന് ഇസ്രയേലും പലസ്തീൻ ലിബറേഷൻ ഓർഗനൈസേഷനും ആണ് ഈ ഉടമ്പടിയിൽ ഏർപ്പെട്ടത്.

അമേരിക്കയുടെ മധ്യസ്‌ഥതയിൽ ഇസ്രയേൽ പ്രധാനമന്ത്രി യിസാക് റാബിനും വിദേശകാര്യമന്ത്രി ഷിമോൺ പെരെസും കൂടി പലസ്തീൻ നേതാവ് യാസർ അരാഫത്തുമായി നോർവെയുടെ തലസ്ഥാനമായ ഓസ്ലോയിൽ നടത്തിയ രഹസ്യ ചർച്ചകളിലാണ് ഈ ഉടമ്പടി രൂപപ്പെട്ടത്. ഇത് ഒപ്പുവെച്ചത് വാഷിംഗ്ടണിൽ വെച്ചായിരുന്നു. ഈ ഉടമ്പടിയാണ് റാബിനും പെരെസിനും അരാഫത്തിനും അക്കൊല്ലത്തെ സമാധാനത്തിനുള്ള നോബൽ സമ്മാനം നേടിക്കൊടുത്തത്.

1967ലെ യുദ്ധത്തിൽ ഇസ്രേയൽ കയ്യേറിയ സ്ഥലങ്ങളിൽ നിന്നും പിന്മാറി ഗാസായും വെസ്റ്റ് ബാങ്കും ചേർത്ത് പലസ്തീൻ രാഷ്ട്രം രൂപീകരിക്കുമെന്നതായിരുന്നു പ്രധാന വ്യവസ്ഥ.

1896 നും 1948 നും മദ്ധ്യേ യൂറോപ്പിൽ നിന്നും യഹൂദർ വ്യാപകമായി പലസ്തിനിലേക്ക് കുടിയേറിത്തുടങ്ങിയതോടെയാണ് പ്രശ്നങ്ങൾ തുടങ്ങുന്നത്. അന്ന് ബ്രിട്ടീഷ്‌ നിയന്ത്രണത്തിലായിരുന്നു പലസ്തിൻ. അതുകൊണ്ടുത്തന്നെ ജൂതരുടെ ഈ പ്രവാഹം യൂറോപ്പിന്റെ കോളോണിയൽ തന്ത്രമായി പലസ്തിനിലെ അറബികൾ കരുതി. അവർ കുടിയേറ്റക്കാരായ യാഹൂദരോട് ഏറ്റുമുട്ടാൻ തുടങ്ങി. ഒറ്റപ്പെട്ട ഏറ്റുമുട്ടലുകൾ കാലക്രമേണ നിയന്ത്രണാതീതമായി വന്നു. 1947-ൽ പലസ്തീനിൽ നിന്നും പിൻവാങ്ങുവാൻ ബ്രിട്ടൺ തീരുമാനിച്ചു.അതിനു മുമ്പുതന്നെ പലസ്തീനിൽ ജൂതരാഷട്രം സ്ഥാപിക്കാനുള്ള തീരുമാനം ബ്രിട്ടീഷ് വിദേശകാര്യ സെക്രട്ടറിയായിരുന്ന അർതർ ജെയിംസ് ബാൽഫർ 1917 നവംബർ രണ്ടിന് പ്രഖ്യാപിച്ചിരുന്നു. 1947 നവുംബർ 29 ന് ചേർന്ന യു.എൻ ജനറൽ അസംബ്ലി പലസ്തീൻ വിഭജിക്കുവാനുള്ള തീരുമാനം അംഗീകരിച്ചു. പാലസ്തീനെ യഹൂദ രാഷ്ട്രവും അറബി രാഷ്ട്രവും എന്ന നിലയിൽ രണ്ടായി വിഭജിക്കുക. മൊത്തം ഭൂഭാഗത്തിന്റെ 55 ശതമാനം യഹൂദർക്കും 45 ശതമാനം അറബികൾക്കും ലഭിക്കണം. ജെറുസലേമിനെ അന്താരാഷ്ട്ര മേഖലയാക്കുകയും വേണം എന്നതായിരുന്നു പ്രഖ്യാപനത്തിന്റെ കാതൽ.

തുടർന്ന്, 1947-ൽ ഐക്യരാഷ്ട്രസഭ ഈ പ്രദേശം രണ്ടു രാജ്യങ്ങളായി വിഭജിക്കാൻ തീരുമാനിച്ചു. അതിന്റെ ഭാഗമായി 1948 മെയ് 14-ന് യഹൂദർക്കായി ഇസ്രയേൽ എന്ന രാജ്യം രൂപീകൃത്യമായി. എന്നാൽ ഐക്യരാഷ്ട്രസഭയുടെ ഈ തീരുമാനം ജൂതർ അത് സ്വീകരിച്ചുവെങ്കിലും പലസ്തിനിയൻ അറബികൾ ഇത് അംഗീകരിക്കുവാൻ തയ്യാറല്ലായിരുന്നു. അറബികളും യഹൂദരും ഒന്നിച്ചുജീവിക്കുന്ന ഒരൊറ്റ രാഷ്ട്രം വേണമെന്ന് താല്പര്യപ്പെട്ടിരുന്ന പാലസ്തീൻകാരായ അറബികൾ രാജ്യം വിഭജിക്കുന്നതിനെതിരായിരുന്നു. അതുകൊണ്ടുത്തന്നെ ഇതിനെതിരെ പോരാടാൻ അവർ തീരുമാനിച്ചു. തുടർന്ന് 1948-ലെ അറബ് ഇസ്രയേൽ യുദ്ധം നടന്നു. അറബിരാജ്യങ്ങളായ ഈജിപ്ത്, സിറിയ, ജോർദ്ദാൻ, ലെബനൻ, ഇറാഖ്, എന്നിവർ ചേർന്ന് 1948 മെയ് മാസം തന്നെ ഇസ്രയേലിനെ ആക്രമിച്ചു. ജോർദ്ദാൻ സൈന്യം കിഴക്കൻ ജറുസലേം കീഴടക്കിയെങ്കിലും ശത്രുക്കൾക്കളെ മുഴുവൻ പ്രതിരോധിച്ച് ചെറുത്തു നിന്നു. ജൂണിൽ യു എൻ ഒരു മാസത്തെ വെടിനിർത്തൽ പ്രഖ്യാപിച്ചു. ഈ സമയത്താണ് ഔദ്യോഗികമായി ഇസ്രയേൽ സേന രൂപീകൃതമായി 1949-ൽ വെടിനിർത്തലുണ്ടായി. യുദ്ധ ഫലമായി ജോർദാൻ നദിക്ക് പടിഞ്ഞാറുള്ള പ്രദേശ ത്തിന്റെ 29 ശതമാനം ഇസ്രയേലിന് ലഭിച്ചു. ജൂദിയായിലെ പർവ്വത പ്രദേശങ്ങളും സമരിയായുമടങ്ങുന്ന വെസ്റ്റ് ബാങ്ക് പ്രദേശം ജോർദ്ദാനും കൈവശപ്പെടുത്തി. ഗാസാ മുനമ്പിൽ ഈജിപ്ത് അവകാശം സ്ഥാപിച്ചു. എല്ലാം നഷ്ടപ്പെടുകയും ഒന്നും നേടാതിരിക്കുകയും ചെയ്തത് ഇസ്രയേലിലെ പാലസ്തീൻകാരായ അറബികളായിരുന്നു. അവർ മറ്റ് അറബിനാടുകളിൽ അഭയാർത്ഥികളാകാൻ വിധിക്കപ്പെട്ടു. 711000 പലസ്തീനികൾ അന്നു അഭയാർത്ഥികളായന്നാണ് ഐക്യരാഷ്ട്രസഭയുടെ കണക്ക്.

ഈജിപ്തിലെ സിനായ് പ്രദേശത്തുള്ള ടാബയിൽ വച്ച് 1995 സെപ്തംബർ 24 ന് ഇസ്രയേൽ സർക്കാരും പലസ്തീൻ ലിബറേഷൻ ഓർഗനൈസേഷനും ഒരു ധാരണയിലെത്തി. 1995 സെപ്തംബർ 28 ന് വാഷിംഗ്ടൺ ഡിസിയിൽ വച്ച് അമേരിക്കൻ പ്രസിഡന്റ് ബിൽ ക്ലിന്റന്റെയും റഷ്യ, ഈജിപ്ത്, ജോർദാൻ, നോർവേ, യൂറോപ്യൻ യൂണിയൻ എന്നിവയുടെ പ്രതിനിധികളുടെയും സാന്നിധ്യത്തിൽ ഇസ്രയേൽ പ്രധാനമന്ത്രി യിസാക് റാബിനും പിഎൽഒ ചെയർമാൻ യാസർ അറഫാത്തും ഈ കരാറിൽ ഔദ്യോഗികമായി ഒപ്പു വച്ചു.



</doc>
<doc id="392461" url="https://ml.wikipedia.org/wiki?curid=392461" title="കൃഷ്ണ സോബ‌്തി">
കൃഷ്ണ സോബ‌്തി

ഹിന്ദി എഴുത്തുകാരിയാണ് കൃഷ്ണ സോബ‌്തി ( ). സാഹിത്യത്തിന് നൽകിയ സംഭാവനകൾ പരിഗണിച്ച് 2017 ലെ ജ്ഞാനപീഠ പുരസ്കാരം നൽകി ആദരിച്ചു . 2010 ൽ സർക്കാർ പത്മഭൂഷൺ അവാർഡ് നൽകിയിരുന്നുവെഹ്കിലും അവർ അത് നിരസിക്കുകയായിരുന്നു. 1980 ൽ സിന്ദഗിനാമ എന്ന കൃതിക്കാണ് സാഹിത്യ അക്കാദമി അവാർഡ് ലഭിച്ചത്. 1996 ൽ അക്കാദമിയുടെ ഏറ്റവും ഉന്നത പുരസ്ക്കാരമായ സാഹിത്യ അക്കാദമി ഫെലോഷിപ്പിനും അർഹയായിട്ടുണ്ട് , .
പാക്ക്-പഞ്ചാബ് പ്രവശ്യയിലെ ഗുജ്റാത്തിൽ 1925 ഫെബ്രുവരി 18-നാണ് കൃഷ്ണ സോബ‌്തി ജനിച്ചത്. ഡൽഹിയിലും ഷിംലയിലും ലാഹോറിലുമായിട്ടായിരുന്നു വിദ്യാഭ്യാസം. ലാഹോറിലെ പഠനകാലത്താത്ത് വിഭജനത്തെ തുടർന്ന് ഇന്ത്യയിലേക്ക് എത്തുകയായിരുന്നു. ദോഗ്രി എഴുത്തുകാരൻ ശിവ്‌നാഥാണ് ഭർത്താവ്. എഴുപതാം വയസിലാണ് അവർ ശിവ്‌നാഥിനെ വിവാഹം ചെയ്തത്. നിലവിൽ ഡൽഹിയിലാണ് താമസം.




</doc>
<doc id="392471" url="https://ml.wikipedia.org/wiki?curid=392471" title="പരമാരിബൊ">
പരമാരിബൊ

തെക്കേ അമേരിക്കയിലെ ഒരു രാജ്യമായ സുരിനാമിന്റെ തലസ്ഥാനവും ഏറ്റവും വലിയ നഗരവുമാണ് പരമാരിബൊ. സുരിനാം നദിയുടെ തീരത്താണ് ഈ നഗരം സ്ഥിതിചെയ്യുന്നത്. ഡച്ചാണ് ഇവിടുത്തെ ഔദ്യോഗിക ഭാഷ. ഇംഗ്ലീഷ്, ഹിന്ദി, സുരിനാമിസ് എന്നീ ഭാഷകളും ഇവിടെ ഉപയോഗിക്കുന്നുണ്ട്. പരമാരിബൊയിലെ ജനസംഖ്യ 2012-ലെ സെൻസസ് പ്രകാരം 2,41,000 ആണ് (സുരിനാമിസ് ജനങ്ങൾ), ഇത് ജനസംഖ്യയുടെ പകുതിയോളം വരുന്നു. പരമാരിബൊ 2002-ലെ യുനെസ്കോയുടെ ലോകപൈതൃകപട്ടികയിൽ ഉൾപ്പെടുത്തിയിട്ടുള്ള ഒരു ചരിത്രനഗരമാണ്. സുരിനാം നദീതീരത്ത് പാർത്തിരുന്ന പരമാരിബോ ഗോത്രത്തിൽ നിന്നാണ് ഈ നഗരത്തിന് ഈ പേർ ലഭിച്ചത്. ടൂപി-ഗ്വാറാനി ഭാഷയിൽ 'പാര' എന്നാൽ 'വലിയനദി'യും 'മാരിബോ' എന്നാൽ 'താമസക്കാരൻ' എന്നുമാണ് അർത്ഥം.

പരമാരിബൊ സുരിനാം നദിയുടെ തീരത്തുള്ള സുരിനാമിന്റെ തലസ്ഥാനവും, ഏറ്റവും വലിയ നഗരവുമാണ്. സുരിനാം നദിയ്ക്കരികിൽ താമസിക്കുന്ന പരമാരിബൊ ജനതയിൽനിന്നാണ് നഗരത്തിന് ഈ പേര് ഉരുത്തിരിഞ്ഞുവന്നിട്ടുള്ളത്. ടൂപി ഗ്വാറാനിയിൽ പാരാ "വലിയ നദി" + മാരിബോ "നിവാസികൾ" എന്നീ വാക്കുകളുടെ സംയോജനത്തിൽനിന്നാണ് ഈ പേര് ലഭിച്ചത്.

"പരമാരിബൊ" എന്ന പേർ മിക്കവാറും ഇന്ത്യൻ ഗ്രാമമായ "പർമിർബോ" എന്ന പേരിന്റെ തെറ്റുതിരുത്തലാകാം. ആദ്യത്തെ ഡച്ച് അധിവാസിത പ്രദേശമായ പരമാരിബൊയിലെ വാണിജ്യ-വ്യാപാരമേഖല 1613-ൽ നിലവിൽ കൊണ്ടുവന്നത് നിക്കോളാസ് ബാലിസ്റ്റെൽ, ഡിർക്ക് ക്ലീസ്സൂൺ വാൻ സാനെൻ എന്നിവരാണ്. ഇംഗ്ലീഷ്, ഫ്രഞ്ച് വ്യാപാരികൾ സുരിനാമിനെ ഒരു അധിനിവേശ പ്രദേശമാക്കാൻ ശ്രമിച്ചുകൊണ്ടേയിരുന്നു. കൂടാതെ 1644-ൽ പരമാരിബൊയിൽ ഫ്രഞ്ച് അധിനിവേശം നിലവിൽ വന്നു. ഇംഗ്ലീഷ് അധിനിവേശക്കാർ 1650-ൽ എത്തിച്ചേരുന്നതുവരെ ഫ്രഞ്ച് അധിനിവേശം തുടർന്നുകൊണ്ടേയിരുന്നു. ഗവർണ്ണർ ബാർബേഡോസ്, പർഹാമിലെ അഞ്ചാമത്തെ ബാരൻ വില്ലോബൈ ആയിരുന്ന ഫ്രാൻസിസ് വില്ലോബൈപ്രഭുവും ചേർന്ന് പരമാരിബൊയുടെ മധ്യഭാഗത്ത് ഉള്ള ഒരു പട്ടണം അധിവാസിത പ്രദേശമാക്കി മാറ്റി.

1667- ൽ രണ്ടാം ആംഗ്ലോ-ഡച്ചുകാരുടെ യുദ്ധത്തിൽ പരമാരിബൊ അബ്രഹാം ക്രഞ്ചസ്സന്റെ കീഴിലുള്ള കപ്പലുകളെ കീഴടക്കി. 1667- ൽ ബ്രെഡാ കരാർ പ്രകാരം സുരിനാം നഗരത്തിലെ ഡച്ച് കോളനിയുടെ ഏറ്റവും മുന്നിൽ നിൽക്കുന്ന നഗരമായി പരമാരിബൊയെ സ്ഥിരീകരിച്ചു. ക്രഞ്ചസ്സന്റെ കപ്പലുകളെ സഹായിച്ച ഡച്ച് പ്രവിശ്യയുടെ ബഹുമാനാർത്ഥം പരമാരിബൊയെ സംരക്ഷിക്കുന്ന കോട്ടയ്ക്ക് ഫോർട്ട് സീലാൻഡിയ എന്ന പേർ നൽകി. (നഗരത്തിന് മിഡിൽബെർഗ് എന്ന് പുനർനാമകരണം ചെയ്തു). പരമാരിബൊയിലെ ജനസംഖ്യ വളരെ വിഭിന്നമായിരുന്നു. ആദ്യ ബ്രിട്ടീഷ് കുടിയേറ്റക്കാർ പലരും യഹൂദന്മാരും ആയിരുന്നു. അമേരിക്കയിലെ ഏറ്റവും പഴയ ജൂതപ്പള്ളികളിൽ ഒന്നിനെ പരമാരിബൊയിൽ കണ്ടെത്തിയിട്ടുണ്ട്.1873-നു ശേഷം നഗരത്തിലെ ജനസംഖ്യ വളരെയധികം വർദ്ധിച്ചു. മുൻ അടിമകളെ (1863- ൽ മോചിപ്പിക്കപ്പെട്ടത്) അവരുടെ പഴയ യജമാനന്മാർക്ക് വേണ്ടി ജോലി ചെയ്യാനും കരിമ്പിൻ തോട്ടങ്ങൾ ഉപേക്ഷിക്കാനും അനുവദിച്ചിരുന്നു. 

1975- ൽ കോളനിവാഴ്ചകൾക്ക് എതിരായിട്ടുള്ള സ്വാതന്ത്ര്യസമരത്തിലൂടെയാണ് സുരിനാമിൻറെ തലസ്ഥാനമായി പരമാരിബൊ മാറിയത്. പ്രത്യേകിച്ച് 1821 ജനുവരിയിലും (400 കെട്ടിടങ്ങൾ തകർന്നിരുന്നു) 1832 സെപ്തംബറിലും (ഏതാണ്ട് 50 കെട്ടിടങ്ങൾ നശിപ്പിക്കപ്പെട്ടിരുന്നു) കൂടാതെ പഴയ നഗരത്തിന് വർഷങ്ങളായി നിരവധി തീ പിടിത്തങ്ങളുണ്ടായിട്ടുണ്ട്. 1987-ൽ ഒരു പുനർനിർമ്മാണവും സുരിനാമിൽ നടന്നു. നഗരം 12 ഭരണപരമായ അധികാരപരിധികളായി തിരിച്ചിട്ടുണ്ട്.

പരമാരിബൊ ജില്ലയിൽ അറ്റ്ലാന്റിക് സമുദ്രം മുതൽ 15 കിലോമീറ്റർ അകലെ സുരിനാം നദീതീരത്താണ് ഈ നഗരം സ്ഥിതി ചെയ്യുന്നത്.

പരമാരിബൊയിൽ കോപ്പൻ കാലാവസ്ഥാ വ്യതിയാനത്തിനു കീഴിൽ ഉഷ്ണമേഖലാ മഴക്കാടുകളിലെ കാലാവസ്ഥയാണ് കാണപ്പെടുന്നത്. നഗരത്തിൽ ശരിയായ വരണ്ട സീസൺ ഇല്ല. വർഷത്തിൽ 12 മാസക്കാലയളവിൽ ശരാശരി നഗരത്തിൽ 60 മില്ലീമീറ്റർ മഴ ലഭിക്കാറുണ്ട്. എന്നാൽ വർഷം മുഴുവൻ വേനൽക്കാലവും വരണ്ട കാലാവസ്ഥയും നഗരത്തിൽ അനുഭവപ്പെടാറുണ്ട്. "ശരത്കാലം" (സെപ്റ്റംബർ മുതൽ നവംബർ വരെ) പരമാരിബൊയിൽ വരൾച്ച കാലമാണ്. ഈ കാലാവസ്ഥതന്നെ പല നഗരങ്ങളിലും പൊതുവായി അനുഭവപ്പെടുന്നു. വർഷം മുഴുവൻ താപനില താരതമ്യേന സ്ഥിരതയുള്ളതാണ്. 31 ഡിഗ്രി സെൽഷ്യസ് ശരാശരി താപനിലയും കുറഞ്ഞ താപനില 22 ഡിഗ്രി സെൽഷ്യസും ആണ്. ഓരോ വർഷവും ഏകദേശം 2200 മില്ലീമീറ്റർ മഴ ലഭിക്കുന്ന പ്രദേശമാണിത്.

2012- ലെ സെൻസസ് പ്രകാരം പരമാരിബൊയിലെ ജനസംഖ്യ 240,924 ആണ്. സമീപ വർഷങ്ങളിൽ ജനസംഖ്യയുടെ എണ്ണം കുറയുന്നുണ്ടെങ്കിലും, വാനിക്ക ജില്ലയിലെ നിരവധി നഗരങ്ങളിൽ ജനസംഖ്യ വർധിച്ചുകൊണ്ടിരിക്കുകയാണ്. ക്രിയോൾസ് (ആഫ്രിക്കൻ അല്ലെങ്കിൽ മിശ്രിതയായ ആഫ്രിക്കൻ-യൂറോപ്യൻ വംശജർ) 27%, ഇന്ത്യൻ (ഈസ്റ്റ് ഇന്ത്യൻ വംശജർ) 23%, മൾട്ടിറേഷ്യൽസ് 18%, മറൂൻസ് (ആഫ്രിക്കൻ അടിമകളുടെ പിൻഗാമികൾ) 16%, ജാവനീസ് സ്വദേശികൾ 2%, ചൈനക്കാർ (19-ാം നൂറ്റാണ്ടിലെ കരാർ തൊഴിലാളികൾ) 1.5%, ചെറിയ അളവിൽ യൂറോപ്യന്മാർ (പ്രധാനമായും ഡച്ച്, പോർട്ടുഗീസ് വംശജർ), ലെബനീസ്, യഹൂദർ എന്നീ വൈവിധ്യമാർന്ന നിരവധി വംശജർ ഇവിടെ ഉൾക്കൊള്ളുന്നു. കഴിഞ്ഞ ദശാബ്ദങ്ങളിൽ ബ്രസീലുകാർ, ഗ്യാനീസുകൾ, പുതിയ ചൈനീസ് കുടിയേറ്റക്കാർ എന്നിവർ പരമാരിബൊയിൽ സ്ഥിരതാമസമാക്കി.

സുരിനാമിന്റെ വാണിജ്യകേന്ദ്രമാണ് പരമാരിബൊ. എന്നിരുന്നാലും തലസ്ഥാനനഗരം കാര്യമായ വസ്തുക്കൾ നിർമ്മിക്കുന്നില്ല. സ്വർണ്ണം, എണ്ണ, ബോക്സൈറ്റ്, അരി, ഉഷ്ണമേഖലാക്കാടുകളിലെ മരങ്ങൾ എന്നിവ പ്രധാനമായും വരുമാനം നേടികൊടുക്കുന്ന കയറ്റുമതി ഉത്പ്പന്നങ്ങളാണ്. എല്ലാ ബാങ്കുകളും ഇൻഷുറൻസ് കോർപ്പറേഷനുകളും മറ്റ് ധനകാര്യ, വാണിജ്യ കമ്പനികളും പരമാരിബൊയിൽ ആസ്ഥാനമാക്കിയിരിക്കുന്നു. സുരിനാമിന്റെ ജിഡിപിയിൽ ഏകദേശം 75 ശതമാനവും പരമാരിബൊയിൽ ഉപയോഗിക്കുന്നു. ടൂറിസമാണ് ഇവിടത്തെ കൂടുതൽ പ്രധാന വരുമാന മേഖല. നെതർലാൻഡ്സിൽ നിന്നു വരുന്ന വിനോദ സഞ്ചാരികളാണ് ഇവിടെ കൂടുതലും കാണപ്പെടുന്നത്. 

ഭരണനിർവ്വഹണമായി പരമാരിബൊ സുരിനാമിലെ സ്വന്തം ജില്ലയാണ്. അതുകൊണ്ട് പരമാരിബൊയിലെ റിസോർട്ടുകൾ നഗരത്തിന്റെ അനുബന്ധമായി കരുതുന്നു. പരമാരിബൊയിൽ പന്ത്രണ്ട് റിസോർട്ടുകളുണ്ട്:

ജൊഹാൻ അഡോൾഫ് പെൻഗൽ ഇന്റർനാഷണൽ എയർപോർട്ടും, പ്രാദേശിക സർവീസുകൾക്കായി സോർഗ് എൻ ഹൂപ് വിമാനത്താവളവും പരമാരിബൊയെ ആശ്രയിക്കുന്നു. ഈസ്റ്റ്-വെസ്റ്റ് ലിങ്ക് ഭാഗമായ ജൂൾസ് വിജിഡെൻബോഷ് ബ്രിഡ്ജ്, സുരിനാം നദിയുടെ മറുകരയിൽ, പരമാരിബോയെ മീർസോർഗുമായി ബന്ധിപ്പിക്കുന്നു. 

ഗം എയർ, കരികോം എയർവേസ്, ബ്ലൂ വിംഗ് എയർലൈൻസ് തുടങ്ങിയ എയർലൈൻസ് വിമാനങ്ങൾ എന്നിവയുടെ ഹെഡ് ഓഫീസ് പരമാരിബൊയിലെ സോർഗ് എൻ ഹൂപ്പ് വിമാനത്താവളത്തിന്റെ ഗ്രൗണ്ടിലാണ് പ്രവർത്തിക്കുന്നത്.

രാജ്യത്തെ ഏക യൂണിവേഴ്സിറ്റി. സുരിനാമിലെ ആന്റോൺ ഡി കോം യൂണിവേഴ്സിറ്റി, പരമാരിബൊയിലെ ഉന്നത പഠന സ്ഥാപനമാണ്. 

പരമാരിബോയിൽ നാല് ആശുപത്രികളുണ്ട്, പരമാരിബോ അക്കാഡമിക് ആശുപത്രി, 's ലാൻഡ്സ് ആശുപത്രി, സിന്റ് വിൻസെൻഷ്യസ് ആശുപത്രി, ദിയകോണെസെൻഹൂയിസ് എന്നിവയാണ്. 

17-ഉം 18-ഉം നൂറ്റാണ്ടുകളിൽ സ്ഥാപിക്കപ്പെട്ട ഡച്ച് കൊളോണിയൽ നഗരം 2002-ൽ യുനെസ്കോ വേൾഡ് ഹെറിസ്റ്റേജ് സൈറ്റായി പ്രഖ്യാപിച്ചു.ചരിത്രത്തിന്റെ ആന്തരിക നഗരം സുരിനാം നദിയുടെ ഇടതുവശത്തായി സ്ഥിതി ചെയ്യുന്നു. കെട്ടിടങ്ങളുടെയും സ്ട്രീറ്റ് പ്ലാനുകളുടെയും ഒറിജിനൽ ആർക്കിടെക്ചർ ഭദ്രമായി സൂക്ഷിച്ചു സംരക്ഷിക്കപ്പെട്ടു. 


Paramaribo is twinned with:


</doc>
<doc id="392483" url="https://ml.wikipedia.org/wiki?curid=392483" title="പദ്മാസന (അമ്പലം)">
പദ്മാസന (അമ്പലം)

ബാലിനീസ് അമ്പലങ്ങളിൽ പ്രത്യേക വിഭാഗത്തിൽ പെടുന്ന അമ്പലമാണ് പദ്മാസന. പദ്മാസനയുടെ ഏറ്റവും പ്രധാനഭാഗത്ത് ഒരു വലിയ പില്ലറിന്റെ മുകളിൽ സിംഹാസനം പോലുള്ള ഇരിപ്പിടം ഉണ്ടായിരിക്കും. ബാലിനീസ് ഹിന്ദൂയിസത്തിലെ ഏറ്റവും വലിയ ദൈവത്തിനായി സമർപ്പിച്ചിട്ടുള്ള അമ്പലങ്ങളാണ് പദ്മാസന. മെരു പർവ്വതങ്ങളോ‌ടൊപ്പം പദ്മാസന അമ്പലങ്ങളും സാങ്ങ് ഹ്യാങ്ങ് വിധി വാസ എന്ന പരമോന്നതദൈവത്തിന് സമർപ്പിക്കപ്പെട്ട ആരാധനാലയങ്ങളാണ്.

ജെൽജെൽ കിങ്ങ് ബടുറെംഗോങ്ങിലെ പുരോഹിതനായ ഡാങ് ഹ്യാങ് നിരർത്തയാണ് പദ്മാസന ബാലിയിലെ പരമോന്നതദൈവത്തിന് സമർപ്പിക്കപ്പെട്ട അൾത്താരയായി കൊണ്ടുവന്നത്. ഡാങ് ഹ്യാങ് നിരർത്ത ഒരു ജാവനീസ് ബ്രാഹ്മണനും കവിയും വാസ്തുശിൽപിയും മതപാഠകനും ആയിരുന്നു. പദ്മാസന അമ്പലങ്ങളെ പരമോന്നതദൈവത്തിന്റെ അൾത്താരകളായി ചിത്രീകരിച്ചത് അദ്ദേഹമാണ്. 

അമ്പലത്തിന്റെ ഉയർന്ന സ്ഥലത്ത് സ്ഥിതിചെയ്യുന്ന ഒരു ഒഴിഞ്ഞ സിംഹാസനമാണ് പദ്മാസന. ഇത് സാങ് ഹ്യാങ്ങ് വിധി വാസയുടെ ഇരിപ്പിടമാണ്. സിംഹാസനത്തിന്റെ മുൻവശം സാധാരണയായി സാങ് ഹ്യാങ് വിധി വാസയുടെ ചിത്രം കൊണ്ട് അലങ്കരിക്കപ്പെട്ടിരിക്കും. പിന്നിൽ സാധാരണയായി ഒരു അരയന്നമോ ഗരുഡനോ ആയിരിക്കും. അരയന്നം ബ്രഹ്മാവിന്റെയും ഗരുഡൻ വിഷ്ണുവിന്റെയും വാഹനമാണെന്നാണ് സങ്കൽപ്പം.

ഇന്തോനേഷ്യയിലെ മറ്റ് അമ്പലങ്ങൾപോലെ പദ്മാസന ക്ഷേത്രങ്ങളും മൂന്ന് പ്രധാന ഭാഗമായി വിഭജിക്കപ്പെട്ടിരിക്കുന്നു. ഭുർ , ഭുവാഹ്, സ്വാഹ് (ദൈവങ്ങളുടെ ലോകം) എന്നിവയാണ് ഈ മൂന്ന് ഭാഗങ്ങൾ. പദ്മാസനത്തിന്റെ പുറം വശമാണ് ഭുർ എന്ന വിഭാഗം. ഇത് ഡീമൻസിന്റെ ലോകം എന്നറിയപ്പെടുന്നു. ഇവിടം സാധാരണയായി ബെഡവാങ് നല (ലോകം താങ്ങിനിൽക്കുന്ന ആമ), രണ്ട് നാഗങ്ങൾ, അനന്തബോഗ, ബാസുകി(മനുഷ്യന്റെ ഭൂമിയിലെ ആവശ്യങ്ങളുടെ പ്രതീകം) എന്നിവയുടെ ചിത്രത്തിനാൽ അലങ്കരിക്കപ്പെട്ടിരിക്കും. പദ്മാസനത്തിന്റെ മദ്ധ്യഭാഗം ഭുവഹ് ലോക എന്നറിയപ്പെടുന്നു. ഇത് മനുഷ്യരുടെ ലോകമാണ്. ഇവിടം മനുഷ്യന്റെ ദൈനം ദിന പ്രവർത്തനങ്ങളുടെ ചിത്രങ്ങളാൽ അലങ്കരിക്കപ്പെട്ടിരിക്കും. പദ്മാസനയുടെ ഏറ്റവും ഉള്ളിലെയും പ്രധാനപ്പെട്ടതുമായ വിഭാഗമാണ് സ്വാഹ്. ഇത് ദൈവങ്ങളുടെ ലോകം എന്നറിയപ്പെടുന്നു. ഒരു അമ്പലത്തിന്റെ ഏറ്റവും വിശുദ്ധമായ ഇടമാണ് സ്വാഹ്. ഇവിടെയാണ് സിംഹാസനം സ്ഥിതിചെയ്യുന്നത്. സിംഹാസനത്തിന്റെ അടിയിൽ വിവിധ ഖഗോളങ്ങളുടെ രൂപങ്ങളാലും അലങ്കരിക്കുന്നു. 

അമ്പലമുറ്റത്തിന്റെ ഏറ്റവും വിശുദ്ധമായ വടക്ക് കിഴക്ക് (കജ കാൻഗിൻ)ഭാഗത്തായാണ് പദ്മാസന പ്രതിഷ്ഠിക്കുന്നത്. പദ്മാസനത്തിന്റെ മുകളിലെ സിംഹാസനം തെക്ക് പടിഞ്ഞാറ് (കേലോഡ് കൌഹ്) അഭിമുഖമായാണ് പ്രതിഷ്ഠിക്കുന്നത്. 

പുര ബേസാകിയിൽ സ്ഥിതിചെയ്യുന്ന പുര പെനടരൻ അഗുങ് എന്ന അമ്പലത്തിൽ മൂന്ന് പദ്മാസനയുണ്ട്. പുര പെനടരൻ അഗുങ് ശിവന് വേണ്ടി സമർപ്പിക്കപ്പെട്ടിടുള്ള അമ്പലമാണ്. ഇവിടത്തെ സിംഹാസനങ്ങൾ അടുത്തടുത്തായി സ്ഥിതിചെയ്യുന്നു. ഈ സിംഹാസനങ്ങൾ പദ്മടിഗ എന്നറിയപ്പെടുന്നു. ശിവക്ഷേത്രത്തിന്റെ ഏറ്റവും അകത്തുള്ള സ്വാഹ് വിഭാഗത്തിലാണ് പദ്മ‌‌ടിഗ സ്ഥിതിചെയ്യുന്നത്. പദ്മടിഗയിലെ മൂന്ന് സിംഹാസനങ്ങൾ ബ്രഹ്മാവ്, വിഷ്ണു, ശിവൻ എന്നിവർക്കായി സമർപ്പിക്കപ്പെട്ടിരിക്കുന്നു. ചുവന്ന സിംഹാസനം ബ്രഹ്മാവിനും "കറുത്ത സിംഹാസനം" വിഷ്ണുവിനും "വെള്ള സിംഹാസനം" ശിവനുമായാണ് സമർപ്പിച്ചിട്ടുള്ളത്. അതുപോലെ ഇവ ശിവന്റെ മൂന്ന് വ്യത്യസ്ഥ അവസ്ഥകൾക്കായും സമർപ്പിക്കപ്പെട്ടിരിക്കുന്നു. ചുവന്ന സിംഹാസനം സദാശിവനും കറുത്ത സിംഹാസനം ശിവനും വെളുത്ത സിംഹാസനം പരമശിവനും ആണ് സമർപ്പിക്കപ്പെട്ടിട്ടുള്ളത്. 
ദെൻപസറിൽ സ്ഥിതിചെയ്യുന്ന വലിയ ക്ഷേത്രമായ പുര ജഗത്നാഥ പദ്മാസന ക്ഷേത്രമാണ്. ഇവിടത്തെ വലിയ സിംഹാസനം ക്ഷേത്രത്തിന്റെ മദ്ധ്യത്തിലാണ് സ്ഥിതിചെയ്യുന്നത്.

ബാംഗ്ലിയിലുള്ള പുര കെഹെൻ, ഉബുഡിലുള്ള പുര തമൻ സരസ്വതി, മനാങ്വിയിലുള്ള പുര തമൻ അയുൻ എന്നിവയാണ് വലിയ പദ്മാസനങ്ങളുള്ള മറ്റ് പ്രധാനപ്പെട്ട ബാലിനീസ് അമ്പലങ്ങൾ.





</doc>
<doc id="392485" url="https://ml.wikipedia.org/wiki?curid=392485" title="സെങ്ങ്‍കാങ്ങ്">
സെങ്ങ്‍കാങ്ങ്

സെങ്ങ്‍കാങ്ങ് (, ) സിങ്കപ്പൂരിൻറെ വടക്കുകിഴക്കൻ മേഖലയിൽ സ്ഥിതി ചെയ്യുന്ന ഒരു ആസൂത്രണ പ്രദേശവും പാർപ്പിട നഗരവുമാണ്. സെങ്ങ്‍കാങ്ങ് നഗരത്തിൻറെ അതിരുകൾ വടക്കുവശത്ത് സെലെറ്റാർ, പുങ്കോളിൻ, കിഴക്ക് പാസിർ റിസ്, പായ ലെബാർ, തെക്ക് ഹൌഗാങ്ങ്, സെരങ്കൂൺ, പടിഞ്ഞാറ് യിഷുൻ, ആങ്ങ് മോ കിയോ എന്നിങ്ങനെയാണ്. യഥാർത്ഥത്തിൽ ഒരു മീൻപിടുത്ത ഗ്രാമമായിരുന്ന സെങ്ങ്‍കാങ്ങ് പ്രദേശം, ഹൌസിംഗ് ആൻറ് ഡവലപ്പ്മെൻറ് ബോർഡ് (HDB) ൻറെ അഭിലാഷങ്ങളനുസരിച്ച് പൂർണമായി ഒരു ഭവന കേന്ദ്രമായി രൂപാന്തരപ്പെടുത്തുന്നതിനുള്ള ശ്രമത്തിൽ അതിവേഗം വികസനത്തിലേയ്ക്കു കുതിച്ചുകൊണ്ടിരിക്കുന്നു.
ചൈനീസ് ഭാഷയിൽ സെങ്ങ്‍കാങ്ങ് എന്ന പദത്തിനർത്ഥം "സമ്പന്ന തുറമുഖം" എന്നാണ്. ഈ പേരു വന്നത് ദൂരെ ലൊറോങ്ങ് ബ്വാങ്കോക്കിലെ ലൊറോങ്ങ് സെങ്കാങ്ങ് എന്ന പേരുള്ള പാതയുടെ പേരിൽനിന്നാണ്. ഇവിടെ സുൻഗീ സെരങ്കൂണിനു സമാന്തരമായി നേരത്തേ ഒരു മത്സ്യ ബന്ധന തുറമുഖം നിലനിന്നിരുന്നതിനാൽ ഈ സ്ഥലം മുൻകാലത്ത് "കങ്കർ" ("Gang Jiao" 港脚) അല്ലെങ്കിൽ "ഫൂട്ട് ഓഫ് ദി പോർട്ട്" എന്നായിരുന്നു അറിയപ്പെട്ടിരുന്നത്. പഴയ കാലങ്ങളിൽ പ്രദേശത്തു നിലനിന്നിരുന്ന മത്സ്യബന്ധന ഗ്രാമങ്ങളും റബ്ബർ, കുരുമുളക്, പൈനാപ്പിൾ തോട്ടങ്ങളും ഈ മേഖലയക്ക് അഭിവൃദ്ധി നൽകിയിരുന്നു. 

ആധുനിക ഭവന നിർമ്മാണ മേഖലയായി വികസിപ്പിക്കുന്നതിനു മുൻപ് ഈ പ്രദേശം പച്ചക്കറിക്കൃഷികൾ, പന്നി ഫാമുകൾ, ഉഷ്ണമേഖലാ വനങ്ങൾ എന്നിവയടങ്ങിയ ആവാസകേന്ദ്രമായിരുന്നു. അക്കാലത്ത് ഇവിടെയുണ്ടായിരുന്ന ഏക പബ്ലിക് ഹൌസിംഗ് എസ്റ്റേറ്റ്, പുങ്കോൾ റോഡിനു ഓരത്തുണ്ടായിരുന്ന പുനരധിവാസ കർഷകരെ ഉൾക്കൊണ്ടിരുന്ന ഉയരം കുറഞ്ഞ ഏതാനും ഭവന സമുച്ചയങ്ങൾ (ബ്ലോക്കുകൾ 1–5, 206 & 207) നിലനിന്നിരുന്ന പുങ്കോൾ ഗ്രാമീണ കേന്ദ്രമായിരുന്നു. ഭാവിയിൽ, ഉയരം കൂടിയ റെസിഡൻഷ്യൽ അപ്പാർട്ട് സമുച്ചയങ്ങൾക്കു വഴിതെളിക്കുവാനായി 2005 ൽ ഈ ഗ്രാമീണ കേന്ദ്രത്തിലെ ഭവന സമുച്ചയങ്ങൾ തകർക്കപ്പെട്ടു.

1994 ൽ ഹൌസിംഗ് ആൻറ് ഡവലപ്പ്മെൻറ് ബോർഡിൽ നിന്നുള്ള (HDB) 10 നഗര നിർമ്മാതാക്കളുടെ ഒരു സംഘം സെങ്ങ്‍കാങ്ങിൽ പുതിയൊരു നഗരം സ്ഥാപിക്കുന്നതിനായി ആശയവിനിമയം നടത്താൻ തുടങ്ങി. സെങ്ങ്‍കാങ്ങ് ആറു അയൽപക്കങ്ങളായി ഛേദിക്കുകയും ഇവയെല്ലാം ചേർന്ന് ഏതാണ്ട് 95,000 പൊതു സ്വകാര്യ ഭവന സമുച്ചയങ്ങൾ ദീർഘകാലാടിസ്ഥാനത്തിൽ ഉണ്ടാക്കുവാൻ തീരുമാനിക്കുകയും ചെയ്തു.

സെങ്ങ്‍കാങ്ങ് സ്ഥിതിചെയ്യുന്നത് സിംഗപ്പൂരിൻറെ വടക്ക്-കിഴക്കൻ ഭാഗത്ത്, ഹൌഗാങ്ങ് ന്യൂ ടൌണിന് വടക്കായിട്ടാണ്. ഇത് നഗരവത്ക്കരണ അതോറിറ്റി (URA) വടക്കുകിഴക്കൻ മേഖലയായി നിർവ്വചിച്ച പ്രദേശത്താണ്. നഗരത്തിൻറെ അതിരുകൾ വടക്ക് ടാമ്പൈൻസ് എക്സ്പ്രസ് വേ (TPE), കിഴക്ക് സുൻഗീ സെരൻഗൂൺ (സെരൻഗൂൺ നദി), തെക്ക് ബ്വാങ്കോക്ക് ഡ്രൈവ്, പടിഞ്ഞാറ് ജലൻ കായു എന്നിവയാണ്. സുൻഗീ പുങ്കോൾ (പുങ്കോൾ നദി) പുതിയ നഗരത്തെ മുറിച്ചു കടന്നു പോകുകയും നഗരത്തെ സെങ്ങ്‍കാങ്ങ് ഈസ്റ്റ്, സെങ്ങ്‍കാങ്ങ് വെസ്റ്റ് എന്നിങ്ങനെ വിഭജിക്കുകയും ചെയ്യുന്നു. സെങ്ങ്‍കാങ്ങ് നഗരം മദ്ധ്യം സ്ഥിതിചെയ്യുന്നത് കോമ്പസ്‍വെയിലിൽ ആണ്. 2015 ൽ പൂർത്തിയായ ഒരു റോഡിനാൽ ചുറ്റപ്പെട്ട് സമീപ ഭാവിയിൽ ജലാൻ കായുവിൻറെ പടിഞ്ഞാറ് ഭാഗത്ത് 'സെങ്ങ്‍കാങ്ങ് വെസ്റ്റ് ഇൻഡസ്ട്രിയൽ ഏരിയ' എന്ന പേരിൽ ഒരു പുതിയ വ്യവസായ മേഖല നിർമ്മിക്കുവാൻ തീരുമാനമെടുത്തിരുന്നു.

സെങ്ങ്‍കാങ്ങ് ന്യൂ ടൗൺ ഏഴ് ഉപസോണുകളായി തിരിച്ചിരിക്കുന്നു

സെങ്ങ്‍കാങ്ങ് ന്യൂ ടൌണിൽ 12 പ്രൈമറി സ്കൂളുകളും ആറ് സെക്കന്ററി സ്കൂളുകളുമുണ്ട്. വടക്കുകിഴക്കൻ മേഖലയിലെ ഭാവി വിദ്യാഭ്യാസ ആവശ്യങ്ങൾക്കായി നഗരത്തിൽ ഒരു ജൂനിയർ കോളജിനായി ഭൂസമാഹരണം നടന്നിരുന്നു.




</doc>
<doc id="392494" url="https://ml.wikipedia.org/wiki?curid=392494" title="പ്രസംഗം">
പ്രസംഗം

ഗ്രീക്ക് ചിന്തകനായ അരിസ്റ്റോട്ടിലും, റോമൻ രാഷ്ട്ര്യകാരനായ സിസെറോയും ആണ് പ്രസംഗകലയുടെ പിതാക്കന്മാർ. പ്രസംഗം കാര്യങ്ങൾക്കു ഒരു വ്യക്തത വരുത്തുവാനുള്ള മാര്ഗം ആയിരുന്നു. മനുഷ്യനെ ചിന്തിപ്പിക്കുന്നതും, കാര്യങ്ങൾ ചെയ്യുന്നതിന് പ്രോത്സാഹിപ്പിക്കുകയും ചെയുക എന്നുള്ളതാണ് ഈ കലയുടെ ഉദ്ദേശം.

പ്രമുഖ വ്യാവസായിക നേതാവായ വാറൻ ബഫറ് പ്രസംഗകലയെ കുറിച്ച് പറയുന്നത് ഇപ്രകാരം ആണ്: ഇഷ്ടപ്പെട്ടാലും, ഇല്ലെങ്കിലും...സ്വായത്തം ആകും വരെ ഈ കല മനസിലാക്കുവാൻ ശ്രമിക്കുക...എപ്പോൾ പേടി മറികടന്നു ഈ കലയിൽ ഇഴചേരുവാൻ സാധിക്കുന്നുവോ അപ്പോൾ മുതൽ അന്തമായ സാധ്യതകുളുടെ വാതിൽ നിങ്ങൾ തന്നെ തുറക്കുക ആണ്.

ഗ്രീക്ക്, റോമൻ പണ്ഡിതന്മാർ ഒരു പ്രസംഗത്തിന് അഞ്ചു തലങ്ങൾ ഉണ്ടെന്നു രേഖപെടുത്തിരിക്കുന്നു: രൂപീകരണം, ക്രമീകരണം, ശൈലി, ഓര്മ ശക്തി, നിറവേറ്റുവാൻ ഉപയോഗിക്കുന്ന രീതികൾ (വാക്കുകളുടെ ഉപയോഗം, ഉച്ചാരണം, ആംഗ്യങ്ങൾ, ... മുതലായവ.)


</doc>
<doc id="392495" url="https://ml.wikipedia.org/wiki?curid=392495" title="അബാഷ">
അബാഷ

അബാഷ () 4,941 ജനസംഖ്യയുള്ള പടിഞ്ഞാറൻ ജോർജിയയിലുള്ള ഒരു പട്ടണമാണ്. ഈ പട്ടണം അബാഷ, നൊഘേല എന്നീ നദികൾക്കിടയിലായി സമുദ്ര നിരപ്പിൽനിന്ന് 23 മീറ്റർ ഉയരത്തിൽ ജോർജ്ജിയയുടെ തലസ്ഥാന നഗരിയായ ടിബിലിസിക്ക് 283 കിലോമീറ്റർ (176 മൈലുകൾ) ദൂരത്തിലാണുള്ളത്. 1964 ൽ ഈ സെറ്റിൽമെന്റിന് പട്ടണത്തിന്റെ പദവി കിട്ടി. ഇത് സമെഗ്രെലോ-സെമോ സ്വാനെറ്റി മേഖലയ്ക്കുള്ളിലുള്ള അബാഷ ജില്ലയുടെ ഭരണ തലസ്ഥാനമാണ്. ജോർജ്ജിയൻ ഓർത്തഡോക്സ് എപ്പാർച്ചി ഓഫ് ച്കോൻഡിഡിയും അബാഷയിലാണുള്ളത്.

1970 കളിൽ ജോർജിയൻ കമ്മ്യൂണിസ്റ്റ് പാർട്ടിയുടെ അദ്ധ്യക്ഷനായിരുന്ന എഡ്വേർഡ് ഷെവർഡ്നാഡ്സേ അവതരിപ്പിച്ച സോവിയറ്റ് യൂണിയൻ കാലത്തെ സാമ്പത്തിക പരീക്ഷണവുമായി അബാഷിന്റെ ആധുനിക ചരിത്രം പ്രാഥമികമായി വളരെയധികം ബന്ധപ്പെട്ടിരിക്കുന്നു. 1971-ൽ, കോൽഖോസടക്കം ജോർജിയയിലെ എല്ലാ പ്രാദേശിക കാർഷിക സ്ഥാപനങ്ങളും ഷെവർഡ്നാഡ്സേ ഒരു ഏക മാനേജ്മെന്റ് അസോസിയേഷനായി പുനഃസംഘടിപ്പിച്ചു. അതേസമയത്തുതന്നെ കൃഷി ഭൂമിയിൽ പണിയെടുക്കുന്നവർക്ക് ഭൌതികവും സാമ്പത്തികവുമായ മുൻഗണന ലഭിച്ചിരുന്നു. ഈ നീക്കങ്ങളുടെ ഫലമായി മുമ്പ് ദരിദ്രാവസ്ഥയിലായിരുന്ന അബാഷാ ജില്ലയിൽ കാർഷിക ഉൽപാദനത്തിൽ ദ്രുതഗതിയിലുള്ള വർദ്ധനവുണ്ടായി. സോവിയറ്റ് യൂണിയനിൽ ലെനിൻറെ കാലം മുതലുള്ള ആദ്യത്തെ സ്വകാര്യ സംരംഭം ആയിരുന്നു ഇത്.1980 കളുടെ ആരംഭത്തിൽ, "അബാഷ പരീക്ഷണം", ജോർജിയുടെ മറ്റ് ഭാഗങ്ങളിലേയ്ക്കു വ്യാപിപ്പിക്കുകയും അവിടങ്ങളിലും അത്യധികമായി വിജയം നേടുകയും ചെയ്തു.



</doc>
<doc id="392502" url="https://ml.wikipedia.org/wiki?curid=392502" title="നാഷണൽ മ്യൂസിയം ഓഫ് സിംഗപ്പൂർ">
നാഷണൽ മ്യൂസിയം ഓഫ് സിംഗപ്പൂർ

നാഷണൽ മ്യൂസിയം ഓഫ് സിംഗപ്പൂർ, സിംഗപ്പൂരിലെ ഏറ്റവും പഴയ മ്യൂസിയം ആണ്. റാഫിൾസ് ലൈബ്രറി ആൻറ് മ്യൂസിയം എന്ന പേരിൽ സിംഗപ്പൂർ ഇൻസ്റ്റിറ്റ്യൂഷനിൽ ഒരു ലൈബ്രറിയുടെ ഭാഗമായി ആരംഭിച്ച ഈ സ്ഥാപനത്തിൻറെ ചരിത്രം 1849 ൽ ആരംഭിക്കുന്നു. അനേകം മാറ്റി സ്ഥാപിക്കലുകൾക്കുശേഷം ഈ മ്യൂസിയം 1887 ൽ സ്റ്റാംഫോർഡ് റോഡിലുള്ള മ്യൂസിയം പ്ലാനിംഗ് ഏരിയയിൽ അതിൻറെ സ്ഥിരമായ സ്ഥാനം കണ്ടെത്തി. സിംഗപ്പൂരിൻറെ ചരിത്രവുമായി ബന്ധപ്പെട്ട വിഷയങ്ങൾ ഈ മ്യൂസിയത്തിൽ പ്രദർശിപ്പിക്കുന്നതിൽ ശ്രദ്ധ കേന്ദ്രീകരിക്കുന്നു. രാജ്യത്തെ നാല് ദേശീയ മ്യൂസിയങ്ങളിൽ ഒന്നാണിത്. മറ്റു മൂന്നെണ്ണത്തിൽ രണ്ടെണ്ണം എംപ്രസ് പ്ലേസ് ബിൽഡിങ്ങ്, ഓൾഡ് താവോ നാൻ സ്കൂൾ എന്നിവിടങ്ങളിലുള്ള ഏഷ്യൻ സിവിലിസേഷൻസ് മ്യൂസിയങ്ങളും മൂന്നാമത്തേത് സിംഗപ്പൂർ ആർട്ട് മ്യൂസിയവുമാണ്. 1965 ൽ നാഷണൽ മ്യൂസിയം ഓഫ് സിംഗപ്പൂർ എന്നായിരുന്നു ഇതിന്റെ പേര്. 1993 നും മാർച്ച് 2006 നുമിടയിലുള്ള കാലഘട്ടത്തിൽ ഇത് സിംഗപ്പൂർ ഹിസ്റ്ററി മ്യൂസിയം എന്നറിയപ്പെട്ടിരുന്നു.

സിംഗപ്പൂർ നാഷണൽ മ്യൂസിയം മൂന്നര വർഷത്തെ പുനരുജ്ജീവന പരിപാടികൾക്കായി അടച്ചിടുകയും 2006 ഡിസംബർ 2 ന് വീണ്ടും പുനരാരംഭിക്കുകയും ചെയ്തു. സിങ്കപ്പൂർ മുൻ പ്രസിഡന്റ് എസ്. ആർ. നാഥാൻ, വിവരസാങ്കേതിക കലാ വകുപ്പ് മന്ത്രി എന്നിവരുടെ നേതൃത്വത്തിൽ 2006 ഡിസംബർ 7-ന് ഇത് ഔദ്യോഗികമായി വീണ്ടും തുറന്നു പ്രവർത്തനമാരംഭിച്ചു. അതേ വർഷം ഡിസംബർ 8 ന് സിംഗപ്പൂർ ഹിസ്റ്ററി ഗാലറിയും തുറന്നു പ്രവർത്തനമാരംഭിച്ചു.

1849 ൽ അന്നത്തെ സിങ്കപ്പൂർ ഇൻസ്റ്റിറ്റ്യൂഷൻ കമ്മിറ്റിയാണ് ഈ മ്യൂസിയം സ്ഥാപിച്ചത്. റാഫിൾസ് ലൈബ്രറി & മ്യൂസിയം എന്നു വിളിക്കപ്പെട്ട ഇതിൽ സിംഗപ്പൂരിൽ നിന്നും ഏഷ്യയിലെ മറ്റു പ്രദേശങ്ങളിൽനിന്നുമുള്ള ചരിത്രപരവും പുരാവസ്തുശാസ്ത്രപരവുമായി മൂല്യമുള്ള വസ്തുക്കൾ പ്രദർശിപ്പിച്ചിരുന്നു. സ്കൂൾ, മ്യൂസിയം, ലൈബ്രറി എന്നിവയിൽ മലയൻ വിജ്ഞാനത്തിൻറെ ഒരു പൊതു വിജ്ഞാന ഭണ്ഡാരം സ്ഥാപിക്കുകയെന്ന ലക്ഷ്യമായിരുന്നു ഈ മ്യൂസിയത്തിൻറെ സ്ഥാപനത്തിനു പിന്നിലുള്ള ചേതോവികാരം. പ്രദേശത്തിന്റെ സാംസ്കാരിക പൈതൃകത്തിൻറെ പുനരുജ്ജീവനം ചർച്ചചെയ്യാൻ സർ സ്റ്റാംഫോർഡ് റാഫിൾ വിളിച്ചു ചേർത്ത 1823 ലെ യോഗത്തിൽ ഇതിൻറെ ഉദ്ദേശലക്ഷ്യങ്ങൾ കണ്ടെത്താൻ സാധിക്കുന്നതാണ്.

മ്യൂസിയം ലൈബ്രറി ഓഫ് സിംഗപ്പൂർ ഇൻസ്റ്റിറ്റ്യൂഷൻറെ ഒരു ഭാഗം കൈക്കലാക്കുകയും ഈ ഭാഗം പിന്നീട് റാഫിൾസ് ഇൻസ്റ്റിറ്റിയൂഷ്യനായി മാറുകയും ചെയ്തു. 1874 ൽ ഈ മ്യൂസിയം ടൗൺഹാളിലേയക്കു മാറ്റി സ്ഥാപിക്കപ്പെട്ടിരുന്നു (ഇപ്പോൾ വിക്ടോറിയ തീയറ്റർ ആന്റ് കൺസേർട്ട് ഹാൾ എന്നറിയപ്പെടുന്നു). എന്നിരുന്നാലും, മ്യൂസിയത്തിലെ വർദ്ധിച്ചുവരുന്ന പുരാവസ്തു ചരിത്ര ശേഖരങ്ങളുടെ സമൃദ്ധി കാരണം, 1876 ൽ സിംഗപ്പൂർ ഇൻസ്റ്റിറ്റ്യൂഷൻറെ പുതിയ വിംഗിലേയ്ക്ക് ഈ സ്ഥാപനം തിരിച്ചെത്തി. റാഫിൾസ് ലൈബ്രറി & മ്യൂസിയം പിന്നീട് 1882 ൽ കൊളോണിയൽ ഗവൺമെൻറ് കമ്മീഷൻ ചെയ്ത സ്റ്റാംഫോർഡ് റോഡിലുള്ള ഒരു പുതിയ കെട്ടിടത്തിലേയ്ക്കു മാറ്റി സ്ഥാപിച്ചിരുന്നു. 1887 ഒക്ടോബർ 12 ന് വിക്ടോറിയ രാജ്ഞിയുടെ ഗോൾഡൻ ജൂബിലി ആഘോഷങ്ങളുടെ ഭാഗമായി മ്യൂസിയം ഔദ്യോഗികമായി തുറന്നു പ്രവർത്തനമാരംഭിച്ചു. തദ്ദേശവാസികളായ മലയാക്കാർ ഈ മ്യൂസിയത്തെ മലയൻ ഭാഷയിൽ വിശേഷിപ്പിക്കുന്നത് "റുമാ കിതാബ്" (പുസ്തകങ്ങളുടെ സദനം) അല്ലെങ്കിൽ ടെമ്പാറ്റ് കിതാബ് (പുസ്തകങ്ങളുടെ സ്ഥലം) എന്നിങ്ങനെയുള്ള പേരിലാണ്. മ്യൂസിയം രൂപകല്പന ചെയ്തത് സർ ഹെൻറി മക്കാല്ലം ആണ്. എന്നാൽ ആദ്യ രൂപകൽപ്പന കൊളോണിയൽ ഓഫീസ് തിരസ്കരിച്ചതിനാൽ മാറ്റം വരുത്തിയ പ്ലാൻ ഉപയോഗിക്കപ്പെട്ടു. പ്ലാനിൻറ പുതുക്കിയ പതിപ്പ് രൂപകൽപ്പന ചെയ്യുന്നതിന് മേജർ ജെ.എഫ് മക്ൿനായർ സഹകരിച്ചിരുന്നു. മ്യൂസിയത്തിൽ ആരംഭകാലത്ത്, രണ്ടാം ലോകമഹായുദ്ധത്തിനു മുൻപുള്ള തെക്കുകിഴക്കൻ ഏഷ്യ, പ്രത്യേകിച്ച് മലായ, ബ്രിട്ടീഷ് ബോർണിയോ എന്നിവിടങ്ങളിലെ ജന്തുശാസ്ത്രപരവും, നരവംശശാസ്ത്രപരവുമായ ശേഖരങ്ങൾക്ക് ഈ മ്യൂസിയം പ്രശസ്തമായിരുന്നു.


</doc>
<doc id="392508" url="https://ml.wikipedia.org/wiki?curid=392508" title="ഈഹാമൃഗം">
ഈഹാമൃഗം

അപ്രാപ്യമായ സ്ത്രീക്ക് വേണ്ടി മൃഗങ്ങളെ പോലെ പോരടിക്കുന്ന കഥാപാത്രങ്ങൾ 
Eg: കുസുമശേഖരവിജയം

</doc>
<doc id="392510" url="https://ml.wikipedia.org/wiki?curid=392510" title="ഐ3 (വിന്റോ മാനേജർ)">
ഐ3 (വിന്റോ മാനേജർ)

എക്സ്11 നുവേണ്ടി രൂപകൽപ്പനചെയ്തിട്ടുള്ള ഒരു ടൈലിംഗ് വിന്റോ മാനേജരാണ് ഐ3. ഡബ്ലിയുഎംഐഐ എന്ന വിന്റോ മാനേജരിൽ നിന്നും പ്രചോദനം ഉൾക്കൊണ്ടാണ് ഐ3 എഴുതിയത്. സി പ്രോഗ്രാമിംഗ് ഭാഷയിലാണ് ഈ വിന്റോ മാനേജർ എഴുതപ്പെട്ടിട്ടുള്ളത്. ടൈലിംഗ്, സ്റ്റാക്കിംഗ്, ടാബിംഗ് എന്നീ തരങ്ങളിൽ ഇതിൽ വിന്റോകൾ ക്രമീകരിക്കാൻ സാധിക്കും. ഇത് ഐ3 സ്വതവേ ചെയ്യുന്നതാണ്. ടെക്സ്റ്റ് ഫയലുകൾ ഉപയോഗിച്ച് ഐ3 ന്റെ കോൺഫിഗറേഷനുകൾ ഉണ്ടാക്കുവാനും തിരുത്താനും സാധിക്കും. വിവിധ പ്രോഗ്രാമിംഗ് ഭാഷകളുപയോഗിച്ച് ഐ3 ലേക്ക് കൂടുതൽ ഫീച്ചറുകൾ ചേർക്കാം. ഇതിനായി യുണിക്സ് ഡൊമെയിൻ സോക്കറ്റും ജെസണും അടിസ്ഥാനമായ ഐപിസി ഇന്റർഫേസ് ഉപയോഗിക്കുന്നു.

wmii യെ പോലെ ഐ3 യും വൈ യോട് ചേർന്നു നിൽക്കുന്ന ക്രമീകരണ സംവിധാനം ഉപയോഗിക്കുന്നു. സ്വതവേ ഒരു വിന്റോ ഫോക്കസ് ചെയ്യാൻ മോഡ് 1 കീ (ആൾട്ട്/വിന്റോസ് കീ) യുടെ കൂടെ വലതുവശത്തെ ഹോം റോ കീകളും (mod1+j,k,l,;) ഉപയോഗിച്ച് ആണ് ചെയ്യുന്നത്. ഇവയ്ക്ക് പകരം ആരോ കീകളും ഉപയോഗിക്കാം. വിന്റോകളെ സ്ഥാനമാറ്റം നടത്താൻ ഇതോട് കൂടി ഷിഫ്റ്റ് കൂടി അമർത്തിയാൽമതി (Mod1+Shift+J,K,L,;).


</doc>
<doc id="392527" url="https://ml.wikipedia.org/wiki?curid=392527" title="മെന്റലിസ്റ്റ് ആദി">
മെന്റലിസ്റ്റ് ആദി

മനുഷ്യരുടെ പെരുമാറ്റങ്ങളേയും ചിന്തകളേയും വിശദമായി കൈകാര്യം ചെയ്ത് നിരുപണം നടത്തുന്ന വിദ്യയാണു മെന്റലിസം എന്നറിയപ്പെടുന്നത്. ഈ രംഗത്ത് കേരളത്തിലെ പ്രശസ്ഥനായ വ്യക്തിയാണ് "ആദർശ്" എന്നു പേരുള്ള മെന്റലിസ്റ്റ് ആദി. ആദി എന്ന പേരിൽ തന്നെയാണ് പൊതുവേദികളിൽ ഇദ്ദേഹം അറിയപ്പെടുന്നത്. കാസർഗോഡ് ജില്ലയിലെ കാഞ്ഞങ്ങാടിനടുത്താണു സ്വദേശം. മെന്റലിസ്റ്റ്,  തോട്ട് സ്റ്റീലർ, ഇല്യൂഷനിസ്റ്റ്, മജീഷ്യൻ, ഡിസെപ്ഷൻ അനലിസ്റ്റ്, നോൺവെർബൽ കമ്മ്യൂണിക്കേഷൻ എക്‌സ്‌പെർട്ട് തുടങ്ങിയുള്ള ഒട്ടേറെ മാർഗങ്ങളിലൂടെ ഒരു വ്യക്തിയെ കൃത്യമായി പരിശോദിക്കാനും അതനുസരിച്ച് കൃത്യമായി വിലയിരുത്താനും ആദിക്കു കഴിയുന്നു. വിവിധ പൊലീസ് ഉദ്യോഗസ്ഥർ വരെ ക്രൈം ഇൻവെസ്റ്റിഗേഷന് സഹായം അന്വേഷിച്ച് ആദിയുടെ സഹായം തേടാറുണ്ട്. കലയും ശാസ്ത്രവും ഒരു പോലെ ഇണ ചേർന്ന പരിപാടിയാണു മെന്റലിസം എന്നത്.  സൈക്കോളജി, സജഷൻ, മാജിക്, മിസ്ഡയറക്ഷൻ, ഷോമാൻഷിപ്പ്  തുടങ്ങി ഒട്ടേറെ കാര്യങ്ങൾ ഉൾചേർന്നിരിക്കുന്നു. കോർപ്പറേറ്റ് വ്യക്തകളെ കാണാനും അവർക്കുവേണ്ടി പബ്ലിക്കായി ഷോ അവതരിപ്പിക്കാനും ആദിയെ ആദ്യമായി പ്രേരിപ്പിച്ചത് സുഹൃത്തും സിനിമാ നടിയും ആയ കാവ്യാ മാധവനായിരുന്നു.

മാനസിക വിദഗ്ധർ, ഈ രംഗത്തുള്ള പ്രാധാനികൾ, പരിശീലകർ ഒക്കെ വളരെ വികസിതമായ മാനസിക അല്ലെങ്കിൽ അവബോധജന്യമായ കഴിവുകൾ പ്രകടമാക്കുന്നതായി അവതരിപ്പിക്കുന്ന ഒരു കലാരൂപമാണ് മെന്റലിസം. പ്രകടനങ്ങൾ ഹിപ്നോസിസ്, ടെലിപാതി, സ്ലയർ വേയന്റ്, ഡിവൈൻഷിപ്പ്, പ്രീക് ഹിഷൻ, മനോവിശ്ലേഷണം, മാനിംഷിപ്പ്, മാനസിക നിയന്ത്രണം, മെമ്മറി ഫേറ്റ്സ്, കിഴിവ്, ദ്രുത ഗണിതങ്ങൾ എന്നിവ ഉൾപ്പെടുത്താം. മാനസിക വിദഗ്ദരായ ഇവരെ മാനസിക കലാകാരന്മാർ എന്നു തരം തിരിച്ചിട്ടുണ്ട്. മനസ്സിന്റെ പ്രയാണത്തെ കൃത്യമായി ശാസ്ത്രവശങ്ങളും മറ്റും വെച്ചു പഠിക്കുക എന്നതാണു പ്രധാനം. മനസ്സിനെയല്ല വായിച്ചെടുക്കുന്നത്, ചിന്തകൾക്കാണു ഈ കലയിൽ പ്രാമുഖ്യം. കൃത്യമായ ആവശ്യത്തിലേക്ക് ഒരാളെ അയാളറിയാതെ തന്നെ എത്തിക്കുന്ന ചിന്താസരണികളുടെ കെട്ടഴിച്ചാണു മെന്റലിസം ശക്തമാവുന്നത്.


</doc>
<doc id="392530" url="https://ml.wikipedia.org/wiki?curid=392530" title="സിഗ്മ-ബന്ധനം">
സിഗ്മ-ബന്ധനം

രസതന്ത്രത്തിൽ സഹസംയോജകബന്ധനങ്ങളിൽ ഏറ്റവും ശക്തമായ രാസബന്ധനമാണ് സിഗ്മ-ബന്ധനം (σ bonds). 

Sigma Bond is formed by the axial overlapping or end to end overlapping of half filled atomic orbitals. Here the overlapping takes place through the internuclear axis the extent of overlapping is Greater in the case of sigma bond and so it is a strong bond sigma bond can formed by the axilor lapping


</doc>
<doc id="392532" url="https://ml.wikipedia.org/wiki?curid=392532" title="ഹുസൈൻ അഹ്‌മദ് മദനി">
ഹുസൈൻ അഹ്‌മദ് മദനി

ഇന്ത്യയിലെ അറിയപ്പെട്ട മുസ്ലിം പണ്ഡിതരിൽ ഒരാളാണ് ശൈഖുൽ ഹുസൈൻ അഹ്മദ് മദനി. ശൈഖുൽ ഇസ്ലാം, ഇമാം റബ്ബാനി, സയ്യിദുത്ത്വാഇഫ തുടങ്ങിയ വിശേഷണങ്ങളിൽ അറിയപ്പെടുന്നു. ഫിഖ്ഹിലും ഉസൂലിലും അഗ്രഗണ്യനായിരുന്ന ഇദ്ദേഹത്തിനെ തസവ്വുഫ്, ദീനിലെ അടിയുറപ്പ്, ഇൽമും അമലും മുതലായ കാര്യങ്ങളിലെ വീക്ഷണങ്ങൾ പ്രശസ്തമാണ്. 18 വർഷം മദീനയിൽ മതം പഠിപ്പിച്ച മദനി ശൈഖുൽ ഹറം, ഇമാമുദ്ദീൻ എന്ന പേരിലൊക്കെ പ്രസിദ്ധനായിക്കഴിഞ്ഞിരുന്നു. 

പിന്നീട് ദാറുൽ ഉലൂം ദേവ്ബന്ദിലെ ശൈഖുൽ ഹദീസായി സേവനമനുഷ്ഠിച്ച മദനി മതപഠനത്തിനൊപ്പം സ്വാതന്ത്ര്യ സമര പരിശ്രമങ്ങളും നിർവ്വഹിച്ചിരുന്നു. നിരവധി പേർ ഇദ്ദേഹത്തിൽ നിന്ന് വിദ്യ അഭ്യസിച്ചിട്ടുണ്ട്.

മദനിയുടെ കേരളത്തിലെ ഖലീഫയായിരുന്നു വെല്ലൂർ ബാഖിയാത്തുസ്വാലിഹാത്തിലെ പ്രിൻസിപ്പാളായിരുന്ന ശൈഖ് ഹസൻ ഹസ്റത്. ദാറുൽ ഉലൂം ദേവ്ബന്ദിലെ ഉസ്താദും ജംഇയ്യത്തുൽ ഉലമായേ ഹിന്ദ് അമീറുമായിരുന്ന മൗലാനാ മർഹൂം അസ്അദ് മദനി, മൗലാനാ അർഷദ് മദനി, മൗലാനാ അസ്ജദ് മദനി എന്നീ മൂന്ന് ആൺമക്കളെ കൂടാതെ മൂന്ന് പെൺമക്കളുമുണ്ട്. ദാറുൽ ഉലൂം ദേവ്ബന്ദിലെ ഉസ്താദായ ഖാരി ഉസ്മാൻ മൗലാനാ മകളുടെ ഭർത്താവാണ്. 1958 ജുലൈ 7-ന് (ഹി. 1377 ദുൽ ഹജ്ജ് 20) 81-ആം വയസ്സിൽ മരിച്ചു.

</doc>
<doc id="392537" url="https://ml.wikipedia.org/wiki?curid=392537" title="കെ.ബി. ഉണ്ണിത്താൻ">
കെ.ബി. ഉണ്ണിത്താൻ

കേരളത്തിലെ ഒരു മുൻ രാഷ്ട്രീയ നേതാവും നാഷണലിസ്റ്റ് കോൺഗ്രസ് പാർട്ടിയുടെ ദേശീയ സമിതി അംഗവുമായിരുന്നു കെ. ബാലകൃഷ്ണൻ ഉണ്ണിത്താൻ എന്ന പ്രൊഫ. കെ.ബി. ഉണ്ണിത്താൻ (English: )(1936 ഡിസംബർ 10 - 2017 ജൂൺ 01). അദ്ദേഹത്തിന്റെ കാതിലോല എന്ന 32 കവിതകളുടെ ഒരു സമാഹാരം പ്രസിദ്ധീകരിക്കപ്പെട്ടിട്ടുണ്ട്.

പത്തനംത്തിട്ട ജില്ലയിലെ അടൂരിൽ പറക്കോട് തുണ്ടിവിളയിൽ വീട്ടിൽ ഭാഗീരഥിക്കുഞ്ഞമ്മയുടെയും കൊച്ചുകുഞ്ഞുണ്ണിത്താന്റെയും മൂന്ന് മക്കളിൽ മൂത്തവനായി ജനനം. പത്തനംതിട്ട എൻ.എസ്.എസ് ഹൈ സ്കൂളിൽ പ്രാഥമിക വിദ്യാഭ്യാസം പൂർത്തിയാക്കി. തിരുവനന്തപുരം ഗവ. ട്രെയിനിങ് കോളേജിൽ നിന്നും ബി. എഡ് ഉം എം.എഡ് ഉം സ്കോളർഷിപ്പോടെ പാസ്സായി. തുടർന്ന്, പത്തനംത്തിട്ട പാടം ഹൈ സ്‌കൂളിൽ പ്രധാന അദ്ധ്യാപകനായി ഔദ്യോഗിക ജീവിതത്തിന് തുടക്കം. 1972-ൽ മൂത്തകുന്നം എസ്.എൻ.എം. ട്രെയിനിങ് കോളേജിൽ അധ്യാപകനായിരുന്നു. 1994-97-ൽ കോഴിക്കോട് സർവ്വകലാശാലയുടെ ഒല്ലൂരിലുള്ള ടീച്ചർ എഡ്യൂക്കേഷൻ കോളേജിന്റെ മേധാവിയായിരുന്നു. ശ്രീ കേരള വർമ്മ കോളേജിൽ നിന്നും വിരമിച്ച ഹിന്ദി വിഭാഗം പ്രൊഫ. സി.എസ്. ജയലക്ഷ്മിദേവിയാണ് ഭാര്യ. മകൾ വന്ദന. മരുമകൻ പ്രദീപ് ബാലചന്ദ്രൻ ഐ.ബി.എമ്മിൽ സീനിയർ മാനേജരാണ്. പേരക്കുട്ടികൾ: മീനാക്ഷി, പൗർണ്ണമി.

ഇന്ത്യൻ നാഷണൽ കോൺഗ്രസ്സിന്റെ വിദ്യാർത്ഥി രാഷ്ട്രീയത്തിലൂടെ പൊതുരംഗത്ത് വന്ന ഉണ്ണിത്താൻ, കോൺഗ്രസ് പിളർന്ന് കോൺഗ്രസ് (എസ്) രൂപംകൊണ്ടപ്പോൾ (ഈ പാർട്ടി പിന്നീട് എൻ.സി.പിയായി) കോൺഗ്രസ്-സ്സിനൊപ്പം നിന്നു. കോൺഗ്രസ്-എസ്സിൽ ദീർഘകാലം പാർട്ടിയുടെ തൃശ്ശൂർ ജില്ലാ സെക്രട്ടറിയായിരുന്നു. എൻ.സി.പിയായപ്പോൾ അതിന്റെ ജില്ലാ സെക്രട്ടറിയായും വൈസ്-പ്രസിഡന്റായും തുടർന്ന് പ്രസിഡന്റായും പ്രവർത്തിച്ചു. പിന്നീട് സംസ്ഥാന സമിതിയിലേക്കും ദേശീയ സമിതിയിലേക്കും തിരഞ്ഞെടുക്കപ്പെട്ടു. എൻ.സി.പിയുടെ കലാ-സാംസ്കാരിക സമിതിയായ ദേശീയ കലാ സംസ്കൃതിയുടെ സ്ഥാപക ചെയർമാനായിരുന്നു. 1976 മുതൽ തൃശ്ശൂർ നഗരത്തിൽ ശങ്കരയ്യ റോഡിലുള്ള വേണുവിഹാരം പാലസ് റോഡിൽ സ്ഥിരതാമസമാക്കിയ ഉണ്ണിത്താൻ നിരവധി സാമൂഹ്യ-സാഹിത്യ-വിദ്യാഭ്യാസ പ്രവർത്തനങ്ങളിലും സജീവ പങ്കാളിയായിരുന്നു. തൃശ്ശൂർ പബ്ലിക് ലൈബ്രറി ട്രഷറർ, തൃശ്ശൂർ നഗരവികസന അതോറട്ടി നിർവ്വാഹക സമിതി അംഗം,തൃശ്ശൂർ സ്പോർട്സ് കൗൺസിൽ അംഗം, എസ്.ആർ.വി. മ്യൂസിക് കോളേജ് വികസന സമിതി ചെയർമാൻ തുടങ്ങി നിരവധി മേഖലകളിൽ പ്രവർത്തിച്ചു. ജലച്ചായം സിനിമയിൽ "പണിക്കർ" എന്ന കഥാപാത്രത്തെ അവതരിപ്പിച്ചിട്ടുള്ള ഉണ്ണിത്താൻ, ഡിജിറ്റൽ ഫിലിം മേക്കേഴ്സ് ഫോറം ട്രസ്റ്റിന്റെ മുഖ്യരക്ഷാധികാരിയും ഡി.ഫ്.എം.ഫ്. ഷോർട് ഫിലിം ഫെസ്റ്റിവൽ 2013-ന്റെ ചെയർമാനുമായിരുന്നു.

'കാതിലോല' എന്ന കവിതാ സമാഹാരത്തിന്റെ പ്രകാശനം 2014 സെപ്റ്റംബർ 28-ന് മലയാളത്തിലെ കവി ആറ്റൂർ രവിവർമ്മ, പുസ്തകത്തിന്റെ ആദ്യ കോപ്പി മലയാള കഥാകൃത്താണ് വൈശാഖന് നൽകി പ്രകാശനം ചെയ്തു. ചാണക്യം പബ്ലിക്കേഷൻസ് ആണ് ഈ പുസ്തകം പബ്ലിഷ് ചെയ്തത്.



</doc>
<doc id="392539" url="https://ml.wikipedia.org/wiki?curid=392539" title="ങോടിൻയിം">
ങോടിൻയിം

ദക്ഷിണ വിയറ്റ്നാമിലെ രാഷ്ട്രീയക്കാരനായിരുന്നു ങോടിൻയിം.(; 3 January 1901 – 2 November 1963) .1954ൽ വിദേശ ആധിപത്യത്തിൽ നിന്നും വിയറ്റ്നാമിനെ മോചിപ്പിച്ച ശേഷം പ്രധാനമന്ത്രി പദത്തിലിരുന്ന വ്യക്തിയായിരുന്നു ങോടിൻയിം. 1955 ഒക്ടോബറിൽ നടന്ന ഹിത പരിശോധനയിൽ ഇദ്ധേഹം ബാ ഓ ദൈയെ സ്ഥാനഭ്രഷ്ടനാക്കുകയും വിയറ്റ് നാം റിപ്പബ്ലിക് സ്ഥാപിക്കുകയുമായിരുന്നു.(RVN).സ്വയം പ്രസിഡൻറ് സ്ഥാനം ഏറ്റെടുക്കുകയും ചെയ്തു. ബുദ്ധമതക്കാരുടെ ശത്രുവായും കത്തോലിക്കാ ക്രൈസ്തവരുടെ നേതാവായും അദ്ദേഹം പ്രവർത്തിച്ചു. എന്നാൽ 1963 നവംബറിൽ ബുദ്ധമതാനുയായികളുടെ നിരന്തരമായ സമരത്തെ തുടർന്നും അഹിംസാ മുന്നേറ്റത്തെ തുടർന്നും ടിൻയിമിനെ കൊലപ്പെടുത്തുകയായിരുന്നു.


</doc>
<doc id="392544" url="https://ml.wikipedia.org/wiki?curid=392544" title="വിക്ടോറിയ തീയേറ്റർ &amp; കൺസർട്ട് ഹാൾ">
വിക്ടോറിയ തീയേറ്റർ &amp; കൺസർട്ട് ഹാൾ

വിക്ടോറിയ തീയേറ്റർ & കൺസർട്ട് ഹാൾ (; : 维多利亚剧院及音乐会堂) സിംഗപ്പൂരിന്റെ മദ്ധ്യ കേന്ദ്രത്തിൽ ചക്രവർത്തിനിയുടെ കൊട്ടരത്തിനു ഓരത്തായി സ്ഥിതിചെയ്യുന്ന ഒരു പ്രദർശന കലാകേന്ദ്രമാണ്. ഇതിൽ രണ്ട് കെട്ടിട സമുച്ചയങ്ങളും ഒരു ക്ലോക്ക് ടവറും ഒരു പൊതു ഇടനാഴിയിലൂടെ ബന്ധിപ്പിച്ചിരിക്കുന്നു 1862 ൽ ഈ കെട്ടിടത്തിന്റെ പുരാതനഭാഗം നിർമിക്കപ്പെട്ടു. 1909 ൽ ഈ കെട്ടിടസമുച്ചയത്തിന്റെ പണിപൂർത്തിയായി. അതിനു ശേഷം പല കാലങ്ങളിലായി ഈ കെട്ടിട സമുച്ചയത്തിൽ നിരവധി പുനരുദ്ധാരണങ്ങളും നവീകരണപ്രവർത്തനങ്ങളും നടന്നിരുന്നു. ഏറ്റവും അവസാനമായി 2010 ൽ ഈ കെട്ടിടം നാലു വർഷത്തെ പുനരുദ്ധാരണ പദ്ധതികൾക്കായി അടച്ചുപൂട്ടിയിരുന്നു. 2014 ജൂലൈ 15 ന് നവീകരണപ്രവർത്തനങ്ങൾ പൂർത്തിയായതോടെ ഇത് വീണ്ടും തുറന്നു.

സമുച്ചയത്തിലെ വിവിധ കെട്ടിടങ്ങൾ പൊതു പരിപാടികൾ, രാഷ്ട്രീയ മീറ്റിംഗുകൾ, പ്രദർശനങ്ങൾ, മ്യൂസിക്, സ്റ്റേജ് പ്രകടനങ്ങൾ എന്നിങ്ങനെ വിവിധ ആവശ്യങ്ങൾക്കായും കുറച്ചുകാലം ആശുപത്രി എന്ന നിലയിൽപ്പോലും ഉപയോഗിച്ചിരുന്നു.  സിംഗപ്പൂർ സിംഫണി ഓർക്കെസ്ട്ര (SSO) അവരുടെ പ്രകടനവേദിയായി ഈ ഹാൾ ഉപയോഗപ്പെടുത്തുന്നു. എസ്പ്ലാനെഡ് കമ്പനി ലിമിറ്റഡ് ആണ് ഈ സമുച്ചയം കൈകാര്യം ചെയ്യുന്നത്. വിക്ടോറിയ തീയേറ്ററും കൺസൾട്ട് ഹാളും 1992 ഫെബ്രുവരി 14 ന് ഒരു ദേശീയ സ്മാരകമായി ഗസറ്റ് വിജ്ഞാപനം ചെയ്തിരുന്നു.

1862 ൽ വിക്ടോറിയ തീയേറ്ററും കൺസൾട്ട് ഹാളും ഒരു ടൗൺഹാൾ ആയിട്ടാണ് തുടങ്ങിയത്. 1900 കളുടെ തുടക്കത്തിൽ രണ്ടാതൊരു പൊതു ഹാൾ ഇതിനു സമീപത്തായി നിർമ്മിക്കുകയും ഒരു ക്ലോക്ക് ടവറിനാൽ ഇവ തമ്മിൽ ബന്ധിച്ച് ഒരു വലിയ കെട്ടിട സമുച്ചയമാക്കി മാറ്റുകയും ചെയ്തു.
പ്രാദേശിക നാടകങ്ങളും ഓപ്പറകളും നടന്നിരുന്ന പഴയ അസംബ്ലി മുറികൾ അറ്റകുറ്റപ്പണികളുടെ അഭാവത്താൽ തകർന്നു വീണപ്പോൾ പകരമായി നിർമ്മിക്കപ്പെട്ടതാണ് ടൌൺ ഹാൾ. 1855 ൽ ഈ ശിലാഫലകം സ്ഥാപിക്കുകയും 1862 ൽ പണി പൂർത്തിയാകുകയും ചെയ്തു.

ഈ കെട്ടിടം രൂപകൽപ്പന നടത്തിയത്  മുനിസിപ്പൽ എഞ്ചിനീയറായിരുന്ന ജോൺ ബെന്നെറ്റ് ആണ്. വിക്ടോറിയൻ നവോത്ഥാന കാലഘട്ടത്തിലാണ് ഇത് നിർമ്മിക്കപ്പെട്ടത്. അതിനാൽ ബ്രിട്ടണിലെ അക്കാലത്തെ ഏറ്റവും ജനപ്രീതിയുള്ള ഒരു വാസ്തുശിൽപ്പ ശൈലി ഇറ്റാലിയൻ ശൈലിയിലുള്ള ജനാലകളും മറ്റുമായി, ഇതിന്റെ നിർമ്മാണത്തിൽ പ്രതിഫലിച്ചിരുന്നു. ഈ ശൈലിയിൽ നിർമ്മിക്കപ്പെട്ട സിങ്കപ്പൂരിലെ ആദ്യത്തെ കെട്ടിടമായിരുന്നു ഇത്. പൂർത്തിയായ ടൗൺ ഹാളിന്റെ താഴത്തെ നിലയിൽ ഒരു തീയേറ്ററും, രണ്ടാമത്തെ നിലയിൽ വിവിധ സർക്കാർ ഏജൻസികളുടെ മീറ്റിംഗ് റൂമുകളും ഓഫീസുകളുമായിരുന്നു പ്രവർത്തിച്ചിരുന്നത്. സൂക്ഷിച്ചിരുന്നു. 1862 മുതൽ 1876 വരെ സിംഗപ്പൂർ ലൈബ്രറിയും ഇവിടെ പ്രവർത്തിച്ചിരുന്നു. എന്നിരുന്നാലും, ജനസംഖ്യയിലെ വർദ്ധനവിനനുസരിച്ച് വിനോദത്തിന് കൂടുതൽ സ്ഥലം ആവശ്യമായിരുന്നു. നിലവിലുള്ള ടൌൺഹാളിലെ പരിമിതമായ ഇടം വർദ്ധിച്ചുവരുന്ന വിനോദ പരിപാടികൾ ഭരണപരമായ ഉപയോഗങ്ങൾ എന്നവ നിറവേറ്റുന്നതിന് അപര്യാപ്തമായിരുന്നു. അങ്ങനെ 1893 ആയപ്പോഴേക്കും ഓഫീസുകൾ കെട്ടിടത്തിൽ നിന്നും മാറ്റി സ്ഥാപിക്കപ്പെട്ടു.

1901 ൽ ആ വർഷം കാലം ചെയ്ത വിക്ടോറിയ രാജ്ഞിയുടെ സ്മരണാർത്ഥം ഒരു പൊതുമന്ദിരം നിർമിക്കേണ്ടതിന്റെ ആവശ്യകതയക്കുറിച്ചു ചർച്ച ചെയ്യപ്പെട്ടു. കെട്ടിട നിർമ്മാണത്തിനായി ഏകദേശം 368,000 ഡോളർ പൊതുഫണ്ടായി ശേഖരിക്കപ്പെട്ടു. പുതുതായി നിർമ്മിക്കുന്ന ഹാളുമായി കാഴ്ചയിൽ യോജിപ്പു തോന്നിപ്പിക്കുന്നതിനായി നിർമ്മാണച്ചിലവിനേക്കാൾ കൂടുതലായി ശേഖരിച്ച ഫണ്ടിൽനിന്ന് 22,000 ഡോളർ നിലവിലുള്ള ടൌൺഹാളിന്റെ പുരുദ്ധരണത്തിനു വേണ്ടിയും മാറ്റിവച്ചു.  1902 ആഗസ്ത് 10 ന് കിംഗ് എഡ്വേർഡ് ഏഴാമൻ രാജാവിന്റെ കിരീടധാരണ ചടങ്ങിന്റെ ആഘോഷങ്ങൾക്കൊപ്പമാണ് ഇതിന്റ ശിലാസ്ഥാപനം നടത്തിയത്. 1903 നും 1905 നും ഇടയ്ക്ക് പഴയ ടൗൺഹാളിന് അടുത്താണ് ഈ പുതിയ കെട്ടിടം നിർമ്മിക്കപ്പെട്ടു.

മെമ്മോറിയൽ ഹാൾ പദ്ധതിയുടെ ആദ്യ രൂപരേഖ മേജർ അലക്സാണ്ടർ മുറെയും പൊതുമരാമത്ത് വകുപ്പും ചേർന്നാണ് തയ്യാറാക്കിയത്. ഇതിൽ പുതിയ മെമ്മോറിയൽ ഹാളിന്റെ മുഖപ്പിന് ഏകദേശം സമാനമായ രീതിയിൽ പഴയ ടൗൺ ഹാളിലെ മുൻവശത്തിന്റെ പുനർനിർമ്മാണവും ഉൾപ്പെടുത്തിയിരുന്നു. ഈ രൂപരേഖയിൽ പിന്നീട് സ്വാൻ ആന്റ് മൿലാറൻ ആർക്കിടക്റ്റിലെ ആർ.എ. ജെ. ബിഡ്‍വെൽ നേരിയ മാറ്റം വരുത്തിയിരുന്നു.

ടൌൺ ഹാളും, വിക്ടോറിയ മെമ്മോറിയൽ ഹാളും ഉൾപ്പെടുന്ന  രണ്ട് കെട്ടിടങ്ങൾ തമ്മിൽ ഒറ്റക്കെട്ടിടമാണെന്ന പ്രതീതി ജനിപ്പിക്കുന്നതിനായി  അവ തമ്മിൽ ബന്ധിപ്പിക്കുതിനായി 1906 ൽ ഒരു ക്ലോക്ക് ടവർ നിർമ്മിക്കപ്പെട്ടു. 

54 മീറ്റർ ഉയരമുള്ള ഗോപുരം രണ്ട് കെട്ടിടങ്ങളേയും തമ്മിൽ ഒരു ഇടനാഴി വഴി ബന്ധിക്കുന്നു. ഗോപുരത്തിനു മുകളിൽ സ്ട്രൈറ്റ്സ് ട്രേഡിംഗ് കമ്പനി സംഭാവന ചെയ്ത ഭീമാകാരമായ നാഴികമണി സ്ഥാപിച്ചിരിക്കുന്നു. സമീപത്തുള്ള ആൻഡേർസണ് പാലത്തിനു സമാന്തരമായിട്ടാണ് ഗോപുരം നിർമ്മിച്ചിരിക്കുന്നത്. 

ടൗൺഹാളിലെ പുനരുദ്ധാരണ ജോലികൾ 1906 ജൂലായിൽ ആരംഭിക്കുകയും ടൌൺ ഹാളിൽ ഒരേപോലെയിരിക്കുന്നതിനായി പുതിയതായി ഒരു പൂമുഖം സൃഷ്ടിച്ചു. സ്ട്രൈറ്റ്സ് ട്രേഡിംഗ് കമ്പനി നിർമിച്ചു സംഭാവന ചെയ്യേണ്ട ഗോപുരത്തിന്റെ പ്രധാന ഭാഗമായ സിഗ്നേച്ചർ ക്ലോക്കിന്റെ ഭാഗങ്ങളുടെ സംഭാവനയിൽ കാലതാമസം നേരിട്ടതിനാൽ ക്ലോക്ക് ടവർ നിർമ്മിക്കുന്നതിനു കാലതാമസമുണ്ടായി. നാലു മീറ്ററുകൾ വിസ്താരമുള്ള ഈ ക്ലോക്കിന് 1 ടൺ ഭാരവും അക്കാലത്തെ 6,000 ഡോളർ വിലയുമാണുണ്ടായിരുന്നത്.  അതിന്റെ ഡയൽമുഖങ്ങൾ നാലു ദിശയിലേക്കും അഭിമുഖമായിരിക്കുന്നു. നാഴികമണിയെ മൂടുന്ന രീതിയിൽ ഒരു കുംഭഗോപുരവും സ്ഥിതിചെയ്യുന്നു.

വിക്ടോറിയ മെമ്മോറിയൽ ഹാൾ 1905 ഒക്ടോബർ 18-ന് സ്ട്രൈറ്റ്സ് കുടിയേറ്റ കേന്ദ്രത്തിന്റ ഗവർണറായിരുന്ന സർ ജോൺ ആൻഡേഴ്സൺ ഔദ്യോഗികമായി തുറന്നുകൊടുത്തു. 1909 ഫെബ്രുവരി 11 ന് പുനരുദ്ധരക്കപ്പെട്ട ടൗൺ ഹാൾ പ്രവർത്തനസജ്ജമായി. “പൈറേറ്റ്സ് ഓഫ് പെൻസാൻസ്” എന്ന കോമിക് ഓപ്പറയാണ് പുനർനിർമ്മിച്ച കെട്ടിടത്തിലെ സ്റ്റേജിൽ ആദ്യം നടന്ന പ്രദർശനം.  ടൗൺ ഹാളിന്റെ പേര് വിക്ടോറിയ തീയറ്റർ എന്നാക്കി മാറ്റുകയും ചെയ്തു. 1919 ഫെബ്രുവരി 6 ന്, സിംഗപ്പൂരിന്റെ ശതാബ്ദി വാർഷികത്തിൽ, ടി. വൂൾനർ, സ്റ്റാംഫോർഡ് റാഫിൾസിന്റെ ഒരു പ്രതിമ പെഡാംഗിൽ (സിംഗപ്പൂർ നഗരമദ്ധ്യത്തിലെ തുറന്ന സ്ഥലം) നിന്ന്  സ്മാരക ഹാളിന്റെ മുൻവശത്തു പുനഃസ്ഥാപിച്ചു. പുതിയ അർദ്ധവൃത്താകൃതിയുള്ള സംതംഭനിരയുടേയും കുളത്തിന്റേയും സമീപം ഇതു നിലനിൽക്കുന്നു.

രണ്ടാം ലോകമഹായുദ്ധകാലത്ത് സിംഗപ്പൂർ യുദ്ധ കാലഘട്ടത്തിൽ, കോളനി പൂർണ്ണമായി കീഴടക്കുന്നതിനു മുമ്പു  ജപ്പാൻ സേന നടത്തിയ ബോംബാക്രമണത്തിനിരയായവർക്ക് ചികിത്സ നൽകുന്നതിനായി ഇതൊരു ആശുപത്രിയായി ഉപയോഗിച്ചിരുന്നു.

അധിനിവേശ കാലത്ത് ഈ കെട്ടിടങ്ങൾ വലിയ കേടുപാടുകളിൽനിന്നു രക്ഷപ്പെട്ടിരുന്നുവെങ്കിലും സ്തംഭനിര നശിപ്പിക്കപ്പെട്ടിരുന്നു. റാഫിൾസിന്റെ പ്രതിമ ഇവിടെനിന്നു നീക്കം ചെയ്യപ്പെടുകയും നാഷണൽ മ്യൂസിയത്തിലേക്ക് മാറ്റുകയും ചെയ്തു. 1946 ൽ ഈ പ്രതിമ നിലനിന്നിരുന്ന സ്ഥലത്തേയ്ക്കു തന്നെ മാറ്റി പ്രതിഷ്ടിച്ചു.

ഈ അങ്കണത്തിനുള്ളിൽ പൌരസംബന്ധിയായും ചരിത്രപരവുമായും പ്രാധാന്യമുള്ള നിരവധി സംഭവങ്ങൾ നടന്നിരുന്നു. 1946 മുതൽ 1947 വരെയുള്ള കാലഘട്ടങ്ങളിൽ ജാപ്പനീസ് യുദ്ധക്കുറ്റവാളികളെ വിചാരണ ചെയ്യുന്ന വേദി സ്മാരക ഹാളായിരുന്നു. 1948 മുതൽ തിരഞ്ഞെടുപ്പു കാലങ്ങളിൽ, ഉദ്യോഗസ്ഥരുടെ സംവാദത്തിനും കേന്ദ്ര തെരഞ്ഞെടുപ്പ് പ്രക്രിയകൾക്കും വോട്ടെണ്ണുന്നതിനുമായി ഹാൾ ഉപയോഗിച്ചിരുന്നു. 1954 നവംബർ 21 ന് പീപ്പിൾസ് ആക്ഷൻ പാർട്ടിയുടെ സ്ഥാപനത്തിനു സാക്ഷിയായ വേദി ഇതായിരുന്നു.

സിങ്കപ്പൂർ കോളനിയുടെ സ്വാതന്ത്ര്യത്തിനുള്ള തയ്യാറെടുപ്പിനും ഭരണഘടന നിർമ്മാണത്തിന്റെ അവലോകനത്തിനുമായി 1953 ലും 1955 ലും റെൻഡൽ കമ്മീഷന്റെ രണ്ടു പൊതു യോഗങ്ങൾ നടന്നത് ഈ വേദിയിലായിരുന്നു.   1963 ഫെബ്രുവരി 15 ന് സിങ്കപ്പന്റെ ആദ്യ ടെലിവിഷൻ ബ്രോഡ്കാസ്റ്റിങ് ആയ “ടെലിവിഷൻ സിങ്കപ്പൂര” ഇവിടെനിന്നു പ്രക്ഷേപണം ആരംഭിച്ചു.

ടൗൺ ഹാൾ 1952 നും 1958 നും ഇടയിലുള്ള കാലത്ത് വലിയ രീതിയിലുള്ള പുനരുദ്ധാരണത്തിന് വിധേയമായി. എയർകണ്ടീഷനിംഗ് ശബ്ദസംവിധാനം എന്നിവ സ്ഥാപിക്കപ്പെട്ടു. 1958 ൽ പുനരുദ്ധരണത്തിനുശേഷം സിംഗപ്പൂരിന്റെ ദേശീയ ഗാനമായ " Majulah Singapura " വിക്ടോറിയ തീയറ്ററിൽ ആദ്യമായി അവതരിപ്പിക്കപ്പെട്ടു. 1979 ൽ സിംഗപ്പൂർ സിംഫണി ഓർക്കെസ്ട്രാക്ക് (SSO) ഇടമൊരുക്കവാനായി സ്മാരക ഹാളും പുനർനിർമ്മിച്ചു. ആ സമയത്ത് ഇത് വിക്ടോറിയ കൺസർട്ട് ഹാൾ എന്നു പുനർനാമകരണം ചെയ്യപ്പെട്ടിരുന്നു. 1980 കൾ വരെ കൂടുതലായ പണികൾ നടക്കുകയും കൺസൾട്ടിംഗ് ഹാളിൽ ഒരു ഗ്യാലറി ചേർക്കുകയും സീറ്റിംഗ് കപ്പാസിറ്റി ഉയർത്തുകയും രണ്ടാം നിലയിലെ ബാൽക്കണിയിൽ മുൻഭാഗത്തും പിന്നിലും ഗ്ലാസുകൊണ്ടു മറയ്ക്കുകയും ചെയ്തു.

2010 ജൂണിൽ വിക്ടോറിയ തീയേറ്ററും കൺസൾട്ട് ഹാളും പ്രധാന പുനർനിർമാണത്തിനായി അടച്ചു. 180 മില്യൺ ഡോളറിന്റെ പുനർനിർമ്മാണ പദ്ധതികൾക്ക് ഏറ്റെടുത്തു നടത്തിയ കമ്പനികൾ W ആർക്കിടെക്റ്റ്സ്,  റൈഡർ ലെവെറ്റ് ബക്ക്നോൾ (RLB) സിംഗപ്പൂർ (പ്രൊജക്റ്റ് മാനേജർ, ക്വാണ്ടിറ്റി സർവ്വേയർ)  എന്നിവയോടൊപ്പം ആർക്കിടെക്ചറൽ റിസ്റ്റോറേഷൻ കൺസൾട്ടന്റ്സ് ലിമിറ്റഡ് (ARC) (പരിപാലകർ),  അരൂപ് സിംഗപ്പൂർ ലിമിറ്റഡ് (ശബ്ദ ക്രമീകരണം, തീയേറ്റർ പ്ലാനിംഗ്) എന്നിവയായിരുന്നു. സമകാലീന മാനദണ്ഡങ്ങൾ പാലിക്കുന്ന രീതിയിൽ കെട്ടിടങ്ങൾ പുതുക്കിപ്പണിതു. കെട്ടിടങ്ങളുടെ മുഖപ്പ് നിലനിറുത്തിക്കൊണ്ട്, 1905 ലെ യഥാർത്ഥ ഘടനയിലെ ചില ഭാഗങ്ങൾ പുനഃസൃഷ്ടിച്ചു. ആർട്സ് ഹൗസിലേക്ക് നയിക്കുന്ന കൺസേർട്ട് ഹാളിനും തീയേറ്ററിനുമുടിയലുള്ള സെൻട്രൽ പാസ് വേയുടെ പുനരുദ്ധാരണവും ഇതിൽ ഉൾപ്പെടുന്നു. ബിൽഡിംഗ് സേവനങ്ങൾ ഉൾക്കൊള്ളിക്കുന്നതിനും കഫേ  പോലെയുള്ള വാണിജ്യ സൗകര്യങ്ങൾ ലഭ്യമാക്കുന്നതിനും പുതിയ സ്ഥലങ്ങൾ സൃഷ്ടിച്ചു. കൺസർട്ട് ഹാളിനുള്ളിലെ പ്രധാന സവിശേഷതകൾ നിലനിർത്തിയിരുന്നെങ്കിലും, നവീകരണസമയത്ത് മുഖപ്പ് ഒഴികയുള്ള തീയേറ്റർ പൂർണ്ണമായി പൊളിച്ച് പുനർനിർമ്മിച്ചിരുന്നു.

വിക്ടോറിയ തീയറ്ററിന് നേരത്തേ 904 സീറ്റിന്റെ ശേഷി ഉണ്ടായിരുന്നുവെങ്കിലും അതിന്റെ പുനർനിർമ്മാണത്തിനുശേഷം അത് 614 ആയി ചുരുങ്ങി.അതുപോലെതന്നെ വിക്ടോറിയാ കൺസർട്ട് ഹാളിന് 883 സീറ്റുകളുടെ ഉയർന്ന ശേഷി ഉണ്ടായിരുന്നത് 673 ആയി ചുരുങ്ങി. 


</doc>
<doc id="392551" url="https://ml.wikipedia.org/wiki?curid=392551" title="ജപ്പാനിലെ വിദ്യാഭ്യാസം">
ജപ്പാനിലെ വിദ്യാഭ്യാസം

ജപ്പാനിലെ വിദ്യാഭ്യാസം പ്രാഥമിക ഘട്ടത്തിലും ലോവർ സെക്കണ്ടറി തലത്തിലും നിർബന്ധിതമാണ്. മിക്ക കുട്ടികളും പ്രാഥമിക ഘട്ടത്തിലും ലോവർ സെക്കണ്ടറി തലത്തിലും സർക്കാർ പൊതുവിദ്യാലയത്തിലാണു പോകുന്നത്. എന്നാൽ, അപ്പർ സെക്കണ്ടറിയിലും കോളജു തലത്തിലും സ്വകാര്യ വിദ്യാഭ്യാസത്തിനാണു കൂടുതൽ പേർ പോകുന്നത്.

പ്രാഥമികതലത്തിലുള്ള വിദ്യാഭ്യാസത്തിനുമുമ്പ് കിൻഡർഗാർട്ടനുകളും ഡേ കെയർ കേന്ദ്രങ്ങളുമുണ്ട്. പൊതു ഡേ കെയർ കേന്ദ്രങ്ങളും സ്വകാര്യ ഡേ കെയർ കേന്ദ്രങ്ങളുമുണ്ട്. 1 വയസുമുതൽ 5 വയസുവരെ കുട്ടികൾ ഇവിടെ പരിപാലിക്കപ്പെടുന്നു. കിൻഡർഗാർട്ടനുകളിലെ രീതിയിലാണ് 3 മുതൽ 5 വരെയുള്ള കുട്ടികളെ പരിപാലിക്കുന്നത്. കുട്ടികൾക്ക് ആവശ്യമായ സ്വാതന്ത്ര്യം നൽകുന്ന പ്രത്യേക രൂപഘടനയില്ലാത്ത കിൻഡർഗാർട്ടനുകളും പ്രത്യേക പാഠ്യപദ്ധതിയും കർശനമായ രൂപഘടനയും മൂല്യനിർണ്ണയവുമുള്ള സ്വകാര്യ കിൻഡർഗാർട്ടനുകളും നിലവിലുണ്ട്. അക്കാദമിക വർഷം ഏപ്രിലിൽ തുടങ്ങി മാർച്ചിൽ അവസാനിക്കുന്നു. ആഗസ്തിൽ മദ്ധ്യവേനലവധിയും ഡിസംബർ അവസാനം തുടങ്ങി ജനുവരി ആദ്യവരെ മഞ്ഞുകാല അവധിയും നൽകിവരുന്നു. അക്കാഡമിക വർഷങ്ങൾക്കിടയിൽ കുറച്ചു അവധികൾ കൂടിയുണ്ട്. അക്കാദമികവർഷത്തിന്റെ കാലാവധി വിദ്യാഭ്യാസത്തിന്റെ എല്ലാതലത്തിലും ഒന്നുതന്നെയാണ്.

ജപ്പാനിലെ കുട്ടികൾ വായനാസാക്ഷരത്, ഗണിതം, ശാസ്ത്രം തുടങ്ങിയവയിൽ ഗുണനിലവാരത്തിലും മിടുക്കിലും ഔന്നത്യം വഹിക്കുന്നു. ഈ രാജ്യത്തിലെ ജനങ്ങൾ ഉന്നതവിദ്യാഭ്യാസം ആർജ്ജിച്ചവരും സമൂഹം വിദ്യാഭ്യാസത്തെ വിലമതിക്കുന്നതുമാണ്. വിദ്യാഭ്യാസത്തെ സാമൂഹ്യമുന്നേറ്റത്തിന്റെയും ആ രാജ്യത്തെ അത്യുന്നത സാങ്കേതികരംഗത്ത് തൊഴിൽ നേടാനുള്ള ഉപാധിയായും കണ്ടുവരുന്നു. യുദ്ധാനന്തര ജപ്പാനിലെ ഉന്നതവിദ്യാഭ്യാസവും സാങ്കേതികകഴിവും നേടിയ പൗരന്മാർ ആണ് ആ രാജ്യത്തിന്റെ സാമ്പത്തികവളർച്ചയ്ക്ക് ത്വരകമായത്. ത്രിതീയവിദ്യാഭ്യാസം നേടിയ ജപ്പാൻ ജനത പ്രത്യേകിച്ച് ശാസ്ത്രബിരുദവിദ്യാഭ്യാസം നേടിയവരും എഞ്ചിനീയറിങ് ബിരുദധാരികളും രാജ്യത്തിന്റെ ഉന്നത സാങ്കേതിക സമ്പദ്‌വ്യവസ്ഥയിൽ നിന്നും ബെനഫിറ്റ് നേടി. മറ്റു വികസിത രാജ്യങ്ങളേക്കാൾ വിദ്യാഭ്യാസരംഗത്ത് ജപ്പാൻ തങ്ങളുടെ ജി ഡി പ്പിയുടെ കുറഞ്ഞശസ്തമാനം പണമെ വിദ്യാഭ്യാസത്തിൽ ഇറക്കുന്നുള്ളു. എങ്കിലും പ്രതി വിദ്യാർത്ഥിക്കുമായി ജപ്പാൻ വിദ്യാഭ്യാസത്തിനായി മുടക്കുന്ന പണം വളരെ ഉയർന്നതാണ്. 2015ൽ ജപ്പാൻ ജി ഡി പിയുടെ 3.5% മാത്രമാണ് വിദ്യാഭ്യാസത്തിൽ ചിലവഴിച്ചത്. ഇത് മറ്റു വികസിത രാജ്യങ്ങളുടേതിനേക്കാൾ കുറവാണ്. ആ രാജ്യങ്ങൾ ശരാശരി 4.7% മുടക്കുന്നുണ്ട്. 2014ൽ 25 വയസുമുതൽ 64 വയസുവരെയുള്ളവരുടെ കണക്കനുസരിച്ച്, 48% പേർ ത്രിതീയ ഉന്നത വിദ്യാഭ്യാസം ആർജ്ജിക്കുന്നു. ഇത് വികസിതരാജ്യങ്ങളിലെ കണക്കനുസരിച്ച് നാലാം സ്ഥാനമാണ് ജപ്പാനുള്ളത്. ഇതിനുപുറമേ, 25 വയസുമുതൽ 34 വയസുവരെയുള്ള 59% പേർ ബിരുദപഠനം പൂർത്തിയാക്കിയവരായുണ്ട്. ഇത് ദക്ഷിണകൊറിയയ്ക്ക് പിന്നിൽ ജപ്പാൻ രണ്ടാം സ്ഥാനത്താണുള്ളത്. ജപ്പാന്റെ സമ്പദ്‌രംഗം ശാസ്ത്രത്തെയും സാങ്കേതികവിദ്യയേയും ആശ്രയിച്ചാണു നിലകൊള്ളുന്നതെന്നതിനാൽ അവിടത്തെ ജനങ്ങളിൽനിന്നും ശാസ്ത്രസാങ്കേതികവിദ്യയിൽ ഉന്നതവിദ്യാഭ്യാസം നേടിയവരെയാണു അവിടത്തെ തൊഴിൽ മാർക്കറ്റുകളിൽ തൊഴിലവസരം ലഭിക്കുന്നത്. 75.9 ശതമാനം ഹൈസ്കൂൾ കഴിഞ്ഞവർ സർവ്വകലാശാലകളിലും ജൂണിയർ കോളജുകളിലും തൊഴിൽ പരിശീലന സ്കൂളുകളിലും അതുപോലുള്ള ഉന്നത വിദ്യാഭ്യാസസ്ഥാപനങ്ങളിലും ചേരുന്നു.

രണ്ടാം ലോകമഹായുദ്ധം കഴിഞ്ഞപ്പോൾ ആ യുദ്ധത്തിന്റെ കെടുതികളിൽനിന്നും ജപ്പാൻ ഏതാനും ദശകങ്ങൾകൊണ്ട് മോചനം നേടിയതും അതിദ്രുതമായി ജപ്പാന്റെ സാമ്പത്തികരംഗം വളർന്നതും ആ രാജ്യത്തിന്റെ വിദ്യാഭ്യാസസംവിധാനം കാരണമാണ്. രണ്ടാം ലോകമഹായുദ്ധശേഷം ജപ്പാൻ അതിന്റെ അടിസ്ഥാനപരമായ വിദ്യാഭ്യാസനിയമവും സ്കൂൾ വിദ്യാഭ്യാസനിയമവും കൊണ്ടുവന്നു. പിന്നീടുള്ള അനേകം വർഷങ്ങളിൽ അവിടെ അന്നു നടപ്പാക്കിയ സ്കൂൾ വിദ്യാഭ്യാസനിയമം നിലനിന്നു. അതുപ്രകാരം, എലിമെന്ററി വിദ്യാഭ്യാസം 6 വർഷവും ജൂണിയർ ഹൈസ്കൂൾ 3 വർഷവും സർവ്വകലാവിദ്യാഭ്യാസം 2 മുതൽ 4 വർഷവും ആയി നിജപ്പെടുത്തി. ജപ്പാനിലെ വിദ്യാഭ്യാസ സമ്പ്രദായം പിസ ടെസ്റ്റിൽ ഉയർന്ന റാങ്കിലാണ്. എന്നാൽ ആ വിദ്യാഭ്യാസ സമ്പ്രദായത്തെ വിമർശിക്കുന്നവരുമുണ്ട്. സ്റ്റാൻഡാർഡൈസ്ഡ് ടെസ്റ്റിങ്, കൺഫോമിറ്റി എന്നിവയിൽ ആണ് വിമർശനം നേരിടുന്നത്; പഠനത്തിൽ ബുള്ളിയിങ് ഒരു പ്രധാന പ്രശ്നമാണ്; അതുപോലെ, അവിടത്തെ വിദ്യാർത്ഥികൾക്ക് അനുഭവിക്കേണ്ടിവരുന്ന അതിയായ പഠനസമ്മർദ്ദവും വിമർശിക്കപ്പെടുന്നുണ്ട്.




</doc>
<doc id="392554" url="https://ml.wikipedia.org/wiki?curid=392554" title="ആട്ടക്കഥ (പാലി ഭാഷയിൽ)">
ആട്ടക്കഥ (പാലി ഭാഷയിൽ)

ആട്ടകഥ Aṭṭhakathā (Pali for explanation, commentary)എന്നാൽ പാലി ഭാഷയിൽ വിവരണം, കമന്ററി എന്നൊക്കെയാണർത്ഥം. ഥേരവാദ ബുദ്ധമതത്തിൽ ഥേരവാദ ബുദ്ധമത ആധികാരിക നിയമഗ്രന്ഥമായ തിപിടകയിൽ ആ മതവിഭാഗത്തിന്റെ വ്യാഖ്യാനത്തെ ആട്ടകഥ എന്നു പറയുന്നു. ഈ കമന്ററികൾ ഗ്രന്ഥങ്ങളുടെ പരമ്പരാഗതമായ വ്യാഖ്യാനം നൽകുന്നു. ഇപ്പോൾ നഷ്ടപ്പെട്ടുപോയ മുമ്പുണ്ടായിരുന്ന പ്രക്രിത് ഭാഷയിലുള്ള യഥാർത്ഥ ഗ്രന്ഥത്തിന്റെ വ്യാഖ്യനങ്ങളാണിവ. ബി സി ഇയുടെ അവസാന നൂറ്റാണ്ടിൽ മത നിയമസംഹിത എഴുതിയെന്നു കരുതപ്പെടുന്ന ആ സമയത്താണത്രെ ഇതും എഴുതപ്പെട്ടത്. ഇതിൽ ചില വ്യാഖ്യാനങ്ങൾ ബുദ്ധമതത്തിന്റെ മറ്റു വിഭാഗങ്ങളുടെ ഗ്രന്ഥങ്ങളിലും കാണാനാകും. അതിനാൽ ഇവയ്ക്കെല്ലാം ഒരു പൊതുവായ ഗ്രന്ഥം ഉണ്ടായിരുന്നിരിക്കാമെന്നു കരുതുന്നു. 

ബുദ്ധമതത്തിന്റെ ഥേരവാദ വിഭാഗത്തിന്റെ വ്യാഖ്യാനങ്ങളും വ്യത്യസ്ത ഗ്രന്ഥങ്ങളിൽ വ്യത്യസ്തമായിക്കാണപ്പെടുന്നുണ്ട്. ഇവ നാലാം നൂറ്റാണ്ടിലാണു സമാഹരിക്കപ്പെട്ടത്. തായ് ഗ്രന്ഥങ്ങളിൽ ഇതിന്റെ ചുരുക്കിയ സമാഹാരം കാണാവുന്നതാണ്.(Skilling 2002).
ഇതിനുപുറമേ, താഴെപ്പറയുന്നവ ഒന്നിലോ രണ്ടു മറ്റ് എഡിഷനുകളിലോ ചേർത്തിരിക്കുന്നു: ബർമ്മീസ് ചട്ടസംഗയാന, സിംഹളീസ് തരം. 

താഴെ നാലോ അഞ്ചൊ നൂറ്റാണ്ടിൽ ജീവിച്ചിരുന്ന ബുദ്ധഘോസയുടെ വ്യാഖ്യാനങ്ങൾ കാണാം: (Pāli: "atthakatha") on the Pāli Tipitaka (Norman 1983).

വ്യാഖ്യാതാവായ ധമ്മപാലയുടെ യഥാർത്ഥ കാലം അറിവായിട്ടില്ല. അദ്ദേഹം ബുദ്ധഘോസനു ശേഷം ജീവിച്ചിരുന്നയാളാണെന്നു കരുതപ്പെറ്റുന്നു. ഏഴാം നൂറ്റാണ്ടാവാനാണു സാദ്ധ്യത. 

മറ്റു കുദ്ദക്ക നികായ വ്യാഖ്യാനങ്ങൾ:
ഖുദ്ദക്ക നികായയുടെ ചില എഡിഷനുകളിൽ 3 പുസ്തകങ്ങളുണ്ട്.: Nettipakarana, Petakopadesa and Milindapañha. 




</doc>
<doc id="392558" url="https://ml.wikipedia.org/wiki?curid=392558" title="കാവി വിപ്ലവം">
കാവി വിപ്ലവം

കാവി വിപ്ലവം Saffron Revolution എന്നത് 2007 ആഗസ്ത്, സെപ്റ്റംബർ, ഒക്ടോബർ കാലത്ത് മ്യാന്മറിൽ സാമ്പത്തികവും രാഷ്ട്രീയവുമായ പ്രതിഷേധസമരങ്ങളേയും പ്രകടനങ്ങളെയും പൊതുവിൽ വിളിക്കുന്ന പേരാണ്. എണ്ണയുടെ വിപണത്തിൽ മ്യാന്മറിൽ അന്നവിടെ ഭരിച്ചിരുന്ന പട്ടാളഭരണകൂടം സബ്സിഡി എടുത്തുകളയുവാൻ ശ്രമിച്ചപ്പോൾ ആണ് ഈ പ്രതിഷേധസമരങ്ങൾ അരങ്ങേറിയത്. ദേശീയ സർക്കാർ ഉടമസ്ഥസ്തയിലായിരുന്നു മ്യാന്മറിലെ എണ്ണവിപണനശൃംഖല. സബ്സിഡി സർക്കാർ എടുത്തുകളഞ്ഞതോടെ മ്യാന്മറിലെ എണ്ണവില 66% മതൽ 100% വരെ വർദ്ധിച്ചു. ഒരാഴ്ചകൊണ്ട് അവിടത്തെ ബസുകളിൽ ഉപയോഗിച്ചുവന്ന മർദ്ദിതപ്രകൃതിവാതകത്തിന്റെ വില 500% ആണു വർദ്ധിച്ചത്.

മ്യാന്മറിലെ വിദ്യാർത്ഥികളും സ്ത്രീകളും ഉൾപ്പെട്ട രാഷ്ട്രീയ ആക്റ്റിവിസ്റ്റുകളും ബുദ്ധമതസന്യാസികളും ഈ പ്രതിഷേധപ്രകടനങ്നഗ്ലിൽ പങ്കെടുത്തു. ഇത് ഒരു അഹിംസാപരമായ സമരമായാണു തുടങ്ങിയത്. ചിലസമയം ഈ സമരം സിവിൽ റെസിസ്റ്റൻസ് എന്നുമരിയപ്പെട്ടു.

പ്രതിഷേധപ്രകടനങ്ങളിൽ പങ്കെടുത്ത ജനങ്ങളെ അറസ്റ്റു ചെയ്തു ജയിലിലടച്ചു. 2007 സെപ്റ്റംബറിൽ തുടങ്ങിയ പ്രതിഷേധങ്ങളിൽ ആയിരക്കണക്കിനു ബുദ്ധഭിക്ഷുക്കൾ പങ്കെടുത്തു. ആ മാസം തന്നെ സർക്കാർ മാറി. അതുവരെ പ്രകടനം തുടർന്നു. ചില വാർത്താറിപ്പോർട്ടുകളിൽ ഈ പ്രതിഷേധങ്ങളെ കാവി വിപ്ലവം Saffron Revolution, or ရွှေဝါရောင်တော်လှန်ရေး ()എന്നാണു വിശേഷിപ്പിച്ചത്.

താഴെപ്പറയുന്ന ചില പ്രധാനപ്പെട്ട ആളുകൾ ഈ കാര്യത്തിൽ ഉൾപ്പെട്ടിട്ടുണ്ടെന്നു പറയുന്നു:

ഈ പ്രക്ഷോഭവുമായി ബന്ധപ്പെട്ടുണ്ടായ മരണത്തിന്റെ ഏകദേശകണക്കേയുള്ളു. പ്രക്ഷോഭത്തിനെതിരായി സർക്കാർ നടപടികളിൽ 13 മുതൽ 31 വരെ ആളുകൾ മരണമടഞ്ഞു എന്നു കണക്കാക്കുന്നു. അനേകായിരം പേർ അറസ്റ്റു ചെയ്യപ്പെടുകയും ശിക്ഷിക്കപ്പെടുകയുമുണ്ടായി. അവരിൽ മികവരും പുറത്തുവന്നു. ഏതാനും പേർ ഇപ്പോഴും ജയിലിലാണ്. 

2011ൽ തന്റെ 78ആം വയസിൽ വിരമിക്കുന്നതുവരെ ജനറൽ താൻ ഷ്വേ അധികാരത്തിലുണ്ടായിരുന്നു. 

കാവി വിപ്ലവം എന്ന പേര് ഈ പ്രക്ഷോഭത്തിനു വരാൻ കാരണമായത്, ബുദ്ധമതപുരോഹിതർ ഉപയോഗിക്കുന്ന കാവി വസ്ത്രത്തിന്റെ നിറവുമായി ബന്ധപ്പെട്ടാണ്. മ്യാന്മാറിന്റെ സൈനിക ഭരണകൂടത്തിനെതിരായ പ്രക്ഷോഭം നയിച്ചത് കാവിവസ്ത്രം ധരിച്ച ബുദ്ധമത സന്യാസിമാരായിരുന്നു. പക്ഷെ, ഈ നാമം ഈ കാരണം കൊണ്ട് ഈ പ്രക്ഷോഭത്തിനു നൽകുന്നതിൽ ചെറിയ വൈരുദ്ധ്യം ഇല്ല്ലാതില്ല. ഇതു തെറ്റിദ്ധരിപ്പിക്കുന്നതാണ്, കാരണം, ഭൂരിപക്ഷം മ്യാന്മറീസ് ബുദ്ധപുരോഹിതരും മെറൂൺ നിറത്തിലുള്ള വസ്ത്രമാണ് അണിഞ്ഞുവരുന്നത്. കാവി സ്വർണ്ണ മഞ്ഞനിറമാണല്ലൊ? എന്നാൽ, ഇതേരീതിയിൽ ലോകത്തിന്റെ വിവിധ രാജ്യങ്ങളിലുണ്ടായ പ്രക്ഷോഭങ്ങളെ വിവിധ പേരിട്ടു വിളിച്ചുവന്നിട്ടുമുണ്ട്. ഉദാഹരണം: റോസ് വിപ്ലവം, മുല്ലപ്പൂ വിപ്ലവം എന്നിങ്ങനെ. നിരന്ത്രവും സമാധാനപരവുമായ രാഷ്ട്രീയമാറ്റമാണ് ഈ നിറങ്ങൾകൊണ്ട് സൂചിപ്പിക്കുന്നത്. 

2007ലെ പ്രക്ഷോഭത്തിനു മുമ്പ് മ്യാന്മറിലെ സമ്പദ് ‌വ്യവസ്ഥയുടെ തകർച്ച അവിടത്തെ ജനങ്ങളിൽ അസ്വസ്ഥതയുണ്ടാക്കി. സാമ്പത്തികവളർച്ച കൂപ്പുകുത്തി. ഐക്യരാഷ്ട്ര സഭയുടെ കണക്കുപ്രകാരം, മ്യാന്മാർ ലോകത്തെ ഏറ്റവും ദരിദ്രരായ 20 രാജ്യങ്ങളിലൊന്നായി. സൈനിക ജുണ്ടയുടെ ഭരണത്തിൻകീഴിൽ, സൈന്യത്തിനായി റവന്യൂ വരുമാനത്തിന്റെ സിംഹഭാഗവും സൈനികാവശ്യങ്ങൾക്കാണ് ചിലവഴിക്കപ്പെട്ടത്. 2006നു അവസാനമായപ്പോഴേയ്ക്കും ബർമ്മയിലെ അടിസ്ഥാനാവശ്യങ്ങക്കുള്ള ചിലവ് വളരെക്കൂടുതലായി. അരി, മുട്ട, പാചകവാതകം എന്നിവയുടെ വില 30 മുതൽ 40% വരെയാണു വർദ്ധിച്ചത്. ഐക്യരാഷ്ട്രസഭയുടെ കണക്കുപ്രകാരം മ്യാന്മറിലെ ഓരോ മൂന്നു കുട്ടികളിലൊന്ന് പോഷണദൗർലഭ്യം അനുഭവിക്കുന്നു. സർക്കാർ അന്ന് ആരോഗ്യരംഗത്തും വിദ്യാഭ്യാസരംഗത്തും ലോകത്തെ ഏതൊരു രാജ്യത്തെക്കാളും കുറഞ്ഞ മുതൽമുടക്കാണു നടത്തിയിരുന്നത്. മ്യാന്മാർ പൗരന്റെ ശരാശരി വരുമാനം ഒരു വർഷം 300 ഡോളർ മാത്രമായിരുന്നു. ഈ സമയം ബർമ്മയുടെ സൈനികഭരണകൂടവും അതുമായി ബന്ധപ്പെട്ടവരും സമുഹത്തിൽ തങ്ങളുടേതായ ആർഭാടജീവിതം നയിച്ചു. അവർക്ക് പ്രത്യെക അവകാശങ്ങൾ നൽകപ്പെട്ടു. ഒരു രാജ്യത്തിനകത്തുള്ള മറ്റൊരു രാജ്യമായാണ് ആ സംവിധാനം നിലനിന്നത്. രാജ്യത്തെ ബാധിച്ച സാമ്പത്തിക അസമത്വം അവരെ ബാധിച്ചില്ല. ബർമ്മയുടെ സൈന്യത്തിന്റെ അധിപനായിരുന്ന ജെനറൽ നെവിനും കൂട്ടാളികളും അതിസമ്പന്നരായിത്തീർന്നു. ജനറൽ നെവിന്റെ മകളുടെ വിവാഹം തന്നെ ഈ സപന്നതയ്ക്ക് വലിയ ഒരു ഉദാഹരണമാാണ്. അവർ വിവാഹസമയത്ത് ഇട്ടിരുന്ന രത്നഖചിതമായ ആഭരണങ്ങൾക്ക് കോടിക്കണക്കിനു ഡോളർ വിലമതിക്കുന്നതായിരുന്നു.

2007 ഫെബ്രുവരി 22നു ആ രാജ്യത്തെ ഉപഭൊക്തൃസാധനങ്ങളുടെ ഉയർന്ന വിലനിരക്കിനെതിരായി ഒരു ചെറിയ കൂട്ടം ആളുകൾ പ്രതിഷേധിക്കുന്നതു ബിബിസിയുടെ റിപ്പോർട്ട് ചെയ്തു. ഈ പ്രതിഷെധം ചെറുതും ഭരിച്ചിരുന്ന സൈന്യത്തെ നേരിട്ടു എതിർക്കാത്തതുമായിരുന്നിട്റ്റുകൂടി ആ പ്രക്ഷോഭം നടത്തിയ 9 പേരെ ഉദ്യോഗസ്ഥർ അറസ്റ്റു ചെയ്തു ജയിലിലടച്ചു. കഴിഞ്ഞ ഒരു പത്തുവർഷത്തിനിടയ്ക്ക് റംഗൂണിലുണ്ടായ ഒരേയൊരു പ്രതിഷേധപ്രകടനമായിരുന്നു. ജെഫ് കിങ്സ്റ്റൺ തന്റെ "ബർമ്മയുടെ നൈരാശ്യം" എന്ന ലേഖനത്തിൽ എഴുതിയതനുസരിച്ച്: നൈരാശ്യവും ഭയവും ഒരു നല്ല ജീവിതം അഭിലഷിച്ച ഒരു ജനതയെ സ്തബ്ധരാക്കിയതിനാൽ നല്ല ഒരു ഭരണകൂടത്തിനായി ആവശ്യത്തിനു നിഷ്ഫലമായി കാംക്ഷിച്ചു." 2007ൽ ഇതുപോലുള്ള പ്രക്ഷോഭം തുടങ്ങാൻ എത്രമാത്രം ബർമ്മീസ് ജനത ഭയചകിതരായിരുന്നു എന്നാണ്. കിങ്സ്റ്റൺ ഇതുമാത്രമല്ല പറയുന്നത്. 1988ൽ പ്രക്ഷോഭം നടത്തിയ ജനങ്ങളെ ഭരണകൂടം അതിക്രൂരമായാണു നേരിട്ടത്. അവരുടെ പ്രക്ഷോഭത്തെ തകർത്ത് കുറഞ്ഞത് 3000 പ്രക്ഷോഭകാരികളെ കൊന്നുകളയുകയും ആയിരക്കണക്കിനുപേർ ജയിലഴികൾക്കകത്തയി പീഢനങ്ങളും പൊതു ഇടങ്ങളിൽ തീവച്ചുകൊല്ലുന്ന തരത്തിലുള്ള ശിക്ഷകളും നേരിട്ടു. ഇവയെല്ലാം ആ ജനതയുടെ പൊതുബോധത്തിൽ നിലനിൽക്കുന്നുണ്ട്.

2007 ഏപ്രിൽ 22 ഞായറാഴ്ച തലസ്ഥാനമായ യാങ്കൂൺ സബർബനിൽ നടന്ന ആദ്യവും വളരെ അപൂർവ്വവുമായ  പ്രക്ഷോഭത്തിലേർപ്പെട്ട ആളുകളെ സൈന്യം അറസ്റ്റു ചെയ്തു. യാങ്കോണിലെ ടൗൺഷിപ്പായ തിൻഗാൻഗ്യുണിൽ അന്ന് ഞായറാഴ്ച രാവിലെ ഏതാണ്ട് 10 പേർ അടങ്ങുന്ന പ്രക്ഷോഭകാരികൾ വിലനിലവാരം താഴ്ത്തണമെന്നും ആരോഗ്യ-വിദ്യാഭ്യാസ- സേവനമെഖലകൾ മെച്ചപ്പെടുത്തണമെന്നുമായിരുന്നു അവരുടെ ആവശ്യം. 70 മിനുട്ടിനകം പ്രതിഷേധം അവസാനിച്ചു. എന്നാൽ, വേഷം മാറിനിന്ന പൊലീസ് അവരിൽ 8 പേരെ പിടിച്ചുകൊണ്ടുപോയി. ഈ സമയം 100 പേർ കാഴ്ചക്കാരായുണ്ടായിരുന്നു. പ്രതിഷേധക്കാർ സാധനവില താഴട്ടെ തുടങ്ങിയ കാര്യങ്ങളാണു പ്ലക്കാഡിൽ എഴുതിയിരുന്നത്. അറസ്റ്റു ചെയ്ത പ്രക്ഷോഭകാരികളിൽ ചിലർ ഇതിനുമുമ്പ് 2007 ഫെബ്രുവരി 22നു യാങ്കോണിൽ നടന്ന പ്രക്ഷോഭത്തിൽ പങ്കെടുത്തവർ തന്നെയായിരുന്നു. ജുണ്ടയുടെ ഭരണത്തിനുള്ള നിയമപരമായ അവകാശത്തെ ചോദ്യം ചെയ്യാതെ അവരുടെ സാമ്പത്തിക ആസൂത്രണമില്ലായ്മയെ എതിർക്കുകയാണന്നവർ ചെയ്തത്. ഇനി ഇതുപോലെ പ്രതിഷേധം നടത്താനൊരുങ്ങുമ്പോൾ പൊലീസിന്റെ അനുമതി വാങ്ങിയിരിക്കണം എന്ന വ്യവസ്ഥയിലാണവരെ മോചിപ്പിക്കാൻ അനുവദിച്ചത്.



</doc>
<doc id="392560" url="https://ml.wikipedia.org/wiki?curid=392560" title="കരാക്കും കനാൽ">
കരാക്കും കനാൽ

കരാക്കും കനാൽ The Karakum Canal (Qaraqum Canal, Kara Kum Canal, Garagum Canal; , "Karakumsky Kanal", Turkmen: , گَرَگوُم كَنَلیٛ, "Гарагум каналы") ടർക്ക്മേനിസ്ഥാനിലെ കനാലുകളിൽ ഒന്നാണ്. ഇവ ലോകത്തിലെ തന്നെ ഏറ്റവും വലുപ്പമുള്ള കനാലുകളിലൊന്നാണ്. സോവിയറ്റ് കാലത്ത് 1954ൽ നിർമ്മാണം തുടങ്ങിയ ഈ കനാൽ പൂർത്തിയായത് സോവിയറ്റ് യൂണിയന്റെ അവസാനകാലത്ത് 1988ൽ മാത്രമാണ്. അതിന്റെ 1,375-കിലോമീറ്റർ (854 മൈ) നീളത്തിൽ മിക്ക ഭാഗങ്ങളിലും കപ്പൽ ഗതാഗതത്തിനു പറ്റിയ ആഴമുള്ളതാണ്. ഗതാഗതത്തിനും ജലസേചനത്തിനുമായി ഈ കനാൽ ഉപയോഗിക്കുന്നു. ഈ കനാലിലൂടെ വെള്ളം, അമു ദാരിയ നദിയിൽ നിന്നും ഒഴുകുന്നു. Karakum Desert ടർക്ക്മെനിസ്ഥാനിലെ കാരക്കും മരുഭൂമിയിലൂടെയാണിത് ഒഴുകുന്നത്. . ഈ കനാൽ കൃഷിക്കുവേണ്ടീ അനേകം ഹെക്ടർ പ്രദേശം പുതിയതായി ആ രാജ്യത്തിനു ലഭ്യമാക്കിത്തന്നു. സോവിയറ്റ് യൂണിയൻ പരുത്തി ഏകവിളയ്ക് ഉദ്ദേശിച്ചാണിത് നിർമ്മിച്ചത്. അതു വന്നതുകൊണ്ട് അഷ്ഖബാദ് പ്രദേശത്തിനു ജലസേചനത്തിനുള്ള പ്രധാന സ്രാതസായി ഈ കനാൽ മാറി. പക്ഷെ ഈ കനാൽ പാരിസ്ഥിതികമായി പ്രശ്നങ്ങൾ സൃഷ്ടിക്കുകയുമുണ്ടായി. അറാൽ കടൽ പരിസ്ഥിതി ഇതു താറുമാറാക്കി. <br>

ഇപ്പോഴത്തെ കരാകും കനാൽ അല്ല അമു ദാരിയായിലെ വെള്ളം കരാകും പ്രദേശത്തേയ്ക്കു എത്തിക്കാൻ നിർമ്മിക്കപ്പെട്ടത്. 1950കളിൽ ടർക്കുമെൻ കനാലിൽനിന്നും  (), അന്നത്തെ സോവിയറ്റ് സർക്കാർ തന്നെ ഇവിടെ ജലപദ്ധതി കൊണ്ടുവന്നിരുന്നു. ഇവിടെനിന്നും കുറച്ചുകൂടി വടക്കൻ ഭാഗത്തുള്ള നുകൂസ് എന്ന ഒരു സ്ഥലത്തെയ്ക്കാണാദ്യം ഇതു നിർമ്മിക്കാൻ ശ്രമം നടത്തിയത്, ആ കനാൽ തെക്കുപടിഞ്ഞാറായി ക്രാസ്നൊവോദ്സ്ക് ഭാഗത്തെയ്ക്കു ലക്ഷ്യമിട്ടു. ആ കനാൽ അമു ദാരിയാ നദിയുടെ 25% വെള്ളവും കൊണ്ടുപോകുമായിരുന്നു. എന്നാൽ ആ രീതിയിലുള്ള ജോലികൾ ജോസഫ് സ്റ്റാലിന്റെ നിര്യാണത്തോടെ നിർത്തിവയ്ക്കപ്പെട്ടു. പകരം പിന്നീട് ഇപ്പോഴത്തെ കരാകുമ്രൂട്ട് തിരഞ്ഞെടുക്കുകയായിരുന്നു.
ഹാൻഹോവുസ് പോലുള്ള റിസർവൊയറുകൾ (ജലസംഭരണി) വെള്ളത്തെ നിയന്ത്രിക്കാനായി പണിതതാണ്.



</doc>
<doc id="392570" url="https://ml.wikipedia.org/wiki?curid=392570" title="മുറുഡ് പർവ്വതം">
മുറുഡ് പർവ്വതം

മുറുഡ് പർവ്വതം മലേഷ്യയിലെ സരാവാക്കിൽ, ലിംബാങ് ഡിവിഷനിൽ സ്ഥിതി ചെയ്യുന്ന ഒരു മണൽക്കല്ലുകൊണ്ടുള്ള പർവ്വതമാണ്. ഇത് മുറു എന്ന പേരിലും അറിയപ്പെടുന്നു. 2,424 മീറ്റർ (7,946 അടി). ഉയരമുള്ള ഇത് സരാവാക്കിലെ ഏറ്റവും ഉയരം കൂടിയ പർവതമാണ്.


</doc>
<doc id="392573" url="https://ml.wikipedia.org/wiki?curid=392573" title="ഡി.എസ്. സേനാനായകെ">
ഡി.എസ്. സേനാനായകെ

ശ്രീലങ്കയുടെ ആദ്യത്തെ പ്രധാനമന്ത്രിയാണ് ഡി.എസ്. സേനാനായകെ എന്ന ഡോൺ സ്റ്റീഫൻ സേനാനായകെ (; ; 1883 ഒക്ടോബർ 21 – 1952 മാർച്ച് 22). ബ്രിട്ടനിൽ നിന്ന് ശ്രീലങ്കയ്ക്ക് സ്വാതന്ത്ര്യം നേടിക്കൊടുക്കുന്നതിനുള്ള പോരാട്ടങ്ങൾക്ക് ഇദ്ദേഹമാണ് നേതൃത്വം നൽകിയത്. 1948-ൽ രാജ്യം സ്വതന്ത്രമായപ്പോൾ ആദ്യ പ്രധാനമന്ത്രിയായി സ്ഥാനമേറ്റ ഇദ്ദേഹം 1952-ൽ മരിക്കുന്നതു വരെയും ആ പദവിയിൽ തുടർന്നു. ഡി.എസ്. സേനാനായകെയെ ശ്രീലങ്കയുടെ രാഷ്ട്രപിതാവായാണ് കണക്കാക്കുന്നത്.

1883 ഒക്ടോബർ 21-ന് ശ്രീലങ്കയിലെ ബോട്ടലെ എന്ന ഗ്രാമത്തിൽ മുതലിയാർ ഡി.എസ്. സേനാനായകെയുടെയും ഡോണ കാതറീന എലിസബത്തിന്റെയും പുത്രനായാണ് ഡി. എസ്. സേനാനായകെ ജനിച്ചത്. അദ്ദേഹത്തിന് ഫ്രഡറിക് റിച്ചാർഡ് സേനാനായകെ, ഡോൺ ചാൾസ് സേനാനായകെ എന്നീ രണ്ടു സഹോദരൻമാരും മറിയ ഫ്രാൻസിസ് സേനാനായകെ എന്ന സഹോദരിയുമുണ്ടായിരുന്നു. മുട്വാളിലെ എസ്. തോമസ് കോളേജിൽ പഠനം പൂർത്തിയാക്കിയ അദ്ദേഹം സർവേയർ ജനറൽ ഡിപ്പാർട്ട്മെന്റിൽ ക്ലർക്കായി ജോലി നോക്കി. പിന്നീട് പിതാവിന്റെ റബ്ബർ തോട്ടത്തിൽ പ്ലാന്ററായും ജോലി ചെയ്തു.

1912-ൽ മൂന്ന് സേനാനായകെ സഹോദരന്മാരുടെയും നേതൃത്വത്തിൽ ടെംപറൻസ് മൂവ്മെന്റിന് തുടക്കം കുറിച്ചു. 1914-ൽ ഒന്നാം ലോകമഹായുദ്ധം പൊട്ടിപ്പുറപ്പെട്ടപ്പോൾ മൂവരും കൊളംബോ ടൗൺ ഗാർഡിൽ ചേർന്നു. 1915-ൽ നടന്ന കലാപങ്ങളെ ബ്രിട്ടൻ ക്രൂരമായി അടിച്ചമർത്തുകയും സേനാനായകെ സഹോദരന്മാരെ ജയിലിലടയ്ക്കുകയും ചെയ്തു. ഡി.എസ്. സേനാനായകെയും സഹോദരൻ ചാൾസും ലങ്കാ മഹാജനസഭയിലെ പ്രധാന പ്രവർത്തകരായിരുന്നു. ചാൾസും ഫ്രഡറിക്കും യംഗ് മെൻസ് ബുദ്ധിസ്റ്റ് അസോസിയേഷനെ പിന്തുണച്ചിരുന്നു. ഫ്രഡറിക്കിനോടൊപ്പം ഡി. എസ്. സേനാനായകെ സ്വാതന്ത്ര്യസമരത്തിൽ ശക്തമായി മുന്നേറി.

1924-ൽ നെഗൊമ്പോയെ പ്രതിനിധീകരിച്ച് ഡി.എസ്. സേനാനായകെ സിലോൺ നിയമനിർമ്മാണ സമിതിയിലേക്ക് എതിരില്ലാതെ തെരഞ്ഞെടുക്കപ്പെട്ടു. 1925-ൽ സഹോദരൻ ഫ്രഡറിക് ബോധ്ഗയയിലേക്കുള്ള തീർത്ഥാടനത്തിനിടെ മരണമടഞ്ഞതോടെ സ്വാതന്ത്ര്യസമരത്തിന്റെ നേതൃത്വം ഡി.എസ്. സേനാനായകെ ഏറ്റെടുത്തു.

1931-ൽ സിലോൺ നാഷണൽ കോൺഗ്രസിനെ പ്രതിനിധീകരിച്ച് സിലോൺ സ്റ്റേറ്റ് കൗൺസിലിലേക്ക് സേനാനായകെ തെരഞ്ഞെടുക്കപ്പെടുകയും കൃഷി വകുപ്പ് മന്ത്രിയാവുകയും ചെയ്തു. സിലോണിലെ നെല്ല് ക്ഷാമത്തെ നേരിടാനായി ലാൻഡ് ഡെവലപ്മെന്റ് ഓർഡിനൻസ് പുറത്തിറക്കിയത് അദ്ദേഹത്തെ ജനപ്രിയനാക്കി. പിന്നീട് 15 വർഷത്തോളം അദ്ദേഹം മന്ത്രിപദവിയിൽ തുടർന്നു.

1942 ഡിസംബറിൽ ഡോൺ ബാരോൺ ജയതിലകയുടെ മരണശേഷം സേനാനായകെ ശ്രീലങ്കൻ പാർലമെന്റിന്റെ അധ്യക്ഷ പദവി ഏറ്റെടുത്തു. മന്ത്രിസഭാ വൈസ് ചെയർമാന്റെ ചുമതലയും അദ്ദേഹം നിർവ്വഹിച്ചു. 1943 മേയ് 26-ന് ബ്രിട്ടീഷ് സർക്കാർ സിലോണിലെ മന്ത്രിമാരുടെ അധികാരം ഇല്ലാതാക്കുന്നതിനായി ഭരണഘടനയിൽ മാറ്റം കൊണ്ടുവരുന്നതായി പ്രഖ്യാപിച്ചു. ഇതിൽ പ്രതിഷേധിച്ച് നാഷണൽ കോൺഗ്രസിൽ നിന്നും രാജിവച്ച സേനാനായകെ രാജ്യത്തിന് ഡൊമിനിയൻ പദവി നൽകണമെന്ന് ശക്തമായി വാദിച്ചു. ഇതിനായി അദ്ദേഹം യുണൈറ്റഡ് നാഷണൽ പാർട്ടി (UNP) രൂപീകരിച്ചു.

1947-ൽ ഇന്ത്യയ്ക്ക് സ്വാതന്ത്ര്യം ലഭിച്ചതോടെ സർ ആർതർ ക്രീച്ച് ജോൺസിനെ കൊളോണിയൽ സെക്രട്ടറിയായി നിയമിച്ചു. അദ്ദേഹത്തോട് സോൾബറി കമ്മീഷൻ ശുപാർശ പ്രകാരം പുതിയ ഭരണഘടന കൊണ്ടുവരണമെന്ന് സേനാനായകെ ആവശ്യപ്പെട്ടു. തുടർന്ന് സേനാനായകെയുടെ നേതൃത്വത്തിൽ നടന്ന പോരാട്ടങ്ങൾക്കൊടുവിൽ ശ്രീലങ്കയ്ക്കു സ്വാതന്ത്ര്യം നൽകാൻ ബ്രിട്ടൻ തയ്യാറായി. 1947 ഓഗസ്റ്റിൽ പാർലമെന്റ് തെരഞ്ഞെടുപ്പും നടന്നു. അതേവർഷം ഡിസംബറിൽ സിലോണിനു സ്വാതന്ത്ര്യം നൽകുന്നതു സംബന്ധിച്ച നിയമം പാർലമെന്റ് പാസാക്കി. 1947 ഡിസംബർ 11-ന് സേനാനായകെയും ബ്രിട്ടനും തമ്മിൽ ഒപ്പുവച്ച പ്രതിരോധ ഉടമ്പടി സിലോണിന്റെ സ്വാതന്ത്ര്യത്തിലേക്ക് വഴിതുറന്നു. പൊതുതെരഞ്ഞെടുപ്പിൽ സേനാനായകെയുടെ യുണൈറ്റഡ് നാഷണൽ പാർട്ടിക്ക് ഒറ്റയ്ക്ക് ഭൂരിപക്ഷം തികയ്ക്കാനായില്ലെങ്കിലും ഓൾ സിലോൺ തമിഴ് കോൺഗ്രസുമായി സഖ്യമുണ്ടാക്കി സർക്കാർ രൂപീകരിക്കാൻ സാധിച്ചു. അതോടെ ഡി.എസ്. സേനാനായകെ ശ്രീലങ്കയുടെ ആദ്യ പ്രധാനമന്ത്രിയായി അധികാരമേറ്റു. 1948 ഫെബ്രുവരി 4-ന് സിലോൺ സ്വതന്ത്രമായി.

പ്രധാനമന്ത്രിയായ ശേഷം ഡി.എസ്. സേനാനായകെ ഒരു സ്വതന്ത്ര രാജ്യത്തിനു വേണ്ട സ്ഥാപനങ്ങൾ തുടങ്ങുന്നതിലാണ് മുഖ്യമായും ശ്രദ്ധിച്ചത്. ശ്രീലങ്കയ്ക്ക് അപ്പോഴും വ്യാപാരം, പ്രതിരോധം, വിദേശകാര്യം എന്നീ കാര്യങ്ങളിൽ ബ്രിട്ടനെ ആശയിക്കേണ്ടി വന്നു. ബ്രിട്ടനുമായി നല്ല ബന്ധം തുടർന്ന സേനാനായകെ 1950-ൽ ബ്രിട്ടന്റെ പ്രിവി കൗൺസിലിലും അംഗമായി. പ്രധാനമന്ത്രി പദത്തിനു പുറമെ പ്രതിരോധം, വിദേശകാര്യം, ആരോഗ്യം, തദ്ദേശഭരണം എന്നീ വകുപ്പുകളും അദ്ദേഹം കൈകാര്യം ചെയ്തിരുന്നു. അനുരാധപുരം പോലെ ചരിത്രപ്രാധാന്യമുള്ള സ്ഥലങ്ങളുടെ സംരക്ഷണത്തിനായി അദ്ദേഹം പ്രവർത്തിച്ചു. അദ്ദേഹത്തിന്റെ കാലത്താണ് ശ്രീലങ്ക കോമൺവെൽത്തിൽ അംഗമാകുന്നത്.

1952 മാർച്ച് 22-ന് തന്റെ 68-ആം വയസ്സിൽ പക്ഷാഘാതത്തെ തുടർന്ന് ഡി.എസ്. സേനാനായകെ അന്തരിച്ചു. 

ഡി.എസ്. സേനാനായകെയെ സിംഹളരും മുസ്ലീങ്ങളും ബഹുമാനിച്ചിരുന്നു. എന്നാൽ പൗരത്വനിയമങ്ങളോടുള്ള വിയോജിപ്പ് കാരണം തമിഴർ അദ്ദേഹത്തെ പിന്തുണച്ചിരുന്നില്ല. അദ്ദേഹത്തിന്റെ കാർഷിക നയങ്ങളും മറ്റും ശ്രീലങ്കയുടെ സമ്പദ്‌വ്യവസ്ഥയെ പരിപോഷിപ്പിച്ചു. ശ്രീലങ്കയുടെ രാഷ്ട്രപിതാവായാണ് അദ്ദേഹത്തെ കണക്കാക്കിവരുന്നത്.

ഇൻഡിപ്പെൻഡൻസ് മെമ്മോറിയൽ ഹാൾ, കൊളംബോയിലെ പഴയ പാർലമെന്റ് മന്ദിരം എന്നിവ ഉൾപ്പടെ ശ്രീലങ്കയുടെ പല ഭാഗത്തും സേനാനായകെയുടെ പ്രതിമകൾ സ്ഥാപിച്ചിട്ടുണ്ട്. ജയൽ ഓയ അണക്കെട്ട് രൂപം നൽകുന്ന തടാകത്തിന് അദ്ദേഹത്തോടുള്ള ആദരസൂചകമായി 'സേനാനായകെ സമുദ്രായ' എന്ന പേരാണു നൽകിയിരിക്കുന്നത്. ധാരാളം സ്കൂളുകൾക്കും ലൈബ്രറികൾക്കും സർക്കാർ കെട്ടിടങ്ങൾക്കും അദ്ദേഹത്തിന്റെ പേര് നൽകിയിരിക്കുന്നു. ഡി.എസ്. സേനാനായകെയുടെ പേരിൽ പുരസ്കാരവും ഏർപ്പെടുത്തിയിട്ടുണ്ട്.

1910-ൽ മോളി ധുനുവിലയെ എന്ന യുവതിയെ അദ്ദേഹം വിവാഹം കഴിച്ചു. രണ്ടു മക്കളുണ്ട്. ഡ്യൂഡ്ലി ഷെൽട്ടൺ സേനാനായകെ (19 ജൂൺ 1911 - 13 ഏപ്രിൽ 1973) ഉം റോബർട്ട് പരാക്രമ സേനാനായകെ (8 ഏപ്രിൽ 1913 - 26 ഏപ്രിൽ 1986)ഉം ആണ് അദ്ദേഹത്തിന്റെ മക്കൾ. 1952-ൽ ഡി.എസ്. സേനാനായകെയുടെ മരണശേഷം അദ്ദഹത്തിന്റെ മൂത്തമകൻ ഡ്യൂഡ്ലി ഷെൽട്ടൺ സേനാനായകെ ശ്രീലങ്കയുടെ പ്രധാനമന്ത്രിയായി അധികാരമേറ്റു.



</doc>
<doc id="392576" url="https://ml.wikipedia.org/wiki?curid=392576" title="ഫോബ്‍ജിഖ വാലി">
ഫോബ്‍ജിഖ വാലി

ഫോബ്‍ജിഖ വാലി, (ഫൂബ്‍ജിഖ എന്നും മുൻ കാലഘട്ടങ്ങളിൽ വിളിക്കപ്പെട്ടു) "ഖ" എന്ന ഈ പദം സോങ്ക ഭാഷയിൽ താഴ്വരയെ സൂചിപ്പിക്കുന്നു) ഒരു വിശാലമായ യു-ആകൃതിയിലുള്ള ഹിമാനി താഴ്വരയാണ്. ഗാങ്ങ്‍ടെങ്ങ് താഴ്വര എന്ന പേരിലും ഇത് അറിയപ്പെടുന്നു. മധ്യ ഭൂട്ടാനിലെ നൈൻഗ്മ സെക്ടറിലെ ഗാങ്ങ്‍ടെങ്ങ് സന്യാസി മഠത്തിൻറെ പേരാണ് ഈ താഴ്വര ഇങ്ങനെ അറിയപ്പെടാൻ കാരണമായത്. ഭൂട്ടാനിൽ (ഗ്രസ് നിഗ്രികോളിസ്) ടിബറ്റൻ പീഠഭൂമിയിൽ നിന്ന് മനോഹരങ്ങളായ ലെ കറുത്ത കണ്ഠമുള്ള കൊറ്റികൾ ശൈത്യകാലത്ത് കൂടുകൂട്ടാനെത്തുന്നത് ഈ താഴ്വരയിലാണ്. മനോഹരങ്ങളായ ഈ കറുത്ത കണ്ഠമുള്ള കൊറ്റികൾ എല്ലാ ഒക്ടോബറുകളിലേയും അവസാന ആഴ്ചയിൽ ഫോബ്‍ജക്ക  താഴ്വരയിൽ പ്രവേശിക്കുന്ന സമയത്ത് ഗാങ്‍ടെങ് ആശ്രമത്തെ മൂന്നു തവണ വലംവയ്ക്കുകയും ടിബറ്റിലേക്ക് തിരിക്കുന്നതിനിടയിൽ ഇതേ പ്രക്രിയ ആവർത്തിക്കുകയും ചെയ്യുന്നു.

ഭൂട്ടാനിലെ ഈ വിശാലമായ താഴ്‍വരയും അതിലെ ഏറ്റവും പ്രശസ്തമായ ചതുപ്പുനിലവും പ്രകൃതിഭംഗിയ്ക്കും സാംസ്കാരികത്തനിമയ്ക്കും പ്രശസ്തമാണ്. ഈ താഴ്‍വര ജൈവവൈവിധ്യത്താൽ സമ്പുഷ്ടമാണ്. ആഗോളതലത്തിൽ വംശനാശ ഭീഷണി നേരിടുന്ന കറുത്ത കണ്ഠമുള്ള കൊറ്റികളിലെ “ഗ്രസ് നിഗ്രിക്കോള്ളിസ്” ഇനം ഉൾപ്പെടെ വംശനാശഭീഷണി നേരിടുന്ന മറ്റ് 13 തരം ജീവിവർഗ്ഗങ്ങളേയും ഇവിടെ കണ്ടുവരുന്നു. താഴ്‍വരയുടെ പരിധിക്കുള്ളിലായി ഏകദേശം 163 ചതുരശ്ര കിലോമീറ്റർ (63 സ്ക്വയർ മൈൽ) പ്രദേശം ഒരു സംരക്ഷിത മേഖലയായി പ്രഖ്യാപിക്കുന്നു. ഈ സംരക്ഷിത മേഖലയുടെ ഭരണനിർവ്വഹണം നടത്തുന്നത്, പ്രകൃതി സംരക്ഷണത്തിനായി കൃഷി മന്ത്രാലയത്തിന്റെ ഉടമസ്ഥതയിൽ, പാട്ടത്തിനെടുക്കാൻ അധികാരം അനുവദിക്കപ്പെട്ടിട്ടുള്ള “റോയൽ സൊസൈറ്റി ഫോർ ദി പ്രൊട്ടക്ഷൻ ഓഫ് നേച്ചർ” (RSPN) എന്ന സംഘടനയ്ക്കാണ്.

“റ്റ്സെച്ചു” എന്നറിയപ്പെടുന്ന ഭൂട്ടാന്റെ വർണ്ണശബളമായ മാസ്ക് നൃത്ത ഫെസ്റ്റിവൽ, കെയിൻ ഫെസ്റ്റിവൽ എന്നിവ ഓരോ വർഷവും ശിശിരകാലത്ത് ഫോബ്‍ജിഖ താഴ്‍വരയുടെ അതിർത്തിയിലുള്ള ഗാങ്ടെങ് സന്യാസിമഠത്തിന്റെ അങ്കണത്തിൽ സംഘടിപ്പിക്കുന്നു. ഇതിന് പുറമേ അതി പ്രശസ്തമായ 3-ദിവസ ട്രെക്കിങ്ങ് റൂട്ടും ഇവിടെയുണ്ട്. 

സമുദ്രനിരപ്പിൽ നിന്ന് ഏകദേശം 3000 മീറ്റർ (9,800 അടി) ഉയരമുള്ള ഒരു വിശാലമായ മഞ്ഞുറഞ്ഞ താഴ്‍വരയാണ് ഫോബ്‍ജിഖ  താഴ്‍വര. ഇതിന്റെ പടിഞ്ഞാറ്  വശത്ത്  5,000 മീറ്റർ (16,000 അടി) ഉയരമുള്ള ബ്ലാക്ക് മൌണ്ടൻസ്, മദ്ധ്യ-പടിഞ്ഞാറൻ ഭൂട്ടാനുകളെ വേർതിരിക്കുന്നു.

ഈ താഴ്‍വരയിൽ ഫോബ്‍ജി, ഗാങ്ടെങ് ഗെവോഗ്സ് (ഗെവോഗ്, ഒരു കൂട്ടം ഗ്രാമങ്ങളെ സൂചിപ്പിക്കുന്നു) എന്നിവയുടെ ഭൂരിഭാഗവും അതാംങ് ഗെവോഗിന്റെ ഏതാനും ഭാഗങ്ങളും അൽപ്പം ഉയരത്തിൽ, ഗാങ്റ്റെയ് ഗ്രാമത്താൽ ചുറ്റപ്പെട്ടു കിടക്കുന്നതും ഗാങ്റ്റെയ് ഗോൺപ എന്നു കൂടി വിളിക്കപ്പെടുന്നതുമായ ഗാങ്ടെങ് മോണാസ്റ്ററിയും ഉൾക്കൊള്ളുന്നു. ഒരു മഹാനായ ബുദ്ധ സന്യാസിയായ ലോൻചെൻപ നിർമ്മിച്ച എട്ട് ആശ്രമങ്ങളിൽ ഒരെണ്ണം ഈ താഴ്വരയിലും പ്രവർത്തിക്കുന്നു. ഇത് Ngelung Drechagling എന്നാണ് അറിയപ്പെടുന്നത്.

താഴ്‍വരയിലെ ചതുപ്പുനിലത്തിൽ വിശാലമായ പുൽമേടുകൾ നിറഞ്ഞിരിക്കുകയും ഇവിടെ ഒരു പ്രത്യേക ജാതിയിലുള്ള കുള്ളൻ മുളവർഗ്ഗം "(Yushania microphylla)"  വളർന്നു നിൽക്കുന്നു.  കറുത്ത കണ്ഠമുള്ള കൊറ്റികളുടെ ഇഷ്ട ഭക്ഷണമാണ് ഈ കുള്ളൻ മുളകൾ. നക്കെ ഛൂ, ഫാങ് ഛൂ നദികൾ ഈ താഴ്‍വരയിലൂടെ കടന്നു പോകുന്നു. ഗാങ്ടെങ് മോണാസ്റ്ററിയിൽനിന്നും ൻഗെലുങ് ഡ്രെച്ചാഗ്ലിങ് ൽഹാഖാങിൽനിന്നുമുള്ള ഫോബ്‍ജിഖ താഴ്‍വരയുടെ ദൃശ്യം വളരെ മനോഹരമാണ്.

പർവ്വതനിരകളാൽ ചുറ്റപ്പെട്ട ഈ താഴ്‍വരയിൽ ശൈത്യകാലങ്ങളിൽ മഞ്ഞ് മൂടിക്കിടക്കുകയും താഴ്വരയിലെ ജനങ്ങൾ ജനുവരി, ഫെബ്രുവരി മാസങ്ങളിൽ കൂടുതൽ സുഖകരമായ കാലാവസ്ഥയിലേക്ക് മാറാൻ നിർബന്ധിതരാകുകയും ചെയ്യുന്നു. ഡിസംബറിൽ രേഖപ്പെടുത്തിയ ഏറ്റവും കുറഞ്ഞ ശരാശരി താപനില -4.8 ° C (23.4 ° F) ആണ്. ഓഗസ്റ്റിൽ രേഖപ്പെടുത്തിയ ശരാശരി കൂടിയ താപനില 19.9 ° C (67.8 ° F) ആണ്. ഇവിടെ ലഭിക്കുന്ന മഴ 1,472 മുതൽ 2,189 മില്ലിമീറ്റർ വരെയായി (58.0-86.2 ഇഞ്ച്) വ്യത്യാസപ്പെടുന്നു.


</doc>
<doc id="392581" url="https://ml.wikipedia.org/wiki?curid=392581" title="വജിറലോങ്കോൺ">
വജിറലോങ്കോൺ

രാജാ ഭൂമിബൊൽ അതുല്ല്യതെജിന്റെ മകനും, 2016-മുതൽ തായ്‌ലാന്റിന്റെ രാജാവുമാണ് മഹാ വജിറലോങ്കോൺ ബോധീന്ദ്രദേബയാവരാങ്കുൻ (ഇംഗ്ലീഷ്: Maha Vajiralongkorn Bodindradebayavarangkun; , , ; ജനനം 28 ജൂലൈ 1952). തായ്ലാൻഡ് രാജാവായിരുന്ന അതുല്യതേജിന്റെയും മഹാറാണി സിരികിത്തിന്റെയും ഏക പുത്രനാണ് വിജിറലങ്കോൺ. 1972-ൽ, 20 വയസ്സ് മാത്രം പ്രായമുള്ളപ്പോൾ, ഇദ്ദേഹത്തെ തായ്ലാൻഡിന്റെ രാജകുമാരനായി അഭിഷേകം ചെയ്തിരുന്നു. രാമ പത്താമൻ എന്ന നാമത്തിലും ഇദ്ദേഹം അറിയപ്പെടുന്നു.


</doc>
<doc id="392590" url="https://ml.wikipedia.org/wiki?curid=392590" title="ഒഥല്ലോ കോട്ട">
ഒഥല്ലോ കോട്ട

ഒഥല്ലോ കോട്ട നോർതേൺ സൈപ്രസിൽ ഫാമഗുസ്തയുടെ ഹൃദയഭാഗത്തായി സ്ഥിതി ചെയ്യുന്ന ഒരു കോട്ടയാണ്. ഒഥല്ലോ ടവറെന്നും ഈ കോട്ട അറിയപ്പെടുന്നു. സൈപ്രസിലെ അമ്മോകോസ്റ്റോസ് ജില്ലയിൽ സ്ഥിതിചെയ്യുന്നതിനാൽ "അമ്മോകോസ്റ്റോസ് കോട്ട" എന്നും അറിയപ്പെടുന്നു. വില്യം ഷേക്സ്പിയറുടെ പ്രശസ്ത നാടകം ഒഥല്ലോയിൽ നിന്നാണ് കോട്ടയ്ക്കു ഈ പേരു കിട്ടിയത്. ഷേക്സ്പിയർ നാടകത്തിൽ, ഒഥല്ലോ എന്ന മൂർ, സൈപ്രസിലേക്കു് യജമാനന്മാർ അയച്ച ഒരു വെനീഷ്യൻ കമാണ്ടർ ആയിരുന്നു. നാടകത്തിന്റെ രണ്ടാം അദ്ധ്യായത്തിൽ സൈപ്രസിലെ ഒരു തുറമുഖത്തിലും കൊട്ടാരത്തിലെ ഒരു ഹാളിലുമായി നാടകത്തിന്റെ രംഗങ്ങൾ സജ്ജീകരിച്ചിരിക്കുന്നു. എന്നാൽ വില്യം ഷേക്സ്പിയർ സൈപ്രസോ അവിടെയുള്ള പട്ടണങ്ങളോ ഒരിക്കലും സന്ദർശിച്ചിരുന്നില്ല എന്നുള്ളതാണ് യാഥാർത്ഥ്യം. പക്ഷേ, 1500-കളുടെ തുടക്കത്തിൽ സൈപ്രസിന്റെ ഗവർണറായിരുന്ന സർ ക്രിസ്റ്റോഫോറോ മോറോയുടെ കഥ ഷേക്സ്പിയർ കേട്ടിരുന്നു. മോറോയുടെ യുവതിയായ പത്‍നി സൈപ്രസിൽനിന്നു മടങ്ങിപ്പോകുന്നതിനിടെ കടൽയാത്രയിൽ മരണപ്പെട്ടിരുന്നു. സർ ക്രിസ്റ്റോഫോർ ഒരു മൂർ ആയിരുന്നില്ല, എന്നാൽ അദ്ദേഹത്തിന്റെ കുടുംബനാമം ഷേക്സ്പിയറെ തന്റെ പ്രധാന കഥാപാത്രത്തിന് വേണ്ടി മാറ്റിയെഴുതുന്നതിലേയ്ക്കു നയിച്ചുവെന്നു കരുതപ്പെടുന്നു.
ശത്രുക്കളിൽ നിന്നും രക്ഷ നേടുന്നതിന് വേണ്ടി സൈപ്രസിലെ രാജാവായിരുന്ന ലുസിഗ്നൻസാണ് പതിനാലാം നൂറ്റാണ്ടിൽ ഒഥല്ലോ കോട്ട നിർമ്മിച്ചത്. ഫമഗുസ്റ്റയുടെ പ്രധാനകവാടമായും ഈ കോട്ട ഉപയോഗിച്ചിരുന്നു. കോട്ടയ്ക്കു ചുറ്റും ആഴമേറിയ കിടങ്ങുകൾ നിർമ്മിച്ചിരുന്നതിനാൽ ഫമഗുസ്റ്റ തുറമുഖത്തിന് ശത്രുക്കളിൽ നിന്നും പൂർണ്ണസംരക്ഷണം ലഭിച്ചിരുന്നു. ഒഥല്ലോ കോട്ട സൈപ്രസ് വെനീസിനു കൈമാറിയതിനുശേഷം ക്യാപ്റ്റൻ നിക്കോളാസ് ഫോസ്കാരിയുടെ നേതൃത്വത്തിൽ പുനഃസ്ഥാപിക്കപ്പെട്ടു. ചില കണക്കുകൾ പ്രകാരം, 1481-ൽ ഫമഗുസ്റ്റയിലെ കോട്ട സന്ദർശിച്ച ലിയനാർഡോ ഡാ വിഞ്ചി കോട്ടയുടെ പുനരുദ്ധാരണത്തിൽ ഏർപ്പെട്ടിരുന്നു. വെനീസിന്റെ കയ്യിൽ നിന്നും 1570-ൽ തുർക്കികൾ കോട്ട കൈക്കലാക്കിയതിനുശേഷം കോട്ടയുടെ കോണിൽ കൊത്തളങ്ങളും ഭിത്തികളും നിർമ്മിക്കപ്പെട്ടു. ഏകദേശം ഒരു വർഷത്തോളം ഈ കോട്ട 1571 വരെ തുർക്കികൾ പിടിച്ചെടുത്തിരുന്നു. കോട്ടയ്ക്ക് മൂന്ന് കൊത്തളങ്ങളുണ്ട്. 'ടോക്സോട്ടി ബാസ്റ്റിയൻ', 'മാർട്ടിനെഗോ ബാസ്റ്റിയൻ', മറൈൻഗേറ്റിലെ ബാസ്റ്റിയൻ. കോട്ടയ്ക്ക് രണ്ട് വാതിലുകളുമുണ്ട്. ഒന്ന് കരയിലേയ്ക്കും മറ്റൊന്ന് കടലിലേയ്ക്കും തുറക്കുന്നു.

1900ൽ മലേറിയയിൽ നിന്ന് രക്ഷ നേടുന്നതിന് വേണ്ടി ബ്രിട്ടീഷുകാർ കോട്ടയുടെ കിടങ്ങിലെ ജലം മുഴുവൻ മാറ്റുകയുണ്ടായി. 2014-ൽ ഈ കോട്ട പുനഃനിർമ്മാണം നടത്തിയതിനുശേഷം 2015 ജൂലായ് 3 ന് കോട്ട പൊതുജനങ്ങൾക്ക് തുറന്നുകൊടുത്തു.

വെനീസുകാരുടെ വരവോടെ കോട്ടയും നഗരമതിലുകളും പുനർനിർമ്മിക്കപ്പെട്ടു. കോട്ടയുടെ പ്രധാന കവാടത്തിനു മുകളിൽ വെനീസിന്റെ പ്രതീകമായ ലയൺ ഓഫ് സെയിന്റ് മാർക്ക് മാർബിൾക്കല്ലിൽ കൊത്തിവെച്ചിട്ടുണ്ട് അതിന്റെ കൂടെ കോട്ട പുനർനിർമ്മിച്ച ക്യാപ്റ്റൻ നിക്കോളാസ് ഫോസ്കാരിയുടെ പേരും വർഷവും (1492) രേഖപ്പെടുത്തിയിട്ടുണ്ട്. റിപ്പബ്ലിക്ക് ഓഫ് വെനീസ് കോട്ടയുടെ ചതുരാകൃതിയുലുണ്ടായിരുന്ന ടവറുകളെ വ്യത്താകൃതിയിലേയ്ക്കു മാറ്റി. കോട്ടയുടെ മതിലുകൾക്ക് 3.5 കി.മീ. നീളവും നാലു മീറ്റർ വീതിയും 10 മീറ്റർ പൊക്കവുമുണ്ട്. കോട്ട മൈതാനത്ത് ഏകദേശം നാന്നൂറു വർഷം പഴക്കമുള്ള ധാരാളം പീരങ്കികൾ സ്ഥിതിചെയ്യുന്നു. അവയിൽ ചിലത് ചെമ്പുകൊണ്ടും മറ്റു ചിലത് ഇരുമ്പുകൊണ്ടും നിർമ്മിച്ചവയാണ്. ആർച്ച് വളവുള്ള മേൽക്കൂരയുടെ ബൃഹത്തായ നിർമ്മാണത്തിനുപയോഗിച്ചിരുന്നത് ഗോത്തിക് ആർച്ചുകളായിരുന്നു. 

ലൂസിഗ്നൻസിന്റെ കാലഘട്ടത്തിൽ നിർമ്മിക്കപ്പെട്ട ഒരു വലിയ അടുക്കളയും ഒരു ലഘു ഭോജനശാലയും അനേകം കിടക്കകളുള്ള ശയനമുറിയും ഈ കോട്ടയിലുണ്ട്. ഇന്ന് ഒഥല്ലോ കോട്ട ഒരു മ്യൂസിയമായി പ്രവർത്തിക്കുന്നു.


</doc>
<doc id="392599" url="https://ml.wikipedia.org/wiki?curid=392599" title="അബ്ദുൽ റസാക്ക് ഹുസൈൻ">
അബ്ദുൽ റസാക്ക് ഹുസൈൻ

തുൻ ഹാജി അബ്ദുൽ റസാക്ക് ബിൻ ഡാറ്റോ ഹാജി ഹുസൈൻ 1970 മുതൽ 1976 വരെ മലേഷ്യയിലെ രണ്ടാമത്തെ പ്രധാനമന്ത്രിയായിരുന്നു (ജനനം: 11 മാർച്ച് 1922 - ജനുവരി 14, 1976). മലേഷ്യയിൽ അധികാരം സ്ഥാപിച്ചിരിക്കുന്ന  ഭരണ കക്ഷികളുടെ സഖ്യമായ ബാരിസാൻ നാസിനൽ രൂപീകരിക്കുന്നതിൽ അക്കാലത്തെ പ്രധാനമന്ത്രിയായിരുന്ന തുൻ റസാക്ക് മുഖ്യപങ്കുവഹിച്ചിരുന്നു. അക്കാലം മുതൽ ഇന്നുവരെ മലേഷ്യയിൽ അധികാരത്തിലിരിക്കുന്നത് ഈ സഖ്യമാണ്. മലേഷ്യയുടെ പുതിയ സാമ്പത്തിക നയം (MNEP) പുറത്തിറക്കിയതിലും അദ്ദേഹം പ്രശസ്തനായിരുന്നു.

1922 മാർച്ച് 11  ന് പെക്കനിൽ ജനിച്ച അബ്ദുൽ റസാക്ക്, ദാതോ ഹുസൈൻ ബിൻ മൊഹമ്മദ് തൈബിന്റേയും ഡാട്ടിൻ ഹാജഹ് തെഹ് ഫത്തിമ ബിൻത് ദാവൂദിന്റേയും രണ്ട് കുട്ടികളിൽ മൂത്തയാളായിരുന്നു. ഉന്നതകുടുബത്തിലെ വംശാവലിയിൽ ജനിച്ച അബ്ദുൾ റസാക്ക് മലയ് കോളജ്  ക്വാലാ കാങ്സറിലാണ് വിദ്യാഭ്യാസം ചെയ്തത്.  

1939 ൽ മലയ് അഡ്മിനിസ്ട്രേറ്റീവ് സർവീസിൽ ജോലിയിൽ ചേർന്ന ശേഷം 1940 ൽ സിംഗപ്പൂരിലെ റാഫിൾസ് കോളേജിൽ പഠിക്കുന്നതിനുള്ള സ്കോളർഷിപ്പ് ലഭിച്ചിരുന്നു. രണ്ടാം ലോകമഹായുദ്ധം ആരംഭിച്ചപ്പോൾ അദ്ദേഹത്തിന്റെ ഈ കോളേജിലെ പഠനകാലം അവസാനിച്ചു. യുദ്ധകാലത്ത് അദ്ദേഹം പഹാംഗിൽ വാത്താനിയ ചെറുത്തുനിൽപ്പു പ്രസ്ഥാനം സംഘടിപ്പിക്കാൻ സഹായിച്ചിരുന്നു. രണ്ടാം ലോകമഹായുദ്ധം അവസാനിച്ചതിനു ശേഷം 1947 ൽ അബ്ദുൾ റസാക്ക് ബ്രിട്ടനിലേയ്ക്കു നിയമ പഠനത്തിനു പോയി.  1950 ൽ അദ്ദേഹം അവിടെനിന്നു നിയമ ബിരുദം നേടുകയും ലണ്ടനിലെ ലിങ്കൺസ് ഇൻ കോടതിയിൽ അഭിഭാഷകന്റെ വേഷം അണിയുകയും ചെയ്തു.

ഇംഗ്ലണ്ടിലെ പഠനകാലത്ത് അദ്ദേഹം ബ്രിട്ടീഷ് ലേബർപാർട്ടി അംഗവും മലായ് അസോസിയേഷൻ ഓഫ് ഗ്രേറ്റ് ബ്രിട്ടന്റെ പ്രമുഖ വിദ്യാർത്ഥി നേതാവുമായിരുന്നു.  അദ്ദേഹം അവിടെ ഒരു മലയൻ ഫോറം രൂപീകരിക്കുകയും ചെയ്തു.

ബ്രിട്ടനിൽനിന്നു മടങ്ങിയെത്തിയതിനുശേഷം അബ്ദുൽ റസാക്ക്, 1950 ൽ മലയൻ സിവിൽ സർവീസിൽ ചേർന്നു.  തന്റെ രാഷ്ട്രീയത്തിൽ ചേരാനുള്ള ഉൽക്കടമായ അഭിവാഞ്ചയാൽ അദ്ദേഹം യുണൈറ്റഡ് മലേയ നാഷണൽ ഓർഗനൈസേഷന്റെ (UMNO) യുവനേതാവായി. രണ്ടുവർഷങ്ങൾക്കുശേഷം അദ്ദേഹം പഹാങിലെ അസിസ്റ്റന്റ് സ്റ്റേറ്റ് സെക്രട്ടറിയായി ജോലി നോക്കി. 1955 ഫെബ്രുവരിയിൽ വെറും 33 വയസ് പ്രായമുള്ളപ്പോൾ അബ്ദുൽ റസാക്ക്  പെഹാങിന്റെ മുഖ്യമന്ത്രിയായിത്തീർന്നു.

1955 ജൂലൈയിൽ നടന്ന മലേഷ്യയിലെ ആദ്യ പൊതുതിരഞ്ഞെടുപ്പിൽ അബ്ദുൽ റസാക്ക് ഒരു സീറ്റ് നേടി  വിജയിക്കുകയും വിദ്യാഭ്യാസ മന്ത്രിയായി നിയമിതനാകുകയും ചെയ്തു. മലയൻ വിദ്യാഭ്യാസ സമ്പ്രദായത്തിന് അടിസ്ഥാനമിട്ട “റസാക്ക് റിപ്പോർട്ടിന്റെ” കരട് രൂപകൽപ്പനയിൽ അദ്ദേഹം മുഖ്യപങ്കുവഹിച്ചു. 1956 ഫെബ്രുവരിയിൽ,   ബ്രിട്ടീഷുകാരിൽ നിന്നും മലയയ്ക്കു സ്വാതന്ത്ര്യം നേടിയെടുക്കാനുള്ള ലണ്ടൻ ദൗത്യ സംഘത്തിലെ ഒരു പ്രധാന അംഗമായിരുന്നു.

1959 ലെ പൊതുതെരഞ്ഞെടുപ്പിന് ശേഷം അദ്ദേഹം 1957 മുതൽ വഹിച്ചിരുന്ന ഉപ പ്രധാനമന്ത്രിയുടെയും പ്രതിരോധമന്ത്രിയുടെയും ചുമതലയോടൊപ്പം ഗ്രാമീണ വികസന മന്ത്രിയായി നിയമിതനായി. റെഡ് ബുക്ക് എന്ന് അറിയപ്പെടുന്ന ഡെവലപ്മെന്റ് പോളിസി രൂപപ്പെടുത്തിയെന്നതും അദ്ദേഹത്തിന്റെ നേട്ടങ്ങളിലൊന്നാണ്.

1965 ൽ മലേഷ്യൻ ഫെഡറേഷനിൽ നിന്ന് സിംഗപ്പൂർ വിട്ടുപോയ സന്ദർഭത്തിൽ,  UMNO യ്ക്ക് പാർട്ടിയിൽ കൂടുതൽ ചെറുപ്പക്കാരായ നേതാക്കളെ വേണമെന്ന് അബ്ദുൽ റസാക്ക് തിരിച്ചറിഞ്ഞു. ലീ കുവാൻ യുവിനെപ്പോലെ വാഗ്‌പാടവമുള്ള, യുവ മലയ നേതാക്കളെ വാർത്തെടുക്കുവാൻ അദ്ദേഹം അദമ്യമായി ആഗ്രഹിച്ചു. തങ്ങളുടെ വിശ്വാസത്തിലും സംസ്കാരത്തിലും അടിവരയിട്ടു  സംസാരിക്കുന്നതിനും മലയ് ഭാഷയിലും ഇംഗ്ലീഷിലും ഒരുപോലെ ചർച്ച നടത്തുവാനും  സാധിക്കുന്ന ഊർജ്ജസ്വലരായ ചെറുപ്പക്കാരെയാണ് അദ്ദേഹത്തിന് ആവശ്യമുണ്ടായിരുന്നത്. ഈ പ്രയത്നത്തിന്റെ അനന്തരഫലമായി, ഗോത്രം, ജനനം, പണം എന്നീ  കണക്കുകൂട്ടലുകൾ നടത്താതെ,  UMNO യിലെ മഹാതിർ മുഹമ്മദിനെപ്പോലെ മിശ്ര പാരമ്പര്യമുള്ള യുവനേതാക്കളെ രാഷ്ട്രീയ ഭരണസംവിധാനത്തിന്റെ ഉന്നത തലങ്ങളിലേക്ക് അദ്ദേഹം നയിച്ചു. 1967 ൽ സാമൂഹ്യ നേതൃത്വത്തിന് റമോൺ മാഗ്സസെ അവാർഡ് അദ്ദേഹത്തിനു സമ്മാനിക്കപ്പെട്ടു.

1969 മെയ് 13 സംഭവത്തിനുശേഷം (മലേഷ്യയിലെ ക്വാലാലമ്പൂരിൽ നടന്ന സിനോ-മലയ വിഭാഗത്തിലെ അക്രമങ്ങൾ) കക്ഷി വഴക്കുകൾ തുങ്കു അബ്ദുൽ റഹ്മാൻ പുത്തയെ അട്ടിമറിക്കുന്നതിലെത്തിക്കുകയും രാജ്യത്ത് അടിയന്തരാവസ്ഥ പ്രഖ്യാപിക്കുകയും ചെയ്തു. 1970 വരെ നാഷണൽ ഓപ്പറേഷൻസ് കൌൺസിലിന്റെ ഉത്തരവു പ്രകാരമായി ഭരണം നടക്കുകയും ചെയ്തു.  1970 സെപ്റ്റംബറിൽ അബ്ദുൽ റസാക്ക് മലേഷ്യൻ പ്രധാനമന്ത്രിയായി ചുമതലയേറ്റു.

ഭരണാധികാരത്തിലുള്ള അലയൻസ് പാർട്ടിക്കു പകരം വയ്ക്കാൻ 1973 ജനുവരി 1-ന് തുൻ റസാക്ക് ‘ബാരിസാൻ നാസണൽ’ അല്ലെങ്കിൽ ‘ദേശീയ മുന്നണി’ രൂപീകരിച്ചു. "Ketahanan Nasional" (ദേശീയ ശക്തി),  സ്ഥാപിക്കുന്നതിനും രാഷ്ട്രീയ സ്ഥിരത നേടുന്നതിനും ദേശീയമുന്നണിയിലെ പാർട്ടികളുടേയും അതിലെ  അംഗത്വംവും അദ്ദേഹം വർദ്ധിപ്പിച്ചു. 1971 ൽ മലേഷ്യൻ സാമ്പത്തിക നയം (MNEP) രൂപീകരിച്ചതിനും അദ്ദേഹം സ്തത്യർഹ്യമായ സംഭാവനകൾ നൽകിയിരുന്നു. 

ലുക്കീമിയയുടെ  ബാധിച്ചതിനു ശേഷം ലണ്ടനിൽ ചികിത്സ പ്രതീക്ഷിച്ചിരിക്കവേ  അധികാരത്തിലിരിക്കെ അബ്ദുൾ റസാഖ് 1976 ജനുവരി 14 ന്   മരണമടഞ്ഞു. മരണാനന്തര ബഹുമതിയായി ‘ബാപ പെമ്പൻഗുനാൻ” (വികസനത്തിന്റെ പിതാവ്) എന്ന ബഹുമതി അദ്ദേഹത്തിനു നൽകപ്പെട്ടു. ക്വാലാലംപൂരിലെ മസ്ജിദ് നെഗാരയ്ക്കടുത്തുള്ള ഹീറോസ് ശവകുടീരത്തിൽ അദ്ദേഹം അന്ത്യവിശ്രമം കൊള്ളുന്നു.


</doc>
<doc id="392617" url="https://ml.wikipedia.org/wiki?curid=392617" title="അലോർ സെറ്റാർ">
അലോർ സെറ്റാർ

അലോർ സെറ്റാർ മലേഷ്യയിലെ കെഡാ സംസ്ഥാനത്തിന്റെ തലസ്ഥാനമായ ഒരു നഗരമാണ്. 2004 മുതൽ 2008 വരെയുള്ള കാലഘട്ടത്തിൽ‌ ഈ നഗരം അലോർ സ്റ്റാർ എന്നറിയപ്പെട്ടിരുന്നു.  ജനസംഖ്യയനുസരിച്ച് ഇത് സുൻഗായി പെറ്റാനി കഴിഞ്ഞാൽ കെഡാ സംസ്ഥാനത്തെ രണ്ടാമത്തെ വലിയ നഗരമാണ്. ഈ നഗരങ്ങൾ ഏറ്റവും നീളമേറിയ അതിവേഗപാതയുടെ ഓരത്തായി മലേഷ്യൻ ഉപദ്വീപിന്റെ പടിഞ്ഞാറൻ തീരത്തായാണ് സ്ഥിതിചെയ്യുന്നത്. കോലാലംപൂരിൽനിന്ന് 400 കിലോമീറ്റർ ദൂരത്തിലും പെനാംഗിലെ ജോർജ്ജ് ടൌണിൽനിന്ന് 79 കിലോമീറ്ററുമാണ് (49 മൈൽ) ഈ നഗരത്തിലേയ്ക്കുള്ള ദൂരം. സെൻട്രൽ സ്റ്റേറ്റ് അഡ്മിനിസ്ട്രേഷൻ സെന്ററിന്റെ ആസ്ഥാനവും കോട്ട സെറ്റാർ ജില്ലയുടെ ഭരണ കേന്ദ്രവും കൂടിയാണ് ഈ നഗരം. അലോർ സെറ്റാർ മലേഷ്യയിലെ സവിശേഷമായ ഒരു സംസ്ഥാനമാണ് എന്തുകൊണ്ടെന്നാൽ, സർക്കാർ സ്കൂളുകളും വിദ്യാലയങ്ങളും ഓരോ ആഴ്ചകളിലും ഞായർ മുതൽ വ്യാഴം വരെയുള്ള ദിവസങ്ങളിലാണ് മലേഷ്യയുടെ അങ്ങേ അറ്റത്തുള്ള നഗരമായ ഇവിടെ പ്രവർത്തിക്കുന്നത്. മറ്റ് അയൽ സംസ്ഥാനങ്ങളിൽ ഇതു വ്യത്യസ്ഥമാണ്.

മലേഷ്യയിൽ നിന്ന് തായ്ലൻഡിലേക്കുള്ള പ്രധാന യാത്രാമാർഗ്ഗത്തിലെ തന്ത്രപ്രധാനമായ ഇതിൻറെ സ്ഥാനം, ഈ നഗരത്തെ വടക്കേ മലയൻ ഉപദ്വീപിലെ ഒരു വലിയ ഗതാഗത കേന്ദ്രമാക്കി മാറ്റിയിരിക്കുന്നു. നിലവിൽ, 666 ചതുരശ്ര കിലോമീറ്റർ വിസ്തൃതിയുള്ള ഈ നഗരത്തിൽ 2010 ലെ സെൻസസ് ഏകദേശം 300,000 ത്തിലധികം പേർ അധിവസിക്കുന്നുണ്ട്. പ്രാദേശിക തലത്തിൽ അലോർ സെറ്റാറിൻറെ ഭരണനിയന്ത്രണം അലോർ സെറ്റാർ സിറ്റി കൌൺസിനാണ് .2006 ൽ തുറന്നു പ്രവർത്തനമാരംഭിച്ച സുൽത്താൻ അബ്ദുള്ള ഹലീം വിമാനത്താവളമാണ് ഈ നഗരത്തിൻറെ ഉപയോഗത്തിലുള്ളത്. വാണിജ്യ അന്താരാഷ്ട്ര വിമാന സർവ്വീസുകളൊന്നും ഈ വിമാനത്താളത്തിലേയ്ക്കു സർവ്വീസ് നടത്തുന്നില്ല. എന്നാൽ; ഹജ്ജ് തീർത്ഥാനത്തിൻറെ കാലത്ത് തീർഥാടകർക്കായി സൗദി അറേബ്യയിലേക്ക് ഇവിടെനിന്ന് പ്രത്യേക വിമാനങ്ങൾ സർവ്വീസ് നടത്താറുണ്ട്. ഈ നഗരം മലേഷ്യൻ ഉപദ്വീപിലെ മറ്റു ഭാഗങ്ങളുമായി വടക്കുപടിഞ്ഞാറൻ അതിവേഗപ്പാത, ഷഹാബ് പെർദാന ബസ് സ്റ്റേഷൻ, അലോർ സെറ്റാർ റെയിൽവേ സ്റ്റേഷൻ എന്നിവ വഴി ബന്ധപ്പെടുത്തിയിരിക്കുന്നു. നഗരത്തിലെ ക്വാല കെഡാഹ് ജെട്ടിയിൽ നിന്നുള്ള ബോട്ടുകൾ പ്രശസ്ത റിസോർട്ട് ദ്വീപുമായി നഗരത്തെ ബന്ധിപ്പിക്കുന്നു.

അലോർ സെറ്റാർ നഗരം മലേഷ്യയിലെ രണ്ടു പ്രധാനമന്ത്രിമാരുടെ ജന്മദേശമാണ്. മലേഷ്യയുടെ ആദ്യത്തെ പ്രധാനമന്ത്രിയായിരുന്നു YTM തുങ്കു അബ്ദുൽ റഹ്മാൻ, നാലാമത് പ്രധാനമന്ത്രിയായിരുന്ന തുൺ ഡോ. മഹാതിർ ബിൻ മുഹമ്മദുമാണ് ഇവർ.

മലയൻ ഭാഷയിലെ രണ്ടു വാക്കുകളിൽ നിന്നാണ് നഗരത്തിൻറെ പേരു രൂപപ്പെട്ടതെന്ന് അനുമാനിക്കപ്പെടുന്നു. അലെർ എന്നതിന് "ചെറിയ അരുവി" എന്നും, സെറ്റാർ ("Bouea macrophylla" Griff); എന്നതിന് മരിയൻ പ്ലം, ഗണ്ഡാരിയ, അല്ലെങ്കിൽ പ്ലം മാമ്പഴം എന്നിങ്ങനെയും അർത്ഥം വരുന്നു. മാങ്ങയുമായി ബന്ധപ്പെട്ട ഒരു മരത്തിൻറെ പേരായിരിക്കാം ഉദ്ദേശിക്കുന്നത്. 2003 ഡിസംബർ 21 ന് നഗരത്തിൻറെ പേര് "അലർ സ്റ്റാർ" എന്ന് മാറ്റിയിരുന്നെങ്കിലും ആദ്യത്തെ പേര് 2009 ജനുവരി 15 ന് പുനഃസ്ഥാപിക്കപ്പെട്ടു.

അലോർ സെറ്റാർ നഗരം 1735 ൽ കേദയുടെ 19-ാമത് ഭരണാധികാരിയായിരുന്ന സുൽത്താൻ മുഹമ്മദ് ജിവ സെയ്നൽ ആദിലിൻ രണ്ടാമനാണ് സ്ഥാപിച്ചത്. 1136 ൽ കഡാ സുൽത്താനത്ത് സ്ഥാപിക്കപ്പെട്ടതു മുതൽ സംസ്ഥാനത്തെ എട്ടാമത്തെ ഭരണ കേന്ദ്രമായിരുന്നു ഇത്. ആദ്യകാല ഭരണകേന്ദ്രങ്ങൾ കോട്ട ബുക്കിറ്റ് മെറിയം, കോട്ട സുങായി ഇമാസ്, കോട്ട സിപുട്ടേ, കോട്ട നാഗ, കോട്ട സേന, കോട്ട ഇൻഡെരാ കെയ്ംഗൻ, കോട്ട ബുക്കിറ്റ് പിനാംഗ് എന്നിവയാണ്. 

മലേഷ്യൻ ഉപദ്വീപിൻറെ വടക്ക്-പടിഞ്ഞാറൻ ഭാഗത്താണ് അലോർ സെറ്റാർ നഗരം സ്ഥിതി ചെയ്യുന്നത്.



</doc>
<doc id="392624" url="https://ml.wikipedia.org/wiki?curid=392624" title="അറേബ്യൻ മരുഭൂമി">
അറേബ്യൻ മരുഭൂമി

തെക്കുപടിഞ്ഞാറൻ ഏഷ്യയിലെ മരുപ്രദേശമാണ് അറേബ്യൻ മരുഭൂമി. യമൻ മുതൽ പേർഷ്യൻ ഗൾഫ് വരെയും ഒമാൻ മുതൽ ജോർഡാൻ വരെയും വ്യാപിച്ചുകിടക്കുന്ന ഇത് ലോകത്തിലെ വിസ്തീർണ്ണമനുസരിച്ച് ഏറ്റവും വലിയ നാലാമത്തെ മരുഭൂമിയാണ്. അറേബ്യൻ ഉപദ്വീപിന്റെ സിംഹഭാഗവും ഉൾപ്പെടുന്നതും വിസ്തീർണ്ണമുള്ളതുമായ അറേബ്യൻ മരുഭൂമിയുടെ മദ്ധ്യത്തിലായി ലോകത്തിലെ ഏറ്റവും വലിയ മണൽപ്പരപ്പുകളിലൊന്നായ റുബഉൽ ഖാലി (അറബി: الربع الخالي‎ "ശൂന്യമായ നാലിലൊന്ന്" എന്നർത്ഥം ) സ്ഥിതിചെയ്യുന്നു. ഈ മരുഭൂമി ജോർദാൻ, ഇറാഖ്, കുവൈറ്റ്, ഒമാൻ, ഖത്തർ, സൗദി അറേബ്യ, യുണൈറ്റഡ് അറബ് എമിറേറ്റ്സ് (അബുദാബി, ദുബായ്, ഷാർജാ, അജ്മാൻ, ഉം അൽ കുവൈൻ, റാസൽഖൈമ, അൽഫുജറാ), യമൻ എന്നീ രാജ്യങ്ങളിലായി വ്യാപിച്ചുകിടക്കുന്നു. ഗസൽ, ഓറിക്സ്, അറേബ്യൻ മണൽപ്പൂച്ച തുടങ്ങി ഉഷ്ണമേഖലാ മരുഭൂമിയിൽ വസിക്കാൻ കഴിയുന്ന ജീവികളെ ഇവിടെ കാണാം. 

അറേബ്യൻ മരുഭൂമിയുടെ ഭൂമിശാസ്ത്രപരമായ പ്രത്യേകതകൾ

സഹാറ മരുഭൂമിക്ക് സമാനമായ ഉഷ്ണ മരുഭൂകാലാവസ്ഥയാണു ഇവിട അനുഭവപെടുന്നത്.( കോപ്പൻ സ്കെയിലിൽ BWh) ശരാശരി വർഷപാതം 10 സെന്റിമീറ്റൽ കുറാവാണ്.

തരിശായതും ജലശൂന്യവുമായ ഈ മരുഭൂമി വിവിധയിനം ജന്തുസസ്യവിഭാഗങ്ങളുടെ ആവാസകേന്ദ്രമാണ്. 

മരുഭൂമിയിൽ സാധാരണ ഗതിയിൽ കാണപ്പെടുന്നത് ഒട്ടകങ്ങളെ മാത്രമാണ്. എന്നാൽ എണ്ണത്തിൽ കുറവാണെങ്കിലും അറേബ്യൻ ഓറിക്സ് പോലുള്ള പലവിധ സസ്തനികൾ മരുഭൂമിയുടെ ഉൾപ്രദേശങ്ങളിൽ കഴിയുന്നുണ്ട്. ഒറ്റപ്പെട്ട മണലും പാറകളും നിറഞ്ഞ വാഹനങ്ങൾക്ക് കടന്നു ചെല്ലാൻ സാധിക്കാത്തയിടങ്ങളിൽ വരയുള്ള കഴുതപ്പുലികൾ, അറേബ്യൻ പുള്ളിപ്പുലികൾ എന്നിവയും വസിക്കുന്നുണ്ട്. മുയലുകൾ, മണൽപ്പൂച്ചകൾ, ചുവന്ന കുറുക്കൻ, കാരക്കാൾ എന്നയിനം പുലി, കലമാനുകളുടെ രണ്ടിനങ്ങൾ, അറേബ്യൻ ചെന്നായ്ക്കൾ, ഓറിക്സുകൾ, ഗാസെൽസ്, മുള്ളൻ പന്നികൾ എന്നിവയാണ്. സസ്തനികൾ മരുഭൂമിയിലെ ഊഷരഭൂമികളിലും അർദ്ധ മരുഭൂമികളിലെ കുറ്റിക്കാടുകളിലുമായി വസിക്കുന്നു. ഈ മരുപ്രദേശത്തെ ഒരിനം ഒട്ടകത്തിൻറ പൂഞ്ഞയിൽ 80 പൌണ്ടുവരെയുള്ള കൊഴുപ്പു ശേഖരിക്കപ്പെടുന്നു. പ്രതികൂലമായ കാലാവസ്ഥകളിലും ഭക്ഷണം ലഭ്യമല്ലാത്ത അവസ്ഥയിലും ഇവയുടെ ശരീരത്തിന് ഊർജ്ജം പ്രദാനം ചെയ്യുന്നത് ഈ കൊഴുപ്പാണ്. 

ഏകദേശം 450 വർഗ്ഗങ്ങളിലുള്ള പക്ഷികൾ അറേബ്യൻ മരുഭൂമിയിലുള്ളതായി കണ്ടെത്തിയിട്ടുണ്ട്. പക്ഷേ ഇതിൽ ഏതാനും വർഗ്ഗങ്ങൾ മാത്രമേ വർഷം മുഴുവൻ ഇവിടെ കഴിയുന്നുള്ളു. അറേബ്യ, ഏഷ്യയ്ക്കും ആഫ്രിക്കക്കുമിടയ്ക്കുള്ള ഒരു ഇടനാഴിയായി പ്രവർത്തിക്കുന്നു. ഓരോ വർഷവും നൂറുകണക്കിനു വർഗ്ഗത്തിലുള്ള പക്ഷികൾ അറേബ്യൻ മരുഭൂമിയിൽ വസിക്കുകയോ മരുഭൂമി വഴി സഞ്ചരിക്കുകയോ ചെയ്യുന്നു. വസന്തത്തിലും ശരത്‍കാലത്തുമാണ് പക്ഷികളുടെ ദേശാന്തരഗമനം പൂർണ്ണമായി നടക്കുന്ന സമയങ്ങൾ. ആയിരക്കണക്കിനു പക്ഷികൾ ഈ സമയം അങ്ങോട്ടുമിങ്ങോട്ടും സഞ്ചരിക്കുന്നുണ്ടാകും. പ്രാപ്പിടിയൻമാർ, കഴുകന്മാർ, പരുന്തുകൾ എന്നിയാണ് ഇവയിൽ മുഖ്യം. മീവൽപ്പക്ഷികൾ, കുരുവികൾ പ്രാവുകൾ എന്നിവയും വേണ്ടുവോളമുണ്ട്. 

ചെറുപ്രാണികൾ, തേളുകൾ, ചിലന്തികൾ, ഉറുമ്പുകൾ, ഈച്ചകൾ, കടന്നലുകൾ, നിശാശലഭങ്ങൾ, പുഴുക്കൾ, വണ്ടുകൾ എന്നിവയെ പുരാതന കാലം മുതൽ ഇവിടെ കണ്ടുവരുന്നു. ക്യാമൽ സ്പൈഡർ എന്ന

പാമ്പുകൾ, പല്ലികൾ, ഉടുമ്പുകൾ എന്നിവ ഈ മരുഭൂമിയിൽ അനവധിയുണ്ട്. പല്ലിവർഗ്ഗത്തിലെ ഏറ്റവും വലയ ജീവി ഈജിപ്ഷ്യൻ യൂറോമാസ്റ്റിക്സ് എന്നയിനമാണ്. ഇവ പ്രാദേശികമായി ധുബ് എന്നറിയപ്പെടുന്നു. ഇവയ്ക്ക് രണ്ടടി നീളവും പത്തു പൌണ്ടുവരെ ഭാരവു ഉണ്ടാകാറുണ്ട്. വിവിധ ജാതി മൂർഖൻ പാമ്പുകളും അണലികളും ഈ മരുഭൂമിയിൽ കാണപ്പെടുന്നു. 

ഉയർന്ന താപനിലയും കുറഞ്ഞ വർഷപാതവും ലഭിക്കുന്ന ഈ മരുഭൂമിയിൽ പരിമിതമായ സാഹചര്യങ്ങളിൽ വളരുന്ന സസ്യങ്ങളും മറ്റും അവിടവിടെയായി ചിതറി കാണപ്പെടുന്നു

അഡെനിയം അഥവാ ഡെസർട്ട് റോസ് അറേബ്യൻ മരുഭൂമിയിൽ കാണപ്പെടുന്ന ഒരു പുഷ്പിക്കുന്ന സസ്യമാണ്. ഈ കുറ്റിച്ചെടികൾ അഥവാ ചെറുമരങ്ങൾക്ക് ജലം ശേഖരിച്ചു വയ്ക്കുവാൻ പററിയ തരത്തിൽ വീർത്ത തണ്ടുകളാണുള്ള്. അത്യധികം ചൂടുള്ള കാലാവസ്ഥയിൽ നിലനിൽപ്പിന് ഇതു ചെടികളെ പ്രാപ്തരാക്കുന്നു. കുലകളായി പൂക്കളുണ്ടാകുന്ന ഇവ വർഷം മുഴുവൻ അറേബ്യൻ മരുഭൂമിയിലുടനീളം കാണുവാൻ സാധിക്കും. പക്ഷേ ശിശിരകാലം ഇവയ്ക്ക് താങ്ങാൻ പറ്റില്ല. 

അറേബ്യൻ മരുഭൂമിയിൽ സർവ്വസാധാരണായിട്ടുള്ള വൃക്ഷം ഈന്തപ്പനയാണ് ( ശാസ്ത്രനാമം: Phoenix dactylifera). ഇവ മരുപ്പച്ചയിലോ സമീപമുള്ള പ്രദേശങ്ങളിലോ ആകാം. ഇവ 70 മുതൽ 75 അടി ഉയരത്തിൽ വരെ വളരുന്നു. എല്ലാ കാലാവസ്ഥാ വ്യതിയാനങ്ങളേയും തരണം ചെയ്യാൻ ഈ വൃക്ഷത്തിനു കെൽപ്പുണ്ട്. ഇതിന്റെ നാരു കൂടുതലുള്ള വേരുകൾ ഭൂമിയ്ക്ക് വളരെ താഴേയ്ക്കു വളരുകയും വൃക്ഷത്തിനാവശ്യമായി പോഷകാംശങ്ങളും ജലവും കണ്ടെത്തുകയും ചെയ്യുന്നു. ഈ മരങ്ങളിലെ പഴം ഈ പ്രദേശത്തെ മനുഷ്യരുടെയും ജന്തുക്കളുടെയും പ്രമുഖമായ ഭക്ഷണമാണ്.
അക്കേഷ്യ മരങ്ങൾ സാധാരണയായി അറേബ്യന് മരുഭൂമി ഉൾപ്പെടെയുള്ള വരണ്ട പ്രദേശങ്ങളിലാണ് കണ്ടുവരുന്നത്. അവയിലുള്ള മുള്ളുകൾ വരണ്ട മരുഭൂമിയിലെ കാലാവസ്ഥയില് ജലാംശം ചെടിയിൽ പിടിച്ചു നിറുത്തുവാൻ ഉപകരിക്കുന്നു. ഇവയുടെ ഇലയും കായ്കളും ഈ മേഖലയിലെ ജന്തുക്കൾ ഭക്ഷണമാക്കുന്നു. ഈ മരം ഈ കാലാവസ്ഥയിൽ വളരുവാനുള്ള പ്രധാന കാരണം ഇവയുടെ ആഴത്തിലേയ്ക്കു പോകുന്ന വേരുകൾ മരത്തിനാവശ്യമായ ജലവും പോഷകങ്ങളും പ്രദാനം ചെയ്യാൻ പര്യാപ്തമായതാണ്.

സാൾട്ട് ബുഷ് അറേബ്യൻ മരുഭൂമിയിൽ ഒരു സാധാരണയായി കാണപ്പെടുന്ന കുറ്റിച്ചെടിയാണ്. ഈ ചെടി മൂന്നു മുതൽ ആറുവരെ അടി ഉയരത്തിൽ വളരുന്നു. ഇവ മണ്ണിലുള്ള ഉപ്പുരസം വലിച്ചെടുക്കുകയും ഇത് ചെടിയുടെ ഇലകളില് വരെ അനുഭവപ്പെടുകയും ചെയ്യുന്നു. ഇതിലെ ശക്തമായി ഉപ്പുരസം ഇലയെ ഭക്ഷ്യയോഗ്യമല്ലാതെയാക്കുന്നു.

ഘാഫ് മരം (Prosopis cineraria) അറേബ്യൻ മരുഭൂമിയിൽ കാണപ്പെടുന്ന ഒരു മരമാണ്. ചെറിയ കാലം കൊണ്ട് ഈ മരം വളർന്നു ഉയരത്തിലെത്തുന്നു. ഈ മരങ്ങൾ ചൂടിനെ അതിജീവിച്ചു മരുഭൂമിയിൽ വളരുന്നതിന്റെ പ്രധാനകാരണം ഇവയ്ക്കു വളരുവാൻ വളരെക്കുറച്ചു ജലം മതിയാകുമെന്നുള്ളതാണ്. ഇതിന്റെ തടി കാഠിന്യമുള്ളതായതിനാൽ, പഴയകാലത്ത് നാടൻ ഭവനങ്ങളുടെ നിർമ്മാണത്തിന് ഈ മരത്തിന്റെ തടി ഉപയോഗിക്കാറുണ്ടായിരുന്നു.

ക്യാപ്പർ ചെടി ഒരു പൊതുവായി അറേബ്യൻ മരുഭൂമിയിലെ ഒരു ചെടിയാണ്. ഇവയിലെ മുള്ളുകൾക്ക് ചാരനിറമാർന്ന നീലനിറമാണ്. ഈ ചെടിയിൽ ഹൃദ്യമായ ഗന്ധമുള്ള ഒരു തരം പൂക്കൾ വിടരാറുണ്ട്. ജലം വളരെക്കുറച്ചു മാത്രം ആവശ്യമുള്ള ഈ ചെടി ഉപ്പുരസമുള്ള മണ്ണിലും സമൃദ്ധമായി വളരുന്നു. അതികഠിനമായ ചൂടും അതികഠനമായി തണുപ്പും ഈ ചെടി നന്നായി പ്രതിരോധിക്കുന്നു.

ജൂനിപർ മരം നിത്യഹരിതവൃക്ഷമായ കോണിഫറസ് മരത്തിന്റെ വർഗ്ഗമാണ്. ഇവ അറേബ്യൻ ഉപദ്വീപിലെ മരുഭൂയിലുടനീളം കാണുവാൻ സാധിക്കും. ഇതിന്റെ പഴങ്ങൾ മരുഭൂമിയിലെ അനേകജാതി പക്ഷികളും മൃഗങ്ങളും ആഹാരമായി ഉപയോഗിക്കുന്നു. ഇവയുടെ തടി കാഠിന്യമുള്ളതായതിനാൽ വീടുകളുടെ നിർമ്മാണത്തിനും ഉപകരണങ്ങളുണ്ടാക്കുവാനും ഉപയോഗിക്കാറുണ്ട്. 

അൽഫാൽഫ മൂന്നു മീറ്റർ വരെ ഉയരത്തിൽ കൂട്ടമായി വളരുന്ന പുഷ്പിക്കുന്ന തരം സസ്യമാണ്. ഈ സസ്യത്തിന്റെ വേരുപടലങ്ങൾ 20 മീറ്റർ വരെ താഴേയ്ക്കു വളർന്ന് ചെടിയ്ക്കാവശ്യമായി പോഷണങ്ങളും ജലവും കണ്ടെത്തുന്നു. ശക്തമായി ചൂടുള്ള കാലാവസ്ഥയിലും ഇവ നന്നായി വളരുകയും 5 വർഷങ്ങൾ വരെ നിലനിൽക്കുകയും ചെയ്യുന്നു. മേഞ്ഞു നടക്കുന്ന മൃഗങ്ങൾ ഭക്ഷിക്കുമെങ്കിലും കുറഞ്ഞസമയം കൊണ്ട് വീണ്ടും വളരുന്നു. 


</doc>
<doc id="392627" url="https://ml.wikipedia.org/wiki?curid=392627" title="വൂ ചക്രവർത്തി (ഹാൻ വംശം)">
വൂ ചക്രവർത്തി (ഹാൻ വംശം)

വൂ ചക്രവർത്തി (ഹാൻ വംശം)Emperor Wu of Han (30 ജൂൺ 156ബിസി ഇ  29 മാർച്ച് 87ബി സി ഇ), ജനിച്ചത് ലിയു ചേ എന്ന പേരിൽ, ടോങ് എന്നും പേരുണ്ട്, 141–87 ബി സി ഇയിൽ ചൈന ഭരിച്ച ഹാൻ വംശത്തിലെ ചക്രവർത്തിയായിരുന്നു. അദ്ദേഹത്തിന്റെ ഭരണം 54 വർഷം നീണ്ടു — ഈ റിക്കാർഡ് 1800 വർഷം കഴിഞ്ഞു ചൈന ഭരിച്ച Kangxi Emperor കാങ്സി ചക്രവർത്തി മാത്രമാണ് ഭേദിച്ചത്. അദ്ദേഹത്തിന്റെ ഭരണം ചൈനയുടെ വിസ്തൃതി വളരെയധികം മേഖലകളിലേയ്ക്കു കടന്നുകയറി. അദ്ദേഹത്തിന്റെ കാലത്ത് ചൈന ശക്തമായി. കേന്ദ്രീകൃതമായ ഒരു ശക്തമായ ഭരണവ്യവസ്ത നിലവിൽ വന്നു. കൺഫ്യൂഷൻ മതം അദ്ദേഹം പ്രചരിപ്പിച്ചു. ചരിത്രസാമൂഹ്യ സാംസ്കാരിക പഠനമേഖലയിൽ വൂ ചക്രവർത്തി മതപരമായ തന്റെ ഔന്നത്യം വെളിവാക്കി. അദ്ദേഹം കാവ്യകല, സംഗീതം ഇവയുടെ സംരക്ഷകനും പ്രോത്സാഹകനും ആയിരുന്നു. രാജകീയമായ സംഗീതസഭയ്ക്ക് ഒരു പ്രൗഡമായ സ്വത്വം നൽകി. വൂ ചക്രവർത്തിയുടെ ഭരണകാലത്ത് പടിഞ്ഞാറൻ യൂറേഷ്യയുമായി നേരിട്ടും അല്ലാതെയും സാംസ്കാരികവിനിമയം വർദ്ധിച്ചു. അദ്ദേഹത്തിന്റെ ഭരണകാലത്ത് അനേകം പുതിയ വിളകൾ ചൈനയിൽ പുതുതായി നട്ടുവളർത്തപ്പെട്ടു. 

ശക്തനായ സൈനികനേതാവായിരുന്ന വു ചക്രവർത്തി ഹാൻ ചൈനയെ അതിന്റെ ഏറ്റവും വിസ്തൃതിയിലേയ്ക്ക് നയിച്ചു. പടിഞ്ഞാറ് ഇന്നത്തെ ആധുനിക കിർഗിസ്ഥാൻ മുതൽ കിഴക്ക് കൊറിയ വരെയും തെക്ക് വടക്കൻ വിയത്നാം വരേയും അദ്ദേഹം തന്റെ സാമ്രാജ്യം വികസിപ്പിച്ചിരുന്നു. അദ്ദേഹം തന്റെ നയതന്ത്രത്തിലൂടെയും സൈനികശക്തിയിലൂടെയും ഉത്തര ചൈനയിലെ പ്രബലന്മാരായിരുന്നു നാടോടികളായ ഭരണാധികാരികളെ അവിടെനിന്നും ഓടിച്ചു ആ പ്രദേശം കൈക്കലാക്കി. അവിടെ തന്റെ പ്രതിനിധിയായ ഷാങ് ക്വിവാനെ 139 ബി സി ഇയിൽ നിയമിച്ച് കാങ്ജുവിലെ യൂഷിയുമായി സഖ്യത്തിലേർപ്പെട്ടു. ഈ പ്രദേശം ഇന്നത്തെ ഉസ്ബെക്കിസ്ഥാന്റെ പ്രദേശമായ സോങ്ദിയ ആണ്. ഇത് അദ്ദേഹത്തിനു മദ്ധ്യേഷ്യയിൽ കൂടുതൽ ഇടപെടാൻ കരുത്തേകി. ചരിത്രരേഖകൾ അദ്ദേഹത്തിനു ബുദ്ധമതത്തിൽ താത്പര്യമുള്ളതായി പറയുന്നില്ല. പകരം ഷാമാനിസത്തിലായിരുന്നത്രെ അദ്ദേഹത്തിനു താത്പര്യം. മോഗാവോ ഗുഹകളിലെ ചിത്രങ്ങളിൽ വർച്ചപോലെ അദ്ദേഹം മദ്ധ്യെഷ്യയിൽ നിന്നുമുള്ള ബുദ്ധപ്രതിമകൾ അദ്ദേഹം സ്വീകരിച്ചതായി കാണുന്നു. 

മിഷേൽ ലൊവി വൂ ചക്രവർത്തിയെ ആധുനികപോളിസിയുടെ ഉയർന്നതലങ്ങൾ അദ്ദേഹത്തിന്റെ പ്രവർത്തനത്തിൽ കാണാമെന്നു കരുതി. ഹാൻ കാലത്തിനു മുമ്പുള്ള നയങ്ങൾ അദ്ദേഹം തിരികെ കൊണ്ടുവന്നുവെന്നും പറഞ്ഞിട്ടുണ്ട്." ,[./Emperor_Wu_of_Han#cite_note-FOOTNOTECreel1953166.E2.80.93171-7 <nowiki>[4]</nowiki>]. എന്നിരുന്നാലും, വു ചക്രവർത്തി ഒരു കേന്ദ്രീകൃതഭരണവുംസ്വേച്ഛാഭരണവുമാണ് നയിച്ചിരുന്നതെങ്കിലും കൺഫ്യൂഷ്യസിന്റെ തത്വശാസ്ത്രമാണ് പിന്തുടർന്നുപൊന്നത്. അദ്ദേഹം രാഷ്ട്രത്തിന്റെ മതം കൺഫ്യുഷ്യസ് മതമാക്കി മാറ്റി. ആ തത്വശാസ്ത്രം പഠിപ്പിക്കുവാനായി അദ്ദേഹം ഒരു പാഠശാലതന്നെ തുടങ്ങുകയുണ്ടായി. ഈ സ്കൂളുവഴി ഭാവിയിലെ ഭരണകർത്താക്കൾക്കും ഉദ്യൊഗസ്ഥന്മാർക്കും കൺഫ്യൂഷ്യസിന്റെ തത്വശാസ്ത്രത്തിൽ അവഗാഹമുണ്ടാക്കാൻ വേണ്ട നടപടിയാനൊരുക്കിയത്. ഈ നടപടികളും പരിഷ്കരണങ്ങളും ചൈനയുടെ ചൈനാസാമ്രാജ്യത്തിന്റെ എല്ലായിടത്തും മാത്രമല്ല അയൽ പ്രദേശങ്ങളിലെ സംസ്കാരങ്ങളിലും ചൈനയ്ക്ക് അത്യധികമായ സ്വാധിനം ചെലുത്താൻ കരുത്തുനൽകി.  വൂ ചക്രവർത്തി തന്റെ ഉപദേശകരായി ഷാമാൻ മതക്കരെ നിയമിച്ചിരുന്നു. ചരിത്രപരമായി ചെറിയപ്രാധാന്യം മാത്രമുണ്ടായിരുന്ന അനേകം നടപറ്റികൾ അദ്ദേഹമെടുത്തിരുന്നു. 

ലിയു ചേ എന്നായിരുന്നു വൂ ചക്രവർത്തിയുടെ വ്യക്തിപരമായ പേര് Liu Che (劉徹). ഹാൻ (漢) എന്നുപയൊഗിക്കുന്നതിൽ നിന്നും അദ്ദേഹം ഹാൻ സാമ്രാജ്യത്തിലെ അംഗമാണെന്നാണർഥമാക്കുന്നത്. ലിയു എന്നായിരുന്നു അദ്ദേഹത്തിന്റെ കുടുംബപ്പേര്.  (劉); ഹാങ് രാജവംശത്തിലെ കുടുംബക്കാർ പൊതുവേ, ലിയു ബാങ് എന്ന കുടുംബപ്പേർ ഉപയോഗിച്ചുവരുന്നു. ഈ പേർ` ഹാൻ രാജവംശത്തിന്റെ സ്ഥാപകപിതാവിന്റെ പേരാണ്. ഇവിടെ അക്ഷരം (ചൈനീസ്)ഡി (帝) എന്നത് ഒരു സ്ഥാനപ്പേരാണ്: ഈ ചൈനീസ് പെരിനർത്ഥം ചക്രവർത്തി എന്നാണ്. വു (武) എന്ന വാക്കിനർത്ഥം യുദ്ധസമാനം എന്നാണ്, പക്ഷെ, ഇതിനു അന്നത്തെ ചൈനയുടെ മതപരമായ ക്ഷെത്രത്തിലെ പ്രത്യേക ദേവരൂപത്തെപ്പറ്റിയുള്ള സങ്കല്പവുമായും ബന്ധപ്പെട്ടിരിക്കുന്നു. ഈ വക്കുകൾ ചേർന്ന വു + ഡി ചെർന്ന വുഡി ചക്രവർത്തിയുടെ മരണാനന്തര പേരുമായി. ഈ പേര് ആൺ മതപരമായതോ ചരിത്രപരമായതോ ആയ കാര്യങ്ങൾക്കായി (ഉദാഹരണത്തിനു അദ്ദേഹത്തിനു മരണാനന്തരമായി നൽകപ്പെടുന്ന ബഹുമതികളുടെ സമയത്ത്) ഉപയൊഗിക്കുന്നത്. 

ലിയു ചെ ആണ് ലിയു ഖ്യുവിന്റെ പത്താമതു മകൻ. (劉啟), ഹാൻ വംശത്ത്ലെ വെൻ ചക്രവർത്തിയുടെ ഏറ്റവും കാലം ജിവിച്ചിരുന്ന മകൻ. അദ്ദേഹത്തിന്റെ അമ്മ വാങ് ഷി (王娡) ആദ്യം ഒരു സാധാരണക്കാരനായ ജിൻ വാങ് സുനിനെ (金王孫) ആണു വിവാഹം കഴിച്ചത്. ആ വിവാഹത്തിൽ ഒരു പെൺകുഞ്ഞുണ്ട്. എന്നിരുന്നാലും, അവളുടെ അമ്മ സാങ് എറ് (臧兒) (ഒരു പ്രാവശ്യം രാജകുമാരൻ ആയിരുന്ന യാന്നിന്റെ കൊച്ചുമകൾ)സാങ് തു Zang Tu (臧荼), ചക്രവർത്തി ഗാവൊ)യോട് ഒരു ഭാഗ്യം പറച്ചിലുകാരൻ പറഞ്ഞത്, വാങ് ഷിയും അവളുടെ അനിയത്തിയും ഒരിക്കൽ ബഹുമാനിതയാവും എന്നാണ്. അവൾക്ക് അപ്പോൾ ഒരു ആശയം തോന്നി. അവർ പിന്നെ തന്റെ രണ്ടു പെണ്മക്കളേയും അന്നത്തെ രാജകുമാരനായ ലിയു ഖ്യുവിനു നൽകി. വാങ് ഷി തന്റെ അന്നത്തെ ഭർത്താവിൽനിന്നും വിവാഹമോചനം നേടി. ലിയു ഖ്യുവിനു കൊടുത്തശേഷം മൂന്നു പെണ്മക്കളെ അവർ പ്രാസവിച്ചു--യാങ് ഇക്സിൻ, നാൻഗോങ്, ലോങ്‌ഗ്ലു എന്നീ രാജകുമാരിമാരെ. 


</doc>
<doc id="392634" url="https://ml.wikipedia.org/wiki?curid=392634" title="പഹാങ്ങ്">
പഹാങ്ങ്

പഹാങ്ങ് മലേഷ്യയിലെ ഒരു സുൽത്താനേറ്റും ഫെഡറൽ സംസ്ഥാനവുമാണ്. 35,840 ചതുരശ്ര കിലോമീറ്റർ വിസ്തൃതിയുള്ള ഇത് സാരവാക്കും സബായും കഴിഞ്ഞാൽ മൂന്നാമത്തെ വലിയ മലേഷ്യൻ സംസ്ഥാനവും മലേഷ്യൻ പെനിൻസുലയിലെ ഏറ്റവും വലുതുമാണ്. മലേഷ്യയിലെ ആകെ ഭൂവിസ്തൃതിയുടെ 10.9% പ്രദേശം ഈ സംസ്ഥാനം ഉൾക്കൊള്ളുന്നു. 1.63 ദശലക്ഷം ജനസംഖ്യ ഉൾക്കൊള്ളുന്ന ഈ സംസ്ഥാനം ജനസംഖ്യയനുസരിച്ച് മലേഷ്യയിൽ ഒമ്പതാം സ്ഥാനത്താണ്. പഹാങ്ങിൻറെ തലസ്ഥാനവും ഏറ്റവും വലിയ നഗരവുമായ കുവാന്താൻ, ജനസംഖ്യയനുസരിച്ച് ഏറ്റവും വലിയ നാഗരിക സമൂഹമാണ്. ബൃഹത്തായ പഹാങ്ങ് നദീതടവും ഈ സംസ്ഥാനം ഉൾക്കൊള്ളുന്നു.

ഈ സംസ്ഥാനത്തിൻറെ അതിരുകൾ വടക്ക് കെലാന്താൻ, പടിഞ്ഞാറ് പെരക്, സെലങ്കോർ, നെഗേരി സെംബിലാൻ, തെക്ക് ജോഹർ, കിഴക്ക് തെരങ്കാനു, തെക്കൻ ചൈന കടൽ എന്നിവയാണ്. രാജകീയ തലസ്ഥാനവും പെഹാം സുൽത്താൻറെ ഔദ്യോഗിക ഇരിപ്പിടവും പെക്കാനിൽ സ്ഥിതിചെയ്യുന്നു. ടെമെർലോ, ബെൻറോങ്ങ് എന്നിവ മറ്റു പ്രമുഖ നഗരങ്ങളും ജെൻറിങ്ങ് ഹൈലാൻഡ്സ്, ബുക്കിറ്റ് ടിൻഗ്ഗി എന്നിവ മൌണ്ടൻ റിസോർട്ടുകളുമാണ്. മറ്റ് പ്രധാന ജില്ലകൾ ജെറാൻറുട്ട്, ക്വാലാ ലിപ്പിസ് എന്നിവയും ഹിൽ റിസോർട്ടുകളായ കാമെറോൺ ഹൈലാൻറ്‍സ്, റൌബിലുള്ള ഫ്രാസേർസ് ഹില്ലുമാണ്. ഓൾഡ് പഹാംഗ് രാജവംശത്തിന് അഞ്ചാം നൂറ്റാണ്ടുമുതലുള്ള ചരിത്രമുണ്ട്. പതിനഞ്ചാം നൂറ്റാണ്ടിൽ പഹാങ്ങ് സുൽത്താനേറ്റ്, മെലാക്ക സുൽത്താനേറ്റിനുള്ളിലെ ഒരു സ്വയംഭരണ രാജ്യമായിരുന്നു. പതിനേഴാം നൂറ്റാണ്ടിന്റെ തുടക്കത്തിൽ പഹാങ്ങ്, ജോഹർ സാമ്രാജ്യവുമായി യോജിച്ചു പ്രവർത്തിക്കുകയും പിന്നീട് പതിനെട്ടാം നൂറ്റാണ്ടിൻറെ അന്ത്യത്തിൽ സ്വയംഭരണാവകാശമുള്ള രാജ്യമായി മാറുകയും ചെയ്തു. 1881 ൽ ആത്യന്തികമായി ഒരു സുൽത്താനേറ്റ് ആയി പുനർ നിർമ്മിക്കപ്പെടുകയും ശേഷം 1895 ൽ ഒരു ബ്രിട്ടീഷ് സംരക്ഷിത പ്രദേശമായിത്തീരുകയും ചെയ്തു. രണ്ടാം ലോകമഹായുദ്ധത്തിനു ശേഷം, ഇത് മലയയുടെ ഫെഡറൽ സംസ്ഥാനങ്ങളിലൊന്നായി പുനഃസംഘടിപ്പിക്കപ്പെട്ടു. 

ആധുനിക പെഹാങ്ങ്, പ്രധാന പ്രവർത്തനങ്ങളായ സേവനങ്ങൾ, നിർമ്മാണം, കാർഷിക മേഖലകൾ എന്നിവയുമായി ഒരു സാമ്പത്തിക പ്രാധാന്യമുള്ള സംസ്ഥാനമായി മാറിയിരിക്കുന്നു. 

പുരാവസ്തുശാസ്ത്ര തെളിവുകൾ ഇന്നത്തെ പഹാങ്ങ് നിലനിൽക്കുന്ന പ്രദേശത്ത് പാലിയോലിത്തിക് കാലഘട്ടത്തിൽത്തന്നെ മനുഷ്യവാസസ്ഥലങ്ങൾ നിലനിൽക്കുന്നുണ്ടായിരുന്നു എന്നു സമർത്ഥിക്കുന്നു.

മലയിലിൻ ഉപദ്വീപിലെ ക്രാ ഇസ്ത്‍മസ് പ്രദേശവും അതിന്റെ പ്രാന്തപ്രദേശങ്ങളും മലയൻ സംസ്കാരത്തിൻറെ കളിത്തൊട്ടിലായിരുന്നുവെന്നത് ചരിത്രകാരന്മാർ അംഗീകരിക്കുന്നു.

ആധുനിക കാലത്തെ പഹാങ്ങ് പ്രദേശം കേന്ദ്രമാക്കി മുൻ‌കാലത്ത് സ്ഥാപിക്കപ്പെട്ടിരുന്ന പഴയ പെഹംഗ് സുൽത്താനേറ്റ് പതിനഞ്ചാം നൂറ്റാണ്ടിൽ സ്ഥാപിതമായി കണക്കാക്കപ്പെടുന്നു. സുൽത്താനേറ്റിൻറെ സ്വാധീനം വലുതായിരുന്ന കാലത്ത് ഇത് തെക്കു കിഴക്കൻ ഏഷ്യൻ ചരിത്രത്തിലെ ഒരു പ്രധാന ശക്തിയായിരുന്നതു കൂടാതെ വടക്കൻ അതിർത്തി അതിരായി പഹാങ്ങ് തടം മുഴുവനായും പട്ടാണി സുൽത്താനേറ്റും ജൊഹാർ സുൽത്താനേറ്റിൻറെ തൊട്ടിരിക്കുന്ന ഭാഗങ്ങളും നിയന്ത്രണത്തിലാക്കിയിരുന്നു. പടിഞ്ഞാറ്, ആധുനികകാല സെലെങ്കോറിൻറേയും നെഗുരി സെംബിലാൻറേയും ഭാഗങ്ങൾ സുൽത്താനേറ്റിൻറെ അധികാര പരിധിയിലായിരുന്നു.

പഹംഗ് സംസ്ഥാനം ഏകദേശം 35,840 ചതുരശ്ര കിലോമീറ്റർ (13,840 ചതുരശ്ര മൈൽ) വ്യാപിച്ച് കിടക്കുന്നു. മലേഷ്യയിലെ സബാക്കും സരാവാക്കിനും ശേഷം മലേഷ്യയിലെ മൂന്നാമത്തെ വലിയ സംസ്ഥാനമാണിത്. ഇത് മലേഷ്യൻ ഉപദ്വീപിലെ ഏറ്റവും വലുതുമാണ്. ഭൂമിശാസ്ത്രപരമായി വൈവിധ്യപൂർണ്ണമായ ഈ പ്രദേശം അതിവിശാലമായ പഹാങ്ങ് നദീതടമുൾപ്പെടെ, പടിഞ്ഞാറൻ ഭാഗം ടിറ്റിവാങ്ങ്സ് മലനിരയാലും വടക്കു ഭാഗം കിഴക്കൻ മലമ്പ്രദേശങ്ങളാലും ചുറ്റപ്പെട്ടു കിടക്കുന്നു. സംസ്ഥാനത്തിന്റെ 2/3 ഇടതൂർന്ന വനങ്ങളാണെങ്കിലും, അതിന്റെ മധ്യഭാഗം പല നദികളിലൂടെയും പരസ്പരം ബന്ധിതമായി പഹാങ്ങ് നദിയും നദിയുടെ ഡ്രെയിനേജ് സിസ്റ്റവും രൂപീകൃതമാകുകയും ചെയ്യുന്നു. ശുദ്ധജല സംവിധാനങ്ങൾ, താഴ്വാരങ്ങളും മലനിരകളും, മഴക്കാടുകൾ, തീരപ്രദേശങ്ങൾ എന്നിങ്ങനെ മൂന്ന് പരിസ്ഥിതി മേഖലകളായി വിഭജിക്കപ്പെട്ടിരിക്കുന്നു.


</doc>
<doc id="392639" url="https://ml.wikipedia.org/wiki?curid=392639" title="ഹാൻ ചൈനയിലെ വെൻ ചക്രവർത്തി">
ഹാൻ ചൈനയിലെ വെൻ ചക്രവർത്തി

ചൈനയിലെ വെൻ ചക്രവർത്തി Emperor Wen of Han (202–157 BC) പ്രാചീന ചൈനയിലെ ഹാൻ സാമ്രാജ്യത്തിലെ അഞ്ചാമത്തെ ചക്രവർത്തി ആയിരുന്നു. അദ്ദേഹത്തിന്റെ വ്യക്തിപരമായ പേര് ലിയു ഹെങ് എന്നായിരുന്നു. 

ല്യു ഹെങ് ഹാൻ രാജവംശത്തിലെ ചക്രവർത്തിയായിരുന്ന ഗാവോയുടെയും കൺസോർട്ട് ബൊയുടേയും മകനായിരുന്നു. ദായിയിലെ കലാപം ചക്രവർത്തിയായിരുന്ന ഗാവോ പരാജയപ്പെടുത്തിയപ്പോൾ അദ്ദേഹത്തെ ദായിയിലെ രാജകുമാരനായി നിയമിക്കപ്പെട്ടു. 





</doc>
<doc id="392641" url="https://ml.wikipedia.org/wiki?curid=392641" title="മക്കാബിയൻ ലഹള">
മക്കാബിയൻ ലഹള

സിറിയ ഭരിച്ചിരുന്ന സെല്യൂക്കിഡ് സാമ്രാജ്യത്തിലെ ചക്രവർത്തിയായിരുന്ന അന്ത്യോക്കസ് നാലാമൻ, അന്ന് ഈ സാമ്രാജ്യത്തിൻക്കീഴിലുണ്ടായിരുന്ന പേർഷ്യൻ നാടുകളിൽ തങ്ങളുടെ ഗ്രീക്കുസംസ്കാരം അടിച്ചേല്പിക്കാൻ ശ്രമിച്ചതിന്റെ ഫലമായി ജൂതരിൽ നിന്നും ഉണ്ടായ എതിർപ്പുകളെത്തുടർന്ന് ഉരുത്തിരിഞ്ഞ കലാപമാണ് മക്കാബിയൻ ലഹള. ജെറുസലേമിനെ കയ്യടക്കാനെത്തിയ സിറിയകൾക്കെതിരെ ജൂതന്മാർ നടത്തിയ ഐതിഹാസികമായ ഒരു പോരാട്ടം കൂടിയിരുന്നു ഇത്.

അന്ത്യോക്കസിന്റെ ശ്രമഫലങ്ങളുടെ ഭാഗമായി ഗ്രീക്ക് സംസ്കാരം സ്വീകരിച്ച ഒരുവിഭാഗം ജൂതൻമാരുടെ സഹായത്തോടെ അന്ത്യോക്കസ് ജെറുസലേം പിടിച്ചെടുക്കാൻ ശ്രമിക്കുകയും ജൂതൻമാരുടെ ജൂതമതവിശ്വാസത്തിൽ ഇടപെടാനുള്ള ശ്രമങ്ങൾ നടത്തുകയും ചെയ്തു. ഇതിനെ ജൂതമത വിശ്വാസത്തിൽ ഉറച്ചു നിന്നവർ എതിർത്തു. ഇതിനെത്തുടർന്നാണ് മക്കാബീസ് പ്രക്ഷോഭം ആരംഭിക്കുന്നത്. ഇസ്രയേലിലെ ഹാസ്മോനിയൻ കുടുംബത്തിൽപ്പെട്ട മക്കാബി എന്ന യൂദാസിന്റെ നേതൃത്വത്തിൽ അവർ സെലൂസിദ് സാമ്രാജ്യത്തിനെതിരെ പോരാടാൻ തയ്യാറായി. തുടർന്ന് നടന്ന ഏറ്റുമുട്ടലുകൾക്കൊടുവിൽ അവർ സെലൂസിദ് സാമ്രാജ്യത്തെ പരാജയപ്പെടുത്തി. അതോടെ ഹാസ്മോനിയൻ എന്ന പുതിയൊരു രാജവംശത്തിന് തുടക്കമായി. മക്കാബിയിലൂടെ തുടക്കമിട്ട ഈ രാജവംശം ആദ്യത്തെ ജൂത രാജവംശമായി. ബി.സി 165 മുതൽ എ.ഡി. 63 വരെ ഹാസ്മോനിയൻ രാജവംശം നിലനിന്നു. പിന്നീട് ഈ രാജവംശം റോമാ സാമ്രാജ്യത്തിന്റെ സ്വാധീനത്തിലായി.

കഴിഞ്ഞ നാലായിരം വർഷങ്ങളിൽ യെരുശലേമിന് വേണ്ടി നൂറ്റിപതിനെട്ടു യുദ്ധങ്ങൾ ഉണ്ടായിട്ടുണ്ടെന്ന് കണക്കാക്കപ്പെടുന്നു. ശാലേം നഗരത്തിന്റെ രാജാവുമായിരുന്ന മൽക്കീസെദെക് ഗോത്രപിതാവായ അബ്രഹാമിനെ അനുഗ്രഹിക്കുന്നതോടെയാണ് ബൈബിളിൽ യെരുശലേമിന്റെ ചരിത്രം ആരംഭിക്കുന്നത്. ഉർസാലിം, ശാലേം, മോറിയ മല, ദാവീദിന്റെ നഗരം, സീയോൻ, ജെബുസ് എന്നീ പേരുകളിലെല്ലാം യെരുശലേം അറിയപ്പെട്ടിരുന്നു. ബി. സി.1052 ൽ ആയിരുന്നു ദാവീദ് രാജാവ് യെബൂസ്യരെ തോൽപ്പിച്ച് യെരുശലേം പിടിച്ചടക്കിയ ചരിത്രപ്രാധാന്യമുള്ള യുദ്ധം നടന്നത്. ദാവീദ് രാജാവിന്റെ മരണശേഷം ശലോമോൻ യെരുശലേം ദേവാലയ നിർമാണത്തിന് ആരംഭം കുറിച്ചു. ഒരു ശതാബ്ദത്തിനു ശേഷം നെബുഖദ്നെസർ രണ്ടാമൻ ബി.സി. 597 ൽ തെക്കൻ ഇസ്രയേലും യെരുശലേമും പിടിച്ചടക്കുകയും ശലോമോൻ പണിത ദേവാലയം നശിപ്പിച്ചശേഷം യഹൂദരെ ബദ്ധരാക്കി ബാബിലോണിലേക്ക് (ഇറാക്ക്) കൊണ്ടുപോകുകയും ചെയ്തു. പിന്നീട് പേർഷ്യൻ രാജാവായ സൈറസ് ബാബിലോൺ കീഴടക്കിയതിനു ശേഷമാണ് യഹൂദർ ബന്ധനത്തിൽ നിന്ന് വിടുവിക്കപ്പെടുന്നതും നെഹമ്യാവിന്റെ നേതൃത്വത്തിൽ രണ്ടാമത് യെരുശലേം ദേവാലയം നിർമ്മിക്കുന്നതും. ബി. സി.332 ൽ മഹാനായ അലക്സാണ്ടർ പേർഷ്യൻ സാമ്രാജ്യം കീഴടക്കിയതോടെ പലസ്തീൻ അദ്ദേഹത്തിൻറെ സാമ്രാജ്യത്തിന്റെ ഭാഗമായി. അലക്സാണ്ടറുടെ മരണത്തെ തുടർന്ന് ഈ ഭൂവിഭാഗം ഈജിപ്റ്റിലെ ടോളമി വംശത്തിന്റെ നിയന്ത്രണത്തിലും തുടർന്ന് സിറിയയിലെ സെല്യൂക്കിഡ് സാമ്രാജ്യത്തിന്റെ കീഴിലുമായി. എപ്പിഫനാസ് എന്നറിയപ്പെട്ട അന്ത്യോക്കസ് നാലാമന്റെ ദുർന്നടപടികൽക്കെതിരെ യാഥാസ്തിതിക യെഹൂദന്മാർ ചെറുത്തുനിൽപ്പിനൊരുങ്ങി. യെരുശലെമിൽ നിന്നും 24 കി. മി. അകലെ മോദിൻ ഗ്രാമത്തിൽ എത്തിയ എപ്പിഫനാസിന്റെ പ്രതിനിധി ജാതീയ ദേവന് യാഗമർപ്പിക്കാൻ ഒരുക്കങ്ങൾ ചെയ്തു. ഹസ്മേനിയൻ കുടുംബത്തിൽപ്പെട്ട മത്ഥിയാസ് എന്ന വൃദ്ധ പുരോഹിതനോട് യാഗമർപ്പിക്കാൻ ആവശ്യപ്പെട്ടു. അദ്ദേഹം എതിർത്തപ്പോൾ മറ്റൊരു പുരോഹിതൻ അതിനു തയ്യാറായി. രോഷാകുലനായ മത്ഥിയാസ് അയാളെയും രാജാവിന്റെ പ്രതിനിധിയെയും കൊലപ്പെടുത്തി. അത് മക്കാബിയൻ ലഹളയുടെ ആരംഭമായി. ധാരാളം യഹോദർ അവരോടൊപ്പം ചേർന്നു. മത്ഥിയാസിന്റെ മരണശേഷം അദ്ദേഹത്തിന്റെ മൂന്നാമത്തെ മകൻ മക്കാബി ലഹളയുടെ നേതൃത്വം ഏറ്റെടുത്തു. എമ്മവൂസിൽ വെച്ച് നടന്ന പോരാട്ടത്തിൽ മക്കാബിന്റെ സൈന്യവും സിറിയൻ സൈന്യത്തെ തോൽപ്പിച്ച് യെരുശലേമിന്റെ നിയന്ത്രണം ഏറ്റെടുത്തു. അവർ ദൈവാലയം ശുദ്ധീകരിക്കുകയും ജുപ്പീറ്ററിന്റെ പ്രതിമ ഇടിച്ച് നിരത്തുകയും പുതിയ യാഗപീഠം സ്ഥാപിച്ച് ആരാധന പുനരാരംഭിക്കുകയും ചെയ്തു. അങ്ങനെയാണ് ഹസ്മോനിയൻ വംശം എന്ന പേരിൽ മത്ഥിയാസിന്റെ പിൻഗാമികൾ യിസ്രായേലിൽ ഭരണം ആരംഭിച്ചത്..




</doc>
<doc id="392642" url="https://ml.wikipedia.org/wiki?curid=392642" title="ഗാവോ ലിഷി">
ഗാവോ ലിഷി

ഗാവോ ലിഷി Gao Lishi () (684–762), മുൻപ് ചൈനയിലെ ക്യി എന്ന പ്രദേശത്തെ പ്രഭുവായിരുന്ന  (齊公), ഉഭയലിംഗ ഉദ്യോഗസ്ഥൻ ആയിരുന്നു.ചൈനയിലെ ചക്രവർത്തി ആയിരുന്ന ക്സാസോങിനെ വളരെയധികം സ്വാധീനിച്ചു. ഇദ്ദേഹത്തിന്റെ ഉപദേശങ്ങൾക്കായി ചൈനീസ് ചക്രവർത്തി കാത്തുനിന്നു.  



</doc>
<doc id="392651" url="https://ml.wikipedia.org/wiki?curid=392651" title="ഹേസ്റ്റിന നൈസവില്ലീ">
ഹേസ്റ്റിന നൈസവില്ലീ

രോമപാദ ചിത്രശലഭകുടുംബത്തിലെ എമ്പറർ ഉപകുടുംബത്തിൽപ്പെട്ട ഒരു ചിത്രശലഭമാണ് ഹേസ്റ്റിന നൈസവില്ലീ . ആംഗലേയനാമം Scarce Siren. പടിഞ്ഞാറൻ ഹിമാലയം, ഹിമാചൽ പ്രദേശ്‌, നേപ്പാൾ, തിബെത്ത്, ചൈന, വിയറ്റ്നാം എന്നിവിടങ്ങളിൽ ഇവ കാണപ്പെടുന്നു.



</doc>
<doc id="392653" url="https://ml.wikipedia.org/wiki?curid=392653" title="മനിഞ്ചൌ തടാകം">
മനിഞ്ചൌ തടാകം

മനിഞ്ചൌ തടാകം ഇന്തോനേഷ്യയിലെ പടിഞ്ഞാറൻ സുമാട്രയിലുള്ള ഒരു കാൾഡർ തടാകമാണ്. ഇത്‍ ബുക്കറ്റിംഗ്ഗിയ്ക്ക് 36 കിലോമീറ്റർ അകലെയാണ് സ്ഥിതി ചെയ്യുന്നത്. 52,000 വർഷങ്ങൾക്ക് മുൻപ് നടന്ന ഒരു അഗ്നിപർവ്വത സ്ഫോടനത്തിലൂടെയാണ് മനിഞ്ചൌ അഗ്നിപർവ്വതമുഖം രൂപം കൊണ്ടത്.  അഗ്നിപർവ്വതസ്ഫോടനത്തിൻറെ അവശിഷ്ടങ്ങൾ മനിഞ്ചൌ തടാകത്തിനു ചുറ്റുമായി കിഴക്കൻ ഭാഗത്തേക്ക് 50 കിലോമീറ്ററും 75 കിലോമീറ്റർ തെക്ക് കിഴക്കായും പടിഞ്ഞാറൻ തീരത്തോട് അടുത്ത പ്രദേശത്തും കാണപ്പെടുനു. ഈ അവശിഷ്ടങ്ങൾ 8500 km² പ്രദേശത്ത് 220–250 km³ അളവിൽ പരന്നുകിടക്കുന്നു. അഗ്നിപർവ്വതമുഖത്തിന് 20 കിലോമീറ്റർ നീളവും 8 കിലോമീറ്റർ വീതിയും ഉണ്ട്.


</doc>
<doc id="392655" url="https://ml.wikipedia.org/wiki?curid=392655" title="സിങ്കരാക്ക് തടാകം">
സിങ്കരാക്ക് തടാകം

സിങ്കരാക്ക് തടാകം ഇന്തോനേഷ്യയിലെ വെസ്റ്റ് സുമാത്രയിലുള്ള ഒരു തടാകമാണ്. ഇത് പഡാംഗ് പഞ്ചാംഗ്, സൊലോക്ക് എന്നീ നഗരങ്ങൾക്കിടയിലാണ് സഥിതിചെയ്യുന്നത്. 107.8 ചതുരശ്ര കിലോമീറ്റർ വിസ്തീർണ്ണമുള്ള ഈ തടാകത്തിൻ 21 കിലോമീറ്റർ നീളവും 7 കിലോമീറ്റർ വീതിയുമുണ്ട്. തടാകത്തിലെ അധിക ജലം സ്വാഭാവികമായി ഒഴുകി ഒമ്പിലിൻ നദിയിലെത്തുകയും നദി കിഴക്കോട്ടൊഴുകി മലാക്ക കടലിടുക്കിൽ ചെന്നു ചാടുകയും ചെയ്യുന്നു.


</doc>
<doc id="392661" url="https://ml.wikipedia.org/wiki?curid=392661" title="അക്കരെ">
അക്കരെ

സൂര്യരേഖ യുടേ ബാനറിൽ കെ.എൻ. ശശിധരൻതിരക്കഥയും സംവിധാനവും ചെയ്ത് സ്വയം നിർമ്മിച്ച് 1984ൽ പുറത്തിറക്കിയ ചിത്രമാണ്
അക്കരെ. ഭരത് ഗോപി, മാധവി ഏന്നിവർ നായകരാകുന്ന ചിത്രത്തിൽനെടുമുടി വേണു,മമ്മുട്ടി,മോഹൻലാൽ മുതലായവരും അഭിനയിക്കുന്നു.

സ്വസ്ഥമായി മാന്യമായ ഒരു സർക്കാർതൊഴിൽ തഹസിൽദാർ ചെയ്തു ജീവിക്കുന്ന ഒരാൾക്ക് അത്യാഗ്രഹിഹായ ഭാര്യ വരുത്തിവക്കുന്ന വിനകൾ പറയുന്ന ചിത്രം. 1984 കാലത്ത് ഗൾഫ് പണം ഉണ്ടാക്കിയ ഓളം ഒപ്പിയെടുക്കുന്നു ഈ ചിത്രം. ഗൾഫ് കാരെ അസൂയയോടെയും അമ്പർപ്പോടെയും കാണുന്ന സമൂഹമാണ് ഈ സിനിമയിലെ കെന്ദ്ര കഥാ ബിന്ദു. 


</doc>
<doc id="392664" url="https://ml.wikipedia.org/wiki?curid=392664" title="മരക്കാശാവ്">
മരക്കാശാവ്

മരക്കാശാവ് (ശാസ്ത്രീയനാമം:"Memecylon grande)" മെലാസ്റ്റൊമാറ്റേസീ കുടുംബത്തിൽ പെട്ട ചെറുമരമാണ്. ഇത് ഇന്ത്യൻ ഉപഭൂഖണ്ഡത്തിലും ശ്രീലങ്കയിലും തദ്ദേശീയ (endemic) സസ്യമാണ്.

അറ്റം കൂർത്ത് അണ്ഡാകൃതിയിൽ ഉള്ള ഇലകൾ ഉണങ്ങുമ്പോൾ തവിട്ടു നിറമാകുന്നു. 8 മില്ലീമീറ്റർ നീളമുള്ള ഇലഞെട്ടുകൾ. 2.5 മില്ലീമീറ്റർ നീളമുള്ള ഇതളുകളുള്ള നീല നിറമുള്ള പൂവുകളുടെ ഞെട്ടുകൾ 1.5 സെ. മീ വരെ നീളമുള്ളവയാണ്. മിനുസമുള്ളതും തവിട്ടു കലർന്ന കറുപ്പുനിറമുള്ളതുമായ കായകൾ ബെറികൾ ആണ്.



</doc>
<doc id="392667" url="https://ml.wikipedia.org/wiki?curid=392667" title="ബാഗ്മതി നദി">
ബാഗ്മതി നദി

ബാഗ്മതിനേപ്പാളിലെ കാഠ്മണ്ഡു താഴ്വരയിലൂടെ നദി ഒഴുകുന്നതും പാറ്റനിൽ നിന്നും കാഠ്മണ്ഡുവിനെ  വേർതിരിക്കുന്നതുമായി നദിയാണ്. ഹിന്ദുക്കളും ബുദ്ധമതക്കാരും ഒരുപോലെ ഈ നദിയെ വിശുദ്ധമായി കരുതുന്നു. ഈ നദിക്കരയിലായി നിരവധി ഹിന്ദു ക്ഷേത്രങ്ങൾ നിലനിൽക്കുന്നു.

ഈ പുണ്യനദിയുടെ പ്രാധാന്യത്തിനുള്ള പ്രധാന കാരണം ഹിന്ദു മതവിഭാഗത്തിലുള്ളവർ മൃതദേഹം സംസ്കരിക്കുന്നതിനായി ഈ പുണ്യ നദിയുടെ തീരങ്ങൾ ഉപയോഗിക്കുന്നതും തദ്ദേശീയ കിരന്റ് വർഗ്ഗക്കാർ അവരുടെ വിഭാഗത്തിന്റെ മൃതദേഹ സംസ്കരണത്തിനായി സമീപത്തുള്ള കുന്നുകൾ ഉപയോഗിക്കുന്നതുമാണ്. നേപ്പാളി ഹിന്ദു പാരമ്പര്യമനുസരിച്ച്, മൃതദേഹം സംസ്കരിക്കപ്പെടുന്നതിന് തൊട്ടു മുമ്പായി ബാഗ്മതി നദിയിൽ മൂന്ന് പ്രാവശ്യം മുക്കിയിരിക്കേണ്ടതാണ്, എന്നാൽ മാത്രമേ പുനർജന്മ ചക്രം അവസാനിക്കുകയുള്ളൂ. ചടങ്ങിൽ പങ്കെടുക്കുന്ന പ്രധാനപ്പെട്ടയാളും (മിക്കവാറും അവസരങ്ങളിൽ മൂത്ത പുത്രൻ) കഴിഞ്ഞാലുടനെ നദിയിൽ ഒരു പുണ്യ സ്നാനം നടത്തണം. ചടങ്ങിൽ പങ്കെടുക്കുന്ന മറ്റു ബന്ധുക്കൾ സംസ്കാരത്തിനൊടുവിൽ ബാഗ്മതി നദിയിൽ സ്നാനം ചെയ്യുകയോ നദിയിലെ വിശുദ്ധജലം അവരുടെ ശരീരത്തിൽ തളിക്കുകയോ ചെയ്യുന്നു. ബാഗ്മതി നദി ജനങ്ങളെ ആത്മീയമായി ശുദ്ധീകരിക്കുന്നു എന്നു വിശ്വസിക്കപ്പെടുന്നു. 

നേപ്പാളിലെ നാഗരിക സംസ്ക്കാരത്തിന്റെയും നഗരവൽക്കരണത്തിന്റെയും ഉറവിടം  ബഗ്മതി നദിയാണെന്നു കണക്കാക്കപ്പെടുന്നു.  “വിനയാ പിറ്റാക്ക” എന്ന മൂന്നു ഭാഗങ്ങളുള്ള ബുദ്ധമത പ്രമാണത്തിലും നന്ദബഗ്ഗയിലും ഈ നദിയെ വഗുമുണ്ട (वग्गुमुदा) എന്നു വിളിക്കുന്നു. മറ്റൊരു ബുദ്ധമത  പ്രമാണമായ മജ്ജിമ നികായയിൽ (5 നികായകളിൽ രണ്ടാമത്തേത്) ഈ നദിയെ ബാഹുമതി (बाहुमति)  എന്നു പരാമർശിച്ചിരിക്കുന്നു.   AD 477 ൽ രേഖപ്പെടുത്തപ്പെട്ട മറ്റൊരു ലിഖിതത്തിലും ഗോപാൽരാജ് വൻഷാവലിയിലും ഈ നദിയെ “ബാഗ്വതി പരപ്രദേശ്” (वाग्वति पारप्रदेशे) എന്നു വിശേഷിപ്പിക്കുന്നു.

ചൗബർ മലയിടുക്ക് മഹാഭാരത് റേഞ്ചിനെ മുറിച്ചു കടന്നുപോകുന്നു, ലെസ്സർ ഹിമാലയ എന്നും ഇത് അറിയപ്പെടുന്നു. ഈ 2,000 മുതൽ 3,000 മീറ്റർ വരെ (6,600 മുതൽ 9,800 അടി വരെ) ഉയരമുള്ള മലനിരകൾ നേപ്പാളിനു കുറുകേ "മധ്യ മലനിരകളുടെ" തെക്കൻ പരിധിയായി നിലനിൽക്കുയും ഒപ്പം  ഇത് സവിശേഷമായ നേപ്പാളി സംസ്കാരവും കൂടുതൽ ഇൻഡ്യൻ സംസ്കാരങ്ങളും ഭാഷകളും തമ്മിലുള്ള ഒരു പ്രധാന സാംസ്കാരിക അതിർത്തിയും അതുപോലെ ഒരു ഭൗമശാസ്ത്ര സവിശേഷതയുമാണ്.

കാഠ്മണ്ഡു താഴ്വരയുൾപ്പടെയുള്ള ബാഗ്മതി നദിതടം, അൽപ്പംകൂടി വലിപ്പമുള്ളതും പടിഞ്ഞാറു സ്ഥിതിചെയ്യുന്നതുമായ ഗന്ധകി തടത്തിനും കിഴക്കു സ്ഥിതിചെയ്യന്ന കോസി തടത്തിനുമിടയിലാണുള്ളത്. തൊട്ടുകിടക്കുന്ന ഈ തടങ്ങൾ, പ്രധാനപ്പെട്ട ഹിമാലയൻ മലനിരകളുടെ വടക്കു ഭാഗത്തുകൂടി ബൃഹത്തായ മലയിടുക്കുകളെ മുറിച്ചു കടന്നു പോകുന്നു. വാസ്തവത്തിൽ കോസി നദിയുടെ പോഷകനദിയായ അരുൺ അങ്ങുദൂരെ ടിബറ്റുവരെ വ്യാപിച്ചിരിക്കുന്നു. ചെറിയ ബാഗ്മതി ഹിമാലയത്തിന്റെ കുറച്ചു തെക്കുനിന്ന് ഉത്ഭവിക്കുന്നു. ഹിമാനികളിൽനിന്നുള്ള ഉറവിടമില്ലാത്തതിനാൽ ഈ നദിയിലെ പ്രവാഹം പ്രധാനമായും മഴയെ ആശ്രയിച്ചാണ്. ചൂടു കാലത്ത് (ഏപ്രിൽ മുതൽ ജൂൺ വരെ) ജലപ്രവാഹം വളരെ കുറവായിരിക്കും, മൺസൂൺ സീസണിൽ (ജൂൺ പകുതി മുതൽ ഓഗസ്റ്റ് മദ്ധ്യത്തോടെ) ജലപ്രവാഹം താരമ്യേന വർദ്ധിക്കുന്നു. ഈ രീതിയിൽ, ബാഗ്മതി നദീ വ്യവസ്ഥ, അങ്ങു ദൂരെ നേപ്പാളിന്റെ പടിഞ്ഞാറ് ഗന്ധകി തടത്തിനും കർണാലി തടത്തിനുമിടയിലുള്ള റാപ്തി നദീ വ്യവസ്ഥയെ അനുസ്മരിപ്പിക്കുന്നു.


</doc>
<doc id="392669" url="https://ml.wikipedia.org/wiki?curid=392669" title="ആൻഡേർസ് ജഹാൻ റെറ്റ്സിയസ്">
ആൻഡേർസ് ജഹാൻ റെറ്റ്സിയസ്

സ്വീഡൻ കാരനായ രസതന്ത്രശാസ്ത്രജ്ഞനും സസ്യശാസ്ത്രജ്ഞനും പ്രാണിപഠനശാസ്ത്രജ്ഞനുമായിരുന്നു ആൻഡേർസ് ജഹാൻ റെറ്റ്സിയസ്(3 ഒക്ടോബർ 1742 – 6 ഒക്ടോബർ 1821).

1742 ഒക്ടോബർ 3 ന് ക്രിസ്റ്റിൻസ്റ്റാഡിൽ ജനനം. 1758 ഇൽ ലുൻഡ് സർവകലാശാലയിൽ ചേർന്നു. 1766 ഇൽ ബിരുദാനന്തരബിരുദം നേടി. വൈദ്യപരിചാരകനായും പരിശീലനം നേടിയിരുന്നു.1766 ൽ രസതന്ത്രത്തിലും 1767 ൽ പ്രകൃതിശാസ്‌ത്രത്തിലും ഡോസന്റ് (docent) പദവി ലഭിച്ചു. 
1812 ൽ വിരമിക്കുന്നത് വരെ പ്രകൃതിശാസ്ത്രം, സാമ്പത്തികശാസ്ത്രം, രസതന്ത്രം എന്നീ വിഷയങ്ങളിൽ വിവിധ സ്ഥാനങ്ങളിൽ പ്രവർത്തിച്ചു. 1821 ഒക്ടോബർ 6 നു സ്റ്റോക്ക്ഹോമിൽ വെച്ച് മരണമടഞ്ഞു. അദ്ദേഹം ഒട്ടേറെ പ്രാണി സ്പീഷീസുകളെ വിവരിക്കുകയും അവയുടെ വർഗ്ഗീകരണത്തിന് ആവശ്യമായ അടിസ്ഥാന പഠനങ്ങൾ നടത്തുകയും ചെയ്തു. 
<br>
1782 ൽ റെറ്റ്സിയസ് റോയൽ സ്വീഡിഷ് അക്കാഡമി ഓഫ് സയൻസസിന്റെ അംഗമായി തെരഞ്ഞെടുക്കപ്പെട്ടു.


</doc>
<doc id="392670" url="https://ml.wikipedia.org/wiki?curid=392670" title="എക്സാക്കം">
എക്സാക്കം

എക്സാക്കം(Exacum /ˈɛksəkəm/)  ജെന്റിയാനേസീ(Gentianaceae) കുടുംബത്തിലെ ഒരു ജീനസ് ആണ്. താഴെപ്പറയുന്ന സ്പീഷീസുകൾ എക്സാക്കം ജീനസിൽ ഉൾപ്പെടുന്നവയാണ് (ലിസ്റ്റ് പൂർണമല്ല):


</doc>
<doc id="392674" url="https://ml.wikipedia.org/wiki?curid=392674" title="അപാരത">
അപാരത

1992-ൾ പുറതതിറങ്ങിയ അപാരത എന്ന് സിനിമ സംവിധാനം ചെയ്തിരികുനന്ത് ഐ വി ശശിയാണ്. റഹ്‌മാൻ,സുകന്യ,ഉർവശി,സിദ്ദിഖ്, എം വി സുകുമാരൺ മുതലായവർ അഭിനയിചിരികുന്നു.

അപരത ഒരു വൈകാരിക കുടൂംബ ചിത്രമാൺ 


[[വർഗ്ഗം:ഐ.വി. ശശി സം‌വിധാനം ചെയ്ത ചലച്ചിത്രങ്ങൾ]]
[[വർഗ്ഗം:ശ്രീകുമാരൻ തമ്പിയുടെ ഗാനങ്ങൾ]]
[[വർഗ്ഗം:ഇളയരാജ പശ്ചാത്തല സംഗീതമൊരുക്കിയ ചിത്രങ്ങൾ]]

</doc>
<doc id="392680" url="https://ml.wikipedia.org/wiki?curid=392680" title="ചാണ">
ചാണ

കത്തിയും അതുപോലെയുള്ള മറ്റ് ഉപകരണങ്ങളും തേച്ച് മിനുക്കി മൂർച്ച കൂട്ടാനും രത്നങ്ങൾ തേച്ച് മിനുക്കി മിനുസപ്പെടുത്തുവാനും ഉപയോഗിക്കുന്ന കല്ലാണ് ചാണ. പൂജകൾക്കും മറ്റും ചന്ദനം അരക്കുന്നതിനും ആയുർവ്വേദ ഔഷധങ്ങൾ അരക്കുന്നതിനും ചാണ ഉപയോഗിക്കുന്നു. 


</doc>
<doc id="392690" url="https://ml.wikipedia.org/wiki?curid=392690" title="ഷാലിമാർ പൂന്തോട്ടം, ലാഹോർ">
ഷാലിമാർ പൂന്തോട്ടം, ലാഹോർ

പാകിസ്താനിലെ ലാഹോറിൽ സ്ഥിതിചെയ്യുന്ന ഒരു ഉദ്യാനമാണ് ഷാലിമാർ പൂന്തോട്ടം അഥവാ ഷാലമർ ബാഗ്. 1641-ൽ മുഗൾ ചക്രവർത്തിയായിരുന്ന ഷാജഹാനാണ് ഇത് പണികഴിപ്പിച്ചത്. മുഗൾ വാസ്തുവിദ്യാ ശൈലിയിലുള്ള ഉദ്യാനത്തിന്റെ നിർമ്മാണം ഏകദേശം നാലു വർഷം കൊണ്ടാണ് പൂർത്തിയായത്. പൂച്ചെടികളും പുൽത്തകിടിയും ഫലവൃക്ഷങ്ങളും നിറഞ്ഞ ഈ ഉദ്യാനവും പരിസരവും ഏതാണ്ട് 16 ഹെക്ടേർ സ്ഥലത്തായി വ്യാപിച്ചുകിടക്കുന്നു. ഇഷ്ടിക കൊണ്ടു നിർമ്മിച്ചതും ചിത്രപ്പണികൾ നിറഞ്ഞതുമായ മതിൽക്കെട്ടിനുള്ളിലാണ് ഉദ്യാനം സ്ഥിതിചെയ്യുന്നത്. മൂന്ന് നൂറ്റാണ്ടിലേറെ പഴക്കമുള്ള ഈ ഉദ്യാനത്തെ 1981-ൽ യുനെസ്കോ ലോകപൈതൃക പട്ടികയിൽ ഉൾപ്പെടുത്തി. മുഗൾ ഭരണകാലത്തെ കലാരീതികളെക്കുറിച്ച് മനസ്സിലാക്കുവാനായി ധാരാളം വിനോദസഞ്ചാരികൾ ഇവിടെയെത്തുന്നു.

ഏതു ഭാഷയിൽ നിന്നാണ് 'ഷാലിമാർ' എന്ന വാക്കുണ്ടായതെന്ന് കണ്ടെത്താൻ കഴിഞ്ഞിട്ടില്ല. അറബിക് അല്ലെങ്കിൽ പേർഷ്യൻ ഭാഷയിൽ നിന്നാണ് 'ഷാലിമാർ' എന്ന വാക്കുണ്ടായതെന്ന് റഷ്യൻ പണ്ഡിതനായ അന്ന സുവറോവ അഭിപ്രായപ്പെടുന്നു. അറബി ഭാഷയിൽ 'കെട്ടിടങ്ങളുടെ യജമാനൻ' എന്നർത്ഥമുള്ള 'ഷാ അൽ-ഇമാറത്ത്' എന്ന ഒരു പ്രയോഗമുണ്ട്. 'ഇമാറത്ത്' എന്ന പദം പൂന്തോട്ടം പോലെയുള്ള നിർമ്മിതികളെ സൂചിപ്പിക്കാനാണ് സാധാരണയായി ഉപയോഗിച്ചു വരുന്നത്. സംസ്കൃതത്തിൽ 'ഷാലിമാർ' എന്ന വാക്കിന് 'സ്നേഹത്തിന്റെ ക്ഷേത്രം' എന്നർത്ഥമുണ്ട്.

മുഗൾ ചക്രവർത്തിയായിരുന്ന ജഹാംഗീർ കാശ്മീരിൽ ഷാലിമാർ പൂന്തോട്ടം നിർമ്മിച്ചപ്പോൾ അദ്ദഹത്തിന്റെ പുത്രൻ ഷാജഹാന് ഇതേ മാതൃകയിൽ ഒരു പൂന്തോട്ടം ലാഹോറിൽ നിർമ്മിക്കണമെന്ന ആഗ്രഹമുണ്ടായി. ഷാജഹാന്റെ സദസ്സിലുണ്ടായിരുന്ന ഖലിമുള്ള ഖാന്റെ നേതൃത്വത്തിൽ 1637-ൽ പൂന്തോട്ടത്തിന്റെ നിർമ്മാണം ആരംഭിച്ചു. 1641-ലാണ് പൂന്തോട്ടത്തിന്റെ പണി പൂർത്തിയായത്.

പൂന്തോട്ടം നിലനിൽക്കുന്ന സ്ഥലം മുമ്പ് മിയാൻ കുടുംബത്തിന്റെ ഉടമസ്ഥതയിലായിരുന്നു. 'അറായിൻ' സമുദായത്തിൽപ്പെടുന്ന ഈ കുടുംബം രാജ്യത്തിനു നൽകിയ സേവനങ്ങൾ പരിഗണിച്ച് മുഗൾ ഭരണാധികാരികൾ നൽകിയ സ്ഥാനപ്പേരാണ് 'മിയാൻ'. കുടുംബത്തിലെ മുതിർന്ന അംഗമായ മിയാൻ മുഹമ്മദ് യൂസഫാണ് ഈ സ്ഥലം ഷാജഹാൻ ചക്രവർത്തിക്കു നൽകിയത്. ഇതിനു പകരമായി പൂന്തോട്ടത്തിന്റെ നടത്തിപ്പുചുമതല മിയാൻ കുടുംബത്തിനു വിട്ടുകൊടുത്തു. 350 വർഷത്തിലേറെക്കാലം ഈ പൂന്തോട്ടം മിയാൻ കുടുംബത്തിന്റെ നിയന്ത്രണത്തിലായിരുന്നു. സിഖ് സാമ്രാജ്യകാലത്ത് പൂന്തോട്ടത്തിലെ മാർബിളുകൾ കൊള്ളയടിക്കപ്പെടുകയും അവകൊണ്ട് അമൃത്‌സറിലെ സുവർണ്ണക്ഷേത്രത്തെ അലങ്കരിക്കുകയും ചെയ്തു. 1962-ൽ മിയാൻ കുടുംബവുമായുള്ള എതിർപ്പിനെ തുടർന്ന് പാക് ഭരണാധികാരി അയൂബ് ഖാൻ പൂന്തോട്ടത്തെ സർക്കാർ ഉടമസ്ഥതയിലാക്കി.

എല്ലാവർഷവും ഈ പൂന്തോട്ടത്തിൽ വച്ച് മൂന്നു ദിവസം നീണ്ടുനിൽക്കുന്ന 'മേള ചിരാഗൻ' എന്ന ഉത്സവം നടത്താറുണ്ടായിരുന്നു. 1958-ൽ ഇത് നിർത്തലാക്കി.

മധ്യേഷ്യ, കശ്മീർ, പഞ്ചാബ്, പേർഷ്യ, ഡൽഹി സുൽത്താനത്ത് എന്നിവടങ്ങളിലെ വാസ്തുവിദ്യാശൈലിയും പൂന്തോട്ട നിർമ്മാണത്തിനായി സ്വീകരിച്ചിട്ടുണ്ട്. സാമാന്തരികത്തിന്റെ ആകൃതിയിലുള്ള പൂന്തോട്ടത്തിനു ചുറ്റും ഇഷ്ടിക കൊണ്ട് നിർമ്മിച്ച മതിലുണ്ട്. ഇതിൽ ധാരാളം ചിത്രപ്പണികളുണ്ട്. ഖുറാനിൽ സൂചിപ്പിച്ചിരിക്കുന്നതു പോലെ സ്വർഗ്ഗത്തിലുള്ള നാലു പൂന്താട്ടങ്ങളുടെ (ചാർബാഗ്) മാതൃകയിലാണ് ഷാലിമാർ പൂന്തോട്ടം നിർമ്മിച്ചിരിക്കുന്നത്. പൂന്തോട്ടത്തിന്റെ തെക്ക് - വടക്ക് നീളം 658 മീറ്ററും കിഴക്ക് - പടിഞ്ഞാറ് നീളം 258 മീറ്ററുമാണ്.

മൂന്നു തട്ടുകളായി തിരിച്ചാണ് പൂന്തോട്ടം നിർമ്മിച്ചിരിക്കുന്നത്. അവ ഓരോന്നും തമ്മിൽ 4 മീറ്റർ മുതൽ 5 മീറ്റർ വരെ അകലമുണ്ട്. മൂന്നു തട്ടുകൾക്കും പേരുനൽകിയിട്ടുണ്ട്. ഏറ്റവും മുകളിലത്തെ തട്ടിന് 'സന്തോഷം നൽകുന്നവൻ' എന്നർത്ഥത്തിൽ 'ഫറാ ബക്ഷ്' എന്നും മധ്യത്തിലുള്ള തട്ടിന് 'നല്ലത് നൽകുന്നവൻ' എന്നർത്ഥത്തിൽ 'ഫൈസ് ബക്ഷ്' എന്നും ഏറ്റവും താഴെയുള്ള തട്ടിന് 'ജീവിതം നൽകുന്നവൻ' എന്നർത്ഥത്തിൽ 'ഹയാത് ബക്ഷ്' എന്നും പേരു നൽകിയിരിക്കുന്നു.

മാർബിൾ തറയോടു കൂടിയ കുളങ്ങളിൽ 410 ജലധാരകളാണ് ഷാലിമാർ പൂന്തോട്ടത്തിലുള്ളത്. പൂന്തോട്ടത്തിന്റെ മുകൾത്തട്ടിൽ 105-ഉം മധ്യഭാഗത്തായി 152-ഉം താഴത്തെ തട്ടിൽ 153-ഉം ജലധാരകൾ ഇവിടെ ഒരുക്കിയിട്ടുണ്ട്. ഇവയുടെ നിർമ്മാണ ഘടന പൂർണ്ണമായും മനസ്സിലാക്കുവാൻ ശാസ്ത്രജ്ഞർക്ക് ഇതുവരെയും കഴിഞ്ഞിട്ടില്ല. ജലധാരകളുടെയും അരുവികളുടെയും സാന്നിദ്ധ്യം മൂലം പൂന്തോട്ടത്തിന്റെ താപനില സ്ഥിരമായി നിലനിർത്തുന്നു. ഉഷ്ണകാലത്ത് 49 ഡിഗ്രി സെൽഷ്യസ് വരെ ചൂട് ഉയരുന്ന ലാഹോർ നഗരം സന്ദർശിക്കാനെത്തുന്നവർക്ക് തികച്ചും അനുയോജ്യമായ സ്ഥലമാണ് ഷാലിമാർ പൂന്തോട്ടം.

ആപ്പിൾ, ആപ്രിക്കോട്ട്, ചെറി, മാമ്പഴം, മൾബറി, പ്ലം എന്നിങ്ങനെ നിരവധി വൃക്ഷങ്ങൾ ഇവിടെയുണ്ട്. ഇതുകൂടാതെ മിനാരങ്ങൾ, വിശ്രമകേന്ദ്രങ്ങൾ, മറ്റു കെട്ടിടങ്ങൾ എന്നിവയുമുണ്ട്. 

ചരിത്രപരമായി ഏറെ പ്രാധാന്യമുള്ള ഷാലിമാർ പൂന്തോട്ടത്തെ സംരക്ഷിക്കുന്നതിനായുള്ള പ്രവർത്തനങ്ങൾ പുരോഗമിക്കുന്നു. 1981-ൽ യുനെസ്കോയുടെ ലോകപൈതൃക പട്ടികയിൽ ലാഹോർ കോട്ടയോടൊപ്പം ഷാലിമാർ പൂന്തോട്ടത്തെയും ഉൾപ്പെടുത്തിയിരുന്നു.

പാകിസ്താനിൽ പഞ്ചാബ് പ്രവിശ്യയുടെ തലസ്ഥാനമായ ലാഹോർ നഗരത്തിലെ വാൾഡ് സിറ്റിക്കു സമീപത്തായി ഭഗവാൻപുരയിലാണ് ഷാലിമാർ പൂന്തോട്ടം സ്ഥിതിചെയ്യുന്നത്. ലാഹോറിന് 5 കിലോമീറ്റർ വടക്കുകിഴക്കായി ഗ്രാൻഡ് ട്രങ്ക് റോഡിലൂടെ സഞ്ചരിച്ചാൽ ഭഗവാൻപുരയിൽ എത്തിച്ചേരാം.



</doc>
<doc id="392701" url="https://ml.wikipedia.org/wiki?curid=392701" title="അഷ്‌റഫ് ഖാനി">
അഷ്‌റഫ് ഖാനി

മുഹമ്മദ് അഷ്‍റഫ് ഖാനി അഹ്മദ്‍സായി (/, born 19 May 1949) അഫ്‍‍ഗാനിസ്ഥാനിലെ നിലവിലെ പ്രസിഡൻറാണ്. 2014 സെപ്റ്റംബർ 21 നാണ് അദ്ദേഹം അഫ്ഗാനിസ്ഥാനിലെ പ്രസിഡൻറ് ആയി തെരഞ്ഞെടുക്കപ്പെട്ടത്. വിദ്യാഭ്യാസം വഴി ഒരു നരവംശശാസ്ത്രജ്ഞനായ അഷ്‍റഫ് ഖാനി, മുമ്പ് ധനകാര്യ മന്ത്രിയും കാബൂൾ സർവ്വകലാശാലയുടെ ചാൻസലറുമായിരുന്നു. 2002 ൽ അഫ്ഗാനിസ്ഥാനിലേക്ക് തിരിച്ചുവരുന്നതിനുമുമ്പ് ഘാനി ലോകബാങ്കിൽ പ്രവർത്തിച്ചിരുന്നു. 2002 ജൂലൈ മുതൽ 2004 ഡിസംബർ വരെയുള്ള കാലത്ത് അഫ്‍ഗാനസ്ഥാൻറെ ധനകാര്യമന്ത്രിയെന്ന നിലയിൽ പ്രവർത്തിച്ച അഷ്‍റഫ് ഖാനി, താലിബാൻ സർക്കാരിൻറ തകർച്ചയ്ക്കുശേഷം അഫ്ഗാനിസ്ഥാനിലെ സാമ്പത്തിക സ്ഥിരത വീണ്ടെടുക്കുന്നതിനായി യത്‍നിച്ചിരുന്നു.

പൗരൻമാരെ സേവിക്കാനുള്ള സംസ്ഥാനങ്ങളുടെ കഴിവ് മെച്ചപ്പെടുത്താനായി 2005 ൽ സ്ഥാപിക്കപ്പെട്ട "ഇൻസ്റ്റിറ്റ്യൂട്ട് ഫോർ സ്റ്റേറ്റ് എഫെക്റ്റീവ്‍നെസ്" എന്ന സംഘടനയുടെ സഹ സ്ഥാപകനാണ് ഇദ്ദേഹം. 2005-ൽ അദ്ദേഹം ഒരു TED (Technology, Entertainment, Design) എന്ന മീഡിയ ഓർഗനൈസേഷനിൽ ഒരു പ്രസംഗം നടത്തിയിരുന്നു. ഈ പ്രസംഗത്തിൽ അഫ്‍ഗാനിസ്ഥാനേപ്പോലെ തകർന്ന സമ്പദ്‍വ്യവസ്ഥയുള്ള ഒരു രാജ്യത്തെ എങ്ങനെ പുനർനിർമിക്കണമെന്ന് അദ്ദേഹം ഈ പ്രസംഗത്തിൽ വിശദീകരിച്ചിരുന്നു.

പ്രസിഡൻറ് അഷ്‍റഫ് ഖാനി, യുനൈറ്റഡ് നേഷൻസ് ഡെവലപ്മെന്റ് പ്രോഗ്രാം ആവിഷ്കരിച്ച ഒരു സ്വതന്ത്ര സംരംഭമായ "കമ്മീഷൻ ഓൺ ലീഗൽ എംപവർമെൻറ് ഓഫ് ദ പൂവർ" എന്ന കമ്മീഷനിലെ അംഗമാണ്. 2013 ൽ "ഫോറിൻ പോളിസി" മാഗസിൻ സംഘടിപ്പിച്ച ലോകത്തിലെ ഏറ്റവും മികച്ച നൂറു ബുദ്ധിജീവികളെ നാമനിർദേശം ചെയ്യാനുള്ള ഓൺലൈൻ പോളിൽ 50 ആം സ്ഥാനത്തെത്തുകയും "പ്രോസ്‍പെക്റ്റ്" മാഗസിൻ സംഘടിപ്പിച്ച ഇതേപോലുള്ള ഓൺലൈൻ പോളിൽ രണ്ടാം സ്ഥാനത്തെത്തുകയും ചെയ്തിരുന്നു.

2009 ൽ നടന്ന പ്രസിഡൻറ് തെരഞ്ഞെടുപ്പിൽ ഹമീദ് കർസായി, അബ്ദുള്ള അബ്ദുള്ള, റംസാൻ ബാഷർഡോസ്റ്റ് എന്നിവരോടൊപ്പം മത്സരിച്ച ഖാനി നാലാം സ്ഥാനത്തെത്തിയിരുന്നു. 2014 ലെ പ്രസിഡൻറ് തെരഞ്ഞെടുപ്പിൻറെ ആദ്യ റൗണ്ടിൽ അഷറഫ് ഘാനി 32 ശതമാനം വോട്ട് നേടി 45 ശതമാനം വോട്ടു നേടിയ അബ്ദുള്ളയ്ക്ക് തൊട്ടുപിന്നിലെത്തിയിരുന്നു. 2014 ജൂൺ 14 നു നടന്ന അവസാന റൌണ്ട് തെരഞ്ഞെടുപ്പിൽ 35.27 ശതമാനം വോട്ടു നേടിയ ഖാനി, ഒരു വോട്ട് അബ്ദുള്ളയേക്കാൾ അധികമായി നേടി വിജയം വരിക്കുകയായിരുന്നു. 

1949 മെയ് 19 ന് അഫ്ഗാനിസ്ഥാനിലെ ലോഗാർ പ്രവിശ്യയിലാണ് അഷ്‍റഫ് ഖാനി ജനിച്ചത്. അഹ്മദ്‍സായി പഷ്തൂൺ ഗോത്രത്തിൽപ്പെട്ടവനായിരുന്നു അദ്ദേഹം. 1973 ൽ ബേറൂട്ടിലെ അമേരിക്കൻ സർവ്വകലാശാലയിൽ വിദ്യാഭ്യാസത്തിനു ചേരുകയും അവിടെനിന്ന് അദ്ദേഹം ബാച്ചിലർ ബിരുദം നേടുകയും ചെയ്തു. അതിനുശേഷം അദ്ദേഹം കൊളംബിയ സർവകലാശാലയിൽ ചേരുകയും അവിടെ നിന്ന് 1977 ൽ ബിരുദാനന്തര ബിരുദവും 1983 ൽ പിഎച്ച്ഡിയും നേടി. അവിടെ പഠിക്കുന്നതിനിടെ അദ്ദേഹം തൻറെ ഭാവിവധുവായ റുലയെ കണ്ടുമുട്ടിയിരുന്നു.

ഒരു ഫോറിൻ എക്സ്ചേഞ്ച് വിദ്യാർത്ഥിയായിരുന്ന സമയത്ത് അഷ്‍റഫ് ഖാനി, ഒറിഗണിലെ ഒസ്വെഗോ ലേക്കിലുള്ള ഒസ്വെഗോ ഹൈസ്കൂളിൽ പഠിക്കുകയും 1967 ലെ ക്ലാസ്സിൽ ബിരുദം നേടുകയും ചെയ്തു. ആദ്യകാലത്ത് കൊളംബിയ യൂണിവേഴ്സിറ്റിയിൽ നിയമം പഠിക്കാൻ ആഗ്രഹിച്ചിരുന്നുവെങ്കിലും എന്നാൽ പിന്നീട് തീരുമാനത്തിൽ മാറ്റമുണ്ടാകുകയും നരവംശത്തിലേയ്ക്കു തിരിയുകയും ചെയ്തു.1983 ൽ ബെർക്കിലിയിലെ യൂണിവേഴ്സിറ്റി ഓഫ് കാലിഫോർണിയയിലും 1983 മുതൽ 1991 വരെ ജോൺസ് ഹോപ്കിൻസ് യൂണിവേഴ്‍സിറ്റിയിലും പഠിപ്പിക്കാൻ അദ്ദേഹത്തെ ക്ഷണിച്ചിരുന്നു. ഹാർവാർഡ്-INSEAD, വേൾഡ് ബാങ്ക്-സ്റ്റാൻഫോർഡ് ഗ്രാജ്വേറ്റ് സ്കൂൾ ഓഫ് ബിസിനസസ് എന്നിവയുടം നേതൃത്വ പരിശീലന പരിപാടികളിലും അദ്ദേഹം പങ്കെടുത്തിരുന്നു.

കാബൂൾ യൂണിവേഴ്സിറ്റി (1973-77), ഡെൻമാർക്കിലെ ആർഹസ് യൂണിവേഴ്സിറ്റി (1977),ബെർക്കിലിയിലെ യൂണിവേഴ്‍സിറ്റി ഓഫ് കാലിഫോർണിയ (1983), ജോൺസ് ഹോപ്കിൻസ് യൂണിവേഴ്സിറ്റി (1983-1991) എന്നിവിടങ്ങളിലെ ഫാക്കൽറ്റികളിൽ അദ്ദേഹം സേവനം അനുഷ്ടിച്ചിരുന്നു. അദ്ദേഹത്തിന്റെ അക്കാദമിക ഗവേഷണം രാഷ്ട്ര രൂപീകരണത്തിലും സാമൂഹിക പരിവർത്തനത്തിലും ആയിരുന്നു. ഒരു പണ്ഡിതനെന്ന നിലയിൽ 1985 ൽ പാക്കിസ്ഥാൻ മദ്രസകളെക്കുറിച്ച് അദ്ദേഹം ഒരു വർഷത്തെ ഗവേഷണം പൂർത്തിയാക്കിയിരുന്നു.

1991 ൽ ലോകബാങ്കിൽ ചേർന്ന അദ്ദേഹം, 1990 കളുടെ മധ്യത്തോടെ കിഴക്കൻ, ദക്ഷിണ ഏഷ്യകളിലെ പദ്ധതികളിൽ പ്രവർത്തിച്ചിരുന്നു. 24 വർഷത്തിനു ശേഷം അദ്ദേഹം തൻറെ ഐക്യരാഷ്ട്രസഭയിലും ലോകബാങ്കിലുമുള്ള തന്റെ പദവികൾ വിട്ടൊഴിയുകയും അഫ്ഗാനിസ്ഥാനിലേക്ക് തിരികെയെത്തി 2001 ഡിസംബർ 1 ന് ഹമീദ് കർസായിയുടെ മുഖ്യ ഉപദേഷ്ടാവായി പുതിയ അഫ്ഗാൻ ഗവൺമെന്റിൽ പ്രവർത്തിക്കുകയും ചെയ്തു.


</doc>
<doc id="392703" url="https://ml.wikipedia.org/wiki?curid=392703" title="മത്രോഹ് ഗവർണ്ണറേറ്റ്">
മത്രോഹ് ഗവർണ്ണറേറ്റ്

മത്രോഹ് ഗവർണ്ണറേറ്റ് Matrouh Governorate (Egyptian Arabic "Muḥāfẓet Maṭrūḥ") ഈജിപ്തിലെ ഗവർണ്ണറേറ്റുകളിൽ ഒന്നാണ്. രാജ്യത്തിന്റെ വടക്കു പടിഞ്ഞാറ് സ്ഥിതിചെയ്യുന്ന ഈ പ്രദേശം, ലിബിയയുടെ അതിർത്തി പങ്കിടുന്നു. ഈ പ്രദേശത്തിന്റെ തലസ്ഥാനം മാർസ മത്രോഹ് ആണ്. 

ഈജിപ്തിന്റെ പടിഞ്ഞാറൻ മരുഭൂമിയുടെ ഭാഗമായ ഈ പ്രദേശത്ത് സിവ മരുപ്പച്ച ഉൾപ്പെടുന്നു. ഇവിടത്തെ അമൂൺ ദേവന്റെ ദേവാലയം പ്രസിദ്ധമായിരുന്നു. ഇവിടെ ഒട്ടാറ പിളർപ്പ് കാണപ്പെടുന്നു. കടൽനിരപ്പിനു 133 മീറ്റർ വരെ താണതാണീ പിളർപ്പ്. 

മർസ മത്രോഹ് ഹെല്ലനിക് കാലത്തുവരെ പ്രസിദ്ധമായിരുന്നു ഈ പ്രദേശം.

2015ലെ ജനസംഖ്യാക്കണക്കനുസരിച്ച്, 447,846 ജനങ്ങൾ പാർക്കുന്നു. 316,005 ആളുകൾ ആണ് നഗരപ്രദേശത്ത് താമസിക്കുന്നത്. 316,005 പേർ ഇവിടത്തെ ഗ്രാമ്മീണമേഖലയിലും ജീവിക്കുന്നു. 


</doc>
<doc id="392706" url="https://ml.wikipedia.org/wiki?curid=392706" title="അറിവിന്റെ ശാപം">
അറിവിന്റെ ശാപം

ഒരു വ്യക്തി മറ്റു വ്യക്തികളുമായി ആശയവിനിമയം നടത്തുമ്പോൾ അവർക്ക് അത് മനസ്സിലാക്കുവാനുള്ള പശ്ചാത്തലമുണ്ടെന്ന് അറിയാതെ അനുമാനിക്കുന്ന ഒരു ധാരണാ പക്ഷപാതത്തെയാണ് അറിവിന്റെ ശാപം എന്നു പറയുന്നത്. ഉദാഹരണത്തിന്, ഒരു ക്ലാസ്സ്മുറിയിൽ, പുതിയ വിദ്യാർഥികളുടെ സ്ഥാനത്ത്  സ്വയം അവരോധിക്കുവാൻ കഴിയാത്തതിനാൽ അദ്ധ്യാപകർക്ക് അവരെ പഠിപ്പിക്കുവാൻ ബുദ്ധിമുട്ട് നേരിടുന്നു. ഒരു പുതിയ പാഠം പഠിക്കുമ്പോൾ ഒരു യുവ വിദ്യാർഥി നേരിടേണ്ടി വരുന്ന ബുദ്ധിമുട്ടുകൾ സമർത്ഥനായ ഒരു അദ്ധ്യാപകൻ ഓർക്കാനിടയില്ല.


</doc>
<doc id="392707" url="https://ml.wikipedia.org/wiki?curid=392707" title="ഹാൻ തായ്‌വാനിസ്">
ഹാൻ തായ്‌വാനിസ്

തായ്‌വാൻ ദ്വീപുകളിൽ താമസിച്ചു വരുന്ന കിഴക്കൻ ഏഷ്യൻ ആദിമ ജനവിഭാഗമാണ് ഹാൻ തായ്‌വനീസ് അല്ലെങ്കിൽ തായ്‌വനീസ് ഹാൻസ് (Mandarin: 臺灣漢人) . എന്നറിയപ്പെടുന്ന ജനങ്ങൾ. 
തായ്വാനിലെ ഏറ്റവും വലിയ ആദിമ ജനവിഭാഗമാണ് ഹാൻസ്. തായ് വാൻ ജനസംഖ്യയുടെ 95 മുതൽ 98 ശതമാനം ജനങ്ങളും ഹാൻസ് ആണ്. തായ്വാനീസ് അബോറിഗിനസ് നോൺ ഹാൻ തായ് വാനിസ് ജനങ്ങളും അടങ്ങിയതാണിത്. 17ആം നൂറ്റാണ്ടിനും 19ആം നൂറ്റാണ്ടിനുമിടക്കാണ് ഇവരുടെ വൻതോതിലുള്ള കുടിയേറ്റം നടന്നത്. ഹാൻ തായ്വാനീസ് ജനങ്ങൾ പ്രധാനമായും മൂന്ന് ഭാഷകളാണ് സംസാരിക്കുന്നത്. മാൻഡറിൻ, ഹൊക്കീൻ, ഹക്ക എന്നിവയാണവ.
ഹാൻ തായ്‌വാനീസ് എന്നതിന് ലളിതമായ ഒരു നിർവചനമില്ല. 
തായ്വാനിലെ ജനസംഖ്യയുടെ 95 മുതൽ 98 ശതമാനം വരെയാണ് ഇവർ കണക്കാക്കുന്നത്. ഈസ്റ്റ് ഏഷ്യൻ ഭൂഖണ്ഡത്തിൽ നിന്ന് കുടിയേറിയതാണ് ഹാൻ തായ്വാനിസ്. മാതൃഭാഷയായി ഉപയോഗിക്കുന്നത് ഹാൻ ഭാഷയാണ്. പരമ്പരാഗത ഹാൻ ഉത്സവങ്ങളാണ് ആഘോഷങ്ങൾ.

കുടിയേറ്റ കാലഘട്ടങ്ങൾ അല്ലെങ്കിൽ ഉത്ഭവ സ്ഥാനങ്ങൾ അനുസരിച്ച് തായ്വാനീസ് ഹാൻസിനെ വർഗ്ഗീകരിക്കാൻ കഴിയും. രണ്ടാം ലോക മഹായുദ്ധത്തിന് മുൻപ് തായ്വാനിലെത്തിയ ജനങ്ങളെ മിന്നൻ, ഹക്ക ജനങ്ങൾ എന്നറിയപ്പെടുന്നു. രണ്ടാം ലോക മഹാ യുദ്ധത്തിന് ശേഷമാണ് ഹാൻ കുടിയേറ്റങ്ങൾ നടന്നത്.

ഹാൻ കുടിയേറ്റത്തിന്റെ രണ്ട് പ്രധാന തിരകളുണ്ടായിരുന്നു. 18, 19 നൂറ്റാണ്ടിലെ ചിങ് സാമ്രാജ്യം മുതൽ ആണ് ആദ്യത്തേത്. രണ്ടാമത്തേത് രണ്ടാം ലോക മഹാ യുദ്ധത്തിന് ശേഷമുള്ള ( 1945-1947) റിപ്പബ്ലിക് ഓഫ് ചൈനയുടെ ഭൂഖണ്ഡേതര അതിർത്തി (ഇപ്പോഴത്തെ ചൈന) ചൈനയുമാണ്.
1926 ലെ സെൻസസ് പ്രകാരം 3,116,400 ഉം 586,300 ഉം ഹാൻകിംഗ്, ചാങ് സാമ്രാജ്യത്തിന്റെ അല്ലെങ്കിൽ മിംഗ് സാമ്രാജ്യത്തിലെ ക്വാംഗ്-തുങ് പ്രവിശ്യകളിൽ നിന്നാണ് ഹാൻസ് ഉത്ഭവിച്ചത്. (ഇപ്പോൾ ഫ്യൂജിയാൻ, ചൈനയുടെ ഗ്വാങ്ഡോങ്, യഥാക്രമം).

രണ്ടാം ലോകമഹായുദ്ധത്തിന് ശേഷം ഏകദേശം 800,000 തായ്വാനിലേക്ക് കുടിയേറി. 
1990കളുടെ മധ്യം മുതൽ ചെറിയ ജനസമൂഹമാണ് ചൈനയിൽ നിന്ന് തായ്വാനിലേക്ക് കുടിയേറിയത്. ഇതിൽ പ്രധാനമായും രണ്ടു വിഭാഗങ്ങളാണുള്ളത്. ചൈനയിൽ ജോലി ചെയ്യുന്ന വ്യാപാരികളുടെ ഭാര്യമാർ, രണ്ടാമത്തേത് വിവാഹ ബ്രോക്കർമാർ വഴി തായ്വാനികലെ വിവാഹം ചെയ്ത വനിതകൾ എന്നിവരാണിവർ.
തായ്വാനിലെ ഏകദേശം 20 ശതമാനത്തോളം അല്ലെങ്കിൽ 34,000 വിയറ്റ്‌നാമീസ് ജനതയും ഹൊഹ ജനങ്ങൾ എന്നറിയപ്പെടുന്ന ചൈനീസ് വംശജരാണ്. ഇവരിൽ ഭൂരിഭാഗവും ഹാൻ ജനതയാണ്.

ചില പ്രദേശങ്ങളിൽ ഭൂരിപക്ഷ ജനങ്ങളും മറ്റൊു ഭാഷകളാണ് സംസാരിക്കുന്നത്. ന്യൂനപക്ഷ വിഭാഗം ആധിപത്യം പുലർത്തുന്ന ഭാഷകൾ സ്വീകരിച്ച് അവരുടെ ഭാഷകൾ കൈമോശം വന്നിട്ടുണ്ട്. മിന്ന വൽക്കരിക്കപ്പെട്ട ഹക്ക ജനങ്ങൾ എന്നും ഹക്കവൽക്കരിക്കപ്പെട്ട മിന്ന ജനങ്ങൾ എന്നൊ ആണ് ഇവർ അറിയപ്പെടുന്നത്.
ഹാൻ ജനതയ്ക്ക് ഇടയിൽ വ്യത്യസ്ത കുടുംബങ്ങളിൽ ഉള്ളവർ തമ്മിൽ വൈരുദ്ധ്യങ്ങൽ നിലനിൽക്കുന്നുണ്ട്. ഒരു സ്ഥലത്തുള്ള ഹാൻസിന് മറ്റു സ്ഥലത്തുള്ള സമാനമായ കുടുംബ പേരുള്ള ഹാൻസ് കുടുംബങ്ങളെ വിവാഹം കഴിക്കുന്നതിനും വിലക്കുണ്ട്. വ്യത്യസ്ത കുടുംബ പേരുള്ള ഹാൻസ് പെൺകുട്ടികളെ വിവാഹം ചെയ്യുന്നതിനെയും നിരുത്സാഹപ്പെടുത്തുന്നുണ്ട്.


</doc>
<doc id="392709" url="https://ml.wikipedia.org/wiki?curid=392709" title="നൊരോദോം സിഹാമണി">
നൊരോദോം സിഹാമണി

നൊരോദോം സിഹാമണി (; born 14 May 1953) കമ്പോഡിയയിലെ ഇപ്പോഴത്തെ രാജാവാണ്. 2004 ഒക്ടോബർ 14-ന് അദ്ദേഹം കംബോഡിയയുടെ രാജാവായി അഭിഷേകം ചെയ്യപ്പെട്ടു. നൊരോദോം സിഹാനൂക് രാജാവിൻറെയും നൊരോദോ മോണിനീത്തിൻറെയും മൂത്ത പുത്രനാണ് ഇദ്ദേഹം. യുനെസ്കോയിലെ കമ്പോഡിയയുടെ അംബാസഡറായിരുന്ന അദ്ദേഹം, പിതാവായിരുന്ന നോറോദം സിഹാനൂക്ക് 2004 ൽ രാജിവെച്ചതിനെ തുടർന്ന് ഒൻപത് അംഗ സിംഹാസന കൗൺസിലിൽ നാമനിർദ്ദേശം ചെയ്തതിനെത്തുടർച്ച് അടുത്ത രാജാവായി. സിംഹാസനാരോഹണം നടത്തുന്നതിനുമുമ്പ് നൊരോദോം സിഹാമണി യൂറോപ്പിലെ സാംസ്കാരിക അംബാസിഡർ എന്ന നിലയിൽ പ്രശസ്തനായിരുന്നു. ക്ലാസിക്കൽ നൃത്ത പരിശീലകനായി അദ്ദേഹം പഴയ ചെക്കോസ്ലോവാക്യയിലെ പ്രാഗിൽ നിന്ന് പ്രത്യേക ബിരുദം നേടിയിരുന്നു. 

അദ്ദേഹത്തിന്റേയും ഇളയ  സഹോദന്റേയും ജനന കാലത്ത്, ഒരു ഫ്രഞ്ച്-കോർസിക്കൻ- ഇറ്റാലിയൻ, ഖെമർ വംശപരമ്പരയുള്ള കമ്പോഡിയൻ പൌരയായ  മാതാവ് മോനിക്വെ ഇസ്സി, 1951 ൽ ഒരു ദേശീയ സൌന്ദര്യ മത്സരത്തിൽ ഒന്നാം സമ്മാനം നേടുന്ന സമയത്ത് കണ്ടുമുട്ടിയ ദിവസം മുതൽ രാജാവ് നോരോദം സിഹാനൂക്കിന്റെ സന്തത സഹചാരിയായിരുന്നു. 1952 ൽ രാജാവ് നോരോദം സിഹാനൂക്കുമായുള്ള വിവാഹവേളയിൽ “നീക്ക് മോനീങ്” എന്ന സ്ഥാനപ്പേരിനോടൊപ്പം അവരുട പേര് മോണിനീത്ത്  എന്നാക്കി മാറ്റുകയും ചെയ്തു.  അതുകൂടാതെ രാജ്ഞി മോണിനീത്ത്, കംബോഡിയയിലെ അന്തരിച്ച മുൻ രാജകുമാരൻ നോരോദം ഡുയോങ്ച്ചാക്കിന്റെ അർദ്ധ-പൌത്രിയും പോമ്മെ പീങ്ങിന്റെയും അവരുടെ രണ്ടാമത്തെ ഭർത്താവും ഒരു ഫ്രഞ്ച്-ഇറ്റാലിയൻ ബാങ്കുടമയുമായിരുന്ന ജീൻ-ഫ്രാങ്കോയിസ് ഇസ്സിയുടേയും മകളായിരുന്നു. 

കംബോഡിയൻ രാജകുടുംബത്തിന്റെ വംശാവലി വ്യക്തമാക്കുന്ന രാജകീയ വെബ്സൈറ്റിൽ, സിഹാനുക്കും മോണിനീത്ത് രാജ്ഞിയും രണ്ടു തവണ വിവാഹം കഴിച്ചതായി വ്യക്തമാക്കിയിരിക്കുന്നു. ആദ്യത്തേത് 1952 ഏപ്രിൽ 12 ന് അവർക്ക് 15 വയസുള്ളപ്പോഴും രണ്ടാമത്തേത് 1955 മാർച്ച് 5 നുമായിരുന്നു (വെബ് സൈറ്റ് പ്രകാരം "കൂടുതൽ ഔപചാരികമായ") സിഹാനൂക്കിന്റെ ഏഴാമത്തെ സഹധർമ്മിണിയായി അവർ വെബ്സൈറ്റ് പ്രകാരം അറിയപ്പെടുന്നു.1953-ൽ സിഹമോണി ജനിച്ചു. നോറോഡൊം സിഹമോണിക്ക് 14 അർദ്ധ സഹോദരന്മാരും സഹോദരിമാരുമുണ്ട്. അദ്ദേഹത്തിൻറെ പൂർണ്ണമായുള്ള ഇളയ സഹോദരനായ സംദെച്ച് നൊരോദം നരിന്ദ്രാപോങ്ങ് 1954 ൽ ജനിക്കുകയും 2003 ൽ മരണമടയുകയും ചെയ്തു. തൻറെ ജീവിതത്തിന്റെ ഭൂരിഭാഗവും കംബോഡിയക്ക് പുറത്തായിരുന്ന അദ്ദേഹം ചെലവഴിച്ചിരുന്നത്. 

സിഹാമണി തന്റെ ജീവിതത്തിന്റെ ഭൂരിഭാഗവും കംബോഡിയക്ക് പുറത്തായിരുന്ന ചെലവഴിച്ചത്. കുട്ടിയെന്ന നിലയിൽ വിദ്യാഭ്യാസത്തിനായി 1962 ൽ ചെക്കോസ്ലോവാക്യയിലെ പ്രാഗിവിലേക്ക് പിതാവ് അദ്ദേഹത്തെ അയച്ചു. 1970 ലെ ലോൺ നോളിന്റെ നേതൃത്വത്തിൽ നടന്ന അട്ടിമറിയുടെ സമയത്തും സിഹാമണി ചെക്കോസ്ലോവാക്യയിൽ തന്റെ വിദ്യാഭ്യാസം തുടരുകയും അവിടെ പ്രാഥമിക വിദ്യാഭ്യാസം, ഹൈസ്കൂൾ വിദ്യാഭ്യാസം പ്രാഗിലെ അക്കാദമി ഓഫ് പെർഫോമിംഗ് ആർട്സിലെ വിദ്യാഭ്യാസം എന്നിങ്ങനെ ത്രിതല വിദ്യാഭ്യാസം നടത്തിയിരുന്നു. 1975 ൽ ബിരുദം നേടുന്നതുവരെ നിരന്തരമായി അവിടെ ക്ലാസിക്കൽ നൃത്തവും സംഗീതവും അഭ്യസിച്ചു. രാജകുമാരൻ തന്റെ ജീവിതത്തിലെ ബാല്യം, കൌമാരം എന്നിവയെല്ലാം പ്രാഗിൽ ചിലവഴിച്ചതിനാൽ അദ്ദേഹത്തിന് ചെക്ക് ഭാഷയിൽ അതിയായ പ്രാവീണ്യമുണ്ടായിരുന്നു. വ്ലാഡിമിർ സിസ് സംവിധാനം ചെയ്ത 1967 ലെ “ദ അദർ ലിറ്റിൽ പ്രിൻസ് ” (Jiný malý princ) ചലച്ചിത്രം രാജകുമാരന്റെ  പ്രാഗിലെ ജീവിതെക്കുറിച്ചു പ്രതിപാദിക്കുന്നു. 1975 ൽ ബിരുദപഠനത്തിനുശേഷം അദ്ദേഹം വടക്കൻ കൊറിയയിൽ ചലച്ചിത്രനിർമ്മാണം പഠിക്കാൻ പോകുകയും 1977 ൽ കംബോഡിയയിലേക്ക് മടങ്ങിയെത്തുകയും ചെയ്തു. ഭരണത്തിലുണ്ടായിരുന്ന ഖാമർ റൂഷ് സർക്കാർ പെട്ടെന്നൊരു ദിവസം രാജവാഴ്ച്ചക്കെതിരെ നീങ്ങുകയും സിഹാമണി ഉൾപ്പെടെയുള്ള രാജകുടുംബത്തെ വീട്ടുതടങ്കലിലാക്കുകയും 1979 ലെ വിയറ്റ്നാം അധിനിവേശം വരെ ഈ നില തുടരുകയും ചെയ്തിരുന്നു.

1981-ൽ അദ്ദേഹം ബാലെ പഠിപ്പിക്കുവാൻ ഫ്രാൻസിലേക്ക് പോയി. അവിടെ അദ്ദേഹം ഖെമർ ഡാൻസ് അസോസിയേഷന്റെ പ്രസിഡന്റായിരുന്നു. ഏകദേശം 20 വർഷക്കാലം ഫ്രാൻസിൽ ജീവിക്കുയും ചെയ്തു.  ഫ്രാൻസിലെ ജീവിതത്തിനിടയിൽ അദ്ദേഹം  തന്റെ ബാല്യവും കൌമാരവും ചെലവഴിച്ചിരുന്ന പ്രാഗ് പതിവായി സന്ദർശിച്ചിരുന്നു.

പാരീസിൽ വച്ച്  1993 ൽ സിഹാമണി യുനെസ്കോയിലെ കംബോഡിയൻ പ്രതിനിധിയായി നിയമിതനായി. കമ്പോഡിയൻ സംസ്കാരത്തോടുള്ള അദ്ദേഹത്തിന്റെ പ്രതിബദ്ധതയാലും കഠിനാധ്വാനത്താലും അവിടെ പ്രശസ്തനായിരുന്നു. ഫ്രാൻസിലേക്കുള്ള കമ്പോഡിയൻ അംബാസഡർ എന്ന സ്ഥാനത്തേയ്ക്കുള്ള നിയമനം അദ്ദേഹം മുമ്പ്  നിഷേധിച്ചിരുന്നു. സ്വന്തം ഭാഷയായ ഖെമറിനു പുറമേ ചെക്ക് ഭാഷ ഒഴുക്കോടെ സംസാരിക്കുന്ന ഭരണത്തിലുള്ള ഏക രാജാവാണ് നൊരോദോം സിഹാമണി. ചെക്ക് ഭാഷയ്ക്കു പുറമേ ഫ്രഞ്ച്, ഇംഗ്ലീഷ്, റഷ്യൻ എന്നീ ഭാഷകളും അദ്ദേഹം ഒഴുക്കോടെ സംസാരിക്കുന്നു.

2004 ഒക്റ്റോബർ 14-ന് ഒരു തിരഞ്ഞെടുപ്പ് പ്രക്രിയയുടെ ഭാഗമായി, പ്രത്യേക ഒമ്പത് അംഗ കൗൺസിലിൽ അദ്ദേഹത്തെ രാജാവായി ഉടനടി തിരഞ്ഞെടുത്തു. ഇതു സംഭവിച്ചത് ഏകദേശം ഒരാഴ്ച മുൻപ് നിലവിലെ രാജാവ് നോരോഡൊം സിഹാനൂക്ക് അപ്രതീക്ഷിതമായി രാജിവച്ചതിനെത്തുടർന്നായിരുന്നു. സിഹാമണിയുടെ നിയമനം പ്രധാനമന്ത്രി ഹുൻ സെന്നും ദേശീയ അസംബ്ലി സ്പീക്കറും നിയുക്ത രാജാവിന്റെ അർ‌ദ്ധ സഹോദരനുമായിരുന്ന നൊരോദോ രണരീധും അംഗീകരിച്ചിരുന്നു. രണ്ടുപേരും പ്രിവി കൌൺസിലിലെ അംഗങ്ങളുമായിരുന്നു.

2004 ഒക്ടോബർ 29 ന് അദ്ദേഹം ഔദ്യോഗികമായി രാജാവന്റെ പദവി ഏറ്റെടുത്തു. രാജാവ് സിഹാമണി, അദ്ദേഹത്തിന്റെ മാതാപിതാക്കളായ രാജപിതാവ് നൊറോഡൊം സിഹാനൂക്, രാജ്ഞി നോരോഡാം മോണിനീത്ത എന്നിവർ കിരീടാധാരണച്ചടങ്ങുകൾ ഏറ്റവും ലളിതമായി നടത്തണമെന്ന ഉദ്ഘോഷിച്ചിരുന്നു.  ഈ മഹാമഹത്തിനായി രാജ്യത്തെ ജനങ്ങളുടെ  കൂടുതൽ പണം ചിലവാക്കാൻ അവർ ആഗ്രഹിച്ചിരുന്നില്ല. 2014 ഒക്ടോബർ 29-ന് അദ്ദേഹത്തിന്റെ കിരീടധാരണത്തിന്റെ പത്താം വാർഷികാഘോഷം നടന്നിരുന്നു.

സ്ഥാനങ്ങൾ 



</doc>
<doc id="392711" url="https://ml.wikipedia.org/wiki?curid=392711" title="ബർമ്മീസ് ക്യാറ്റ്">
ബർമ്മീസ് ക്യാറ്റ്

ബർമ്മയിലെ കറൻസിയാണ് ബർമ്മീസ് ക്യാറ്റ് (, or ; ; ISO 4217 code MMK). "K" (ഏകം) അല്ലെങ്കിൽ "Ks" (ബഹുവചനം) എന്ന് ഇതിനെ ചുരുക്കി എഴുതുന്നു. 

2001-2012 കാലയളവ് മുതൽ,ഔദ്യോഗിക വിനിമയ നിരക്ക് പ്രതി യു.എസ്. ഡോളറിന് 5.75 - 6.70 ക്യാറ്റുകൾ (8.20 to 7.00 kyats per euro) എന്നാണ്. 

1889-വരെ ബർമ്മയിൽ പ്രചാരത്തിലുണ്ടായിരുന്ന സ്വർണ്ണ നാണയങ്ങൾക്കും, വെള്ളിനാണയങ്ങൾക്കും കൂടിയുള്ള പൊതുവേയുള്ള പേരായിരുന്നു "ക്യാറ്റ്". ഒരു ക്യാറ്റിന്റെ 20 "പെ" ആയി വിഭജിച്ചിരിക്കുന്നു, 4 "പ്യ" കൂടുന്നതാണ് ഇത്. 2പെ, 4പെ എന്നിവ യഥാക്രമം മ്യു, മാറ്റ് എന്നും അറിയപ്പെടുന്നു. പേരിനുമാത്രമായി, 16 വെള്ളില്യാറ്റുകൾ ചേരുന്നതായിരുന്നു 1 സ്വർണ്ണ ക്യാറ്റ്. വെള്ളിക്യാറ്റിന്റെ മൂല്യം ഒരു ഇന്ത്യൻ രൂപയ്ക്ക് തുല്യമായിരുന്നു. ആയതിനാൽ ബ്രിട്ടീഷുകാർ ബർമ്മയിൽ അധിനിവേശിച്ചതോടെ ക്യാറ്റിനു പകരമായി ഇന്ത്യൻ രൂപയും പ്രചാരത്തിൽ വന്നു.

1942-ൽ ജപ്പാൻ ബർമ്മ കീഴടക്കിയതിനെ തുടർന്ന്, അവർ പുതിയ ഒരു കറൻസി കൊണ്ടുവന്നു. ബർമ്മീസ് രൂപയെ ആധാരമാക്കിയായിരുന്നു ഇത്. പിന്നീട് ഇവയ്ക്ക് പകരമായി ക്യാറ്റ് ബാങ്ക് നോട്ടുകളും വന്നു. ഈ ക്യാറ്റ് 100 "സെന്റുകളായാണ്" വിഭജിച്ചിരുന്നത്. പിന്നീട് നടന്ന യുദ്ധങ്ങൾക്കുശേഷം 1945-ൽ ബർമ്മീസ് രൂപ വീണ്ടും കൊണ്ടുവന്നതോടുകൂടി ഈ ക്യാറ്റിന്റെ മൂല്യം നഷ്ടപ്പെട്ടു.

ഇന്ന് പ്രചാരത്തിലുള്ള ക്യാറ്റ് 1952 ജൂലൈ 1നാണ് നിലവിൽ വന്നത്. ബർമീസ് രൂപയ്ക്ക് ബദലായിരുന്നു ഈ പുതിയ നാണയം. ഇത്തവണ ക്യാറ്റിനെ വിഭജിച്ചിരുന്നത് 100 "പ്യ" ആയിട്ടാണ്.

1852ൽ, ബർമീസ് രാജാവായിരുന്ന മിൻഡോൺ, റോയൻ മിന്റ് എന്ന നാണയം കൊണ്ടുവന്നു. നാണയത്തിന്റെ അച്ച് പാരീസിലായിരുന്നു നിർമ്മിച്ചത്. 1 പെ, 1 മ്യു (2 പെ), 1 മാറ്റ് (4 പെ), 5 മ്യു (10 പെ) 1 ക്യാറ്റ് എന്നിങ്ങനെയുള്ള നാണയങ്ങൾ വെള്ളിയിലും, 1 പെ 1 മ്യു നാണയങ്ങൾ സ്വർണ്ണത്തിലും നിർമ്മിച്ചു.

ഈ കറനിയോടൊപ്പം പുതിയ നാണയങ്ങൾ ഒന്നുമ്മ് തന്നെ കൊണ്ടുവന്നില്ല.

1956-ൽ, 1, 5, 10, 25, 50 എന്നീ മൂല്യങ്ങളുള്ള പ്യാകളും 1ക്യാറ്റ് നാണയവും അവതരിപ്പിച്ചു. 


</doc>
<doc id="392719" url="https://ml.wikipedia.org/wiki?curid=392719" title="ഖിയു സംഫാൻ">
ഖിയു സംഫാൻ

കമ്പോഡിയൻ കമ്മ്യൂണിസ്റ്റ് പാർട്ടിയുടെ അദ്ധ്യക്ഷനും ഖമർ റൂഷ് ഭരണകാലത്തെ പ്രമുഖ നേതാവും ആയിരുന്നു ഖിയു സംഫാൻ (ജ:27 ജൂലൈ 1931).1976 - 1979 കാലഘട്ടത്തിൽ ഡമോക്രാറ്റിക് കമ്പൂച്ചിയയുടെ രാഷ്ട്രത്തലവനായും ഖിയു സേവനം അനുഷ്ഠിച്ചിട്ടുണ്ട്.പോൾ പോട്ടിനു ശേഷം പാർട്ടിയിലെ രണ്ടാമനായി ഖിയുവിനെ കരുതിപ്പോന്നിരുന്നു. ഖമർ റൂഷിന്റെ മറ്റൊരു നേതാവായ നുവോൺ ചിയയ്ക്കൊപ്പം ഖിയുവിനെ 2014 ആഗസ്റ്റിൽ മനുഷ്യരാശിയ്ക്കെതിരായ കുറ്റകൃത്യങ്ങൾക്കും ഖമർറൂഷ് ഭരണകാലത്തെ നിഷ്ഠൂര കൊലപാതകങ്ങൾക്കും ജീവപര്യന്തം തടവിനു പ്രത്യേക കോടതി ശിക്ഷിച്ചു 


</doc>
<doc id="392727" url="https://ml.wikipedia.org/wiki?curid=392727" title="സുഡാനി ഫ്രം നൈജീരിയ">
സുഡാനി ഫ്രം നൈജീരിയ

സക്കരിയ സംവിധാനം ചെയത മലയാള ചലചിത്രമാണ് സുഡാനി ഫ്രം നൈജീരിയ. സൗബിൻ സാഹിർ നായകനായി എത്തുന്ന ആദ്യ സിനിമയാണ് ഇത്. സമീർ താഹിറും ഷൈജു ഖാലിദും ആണ് സിനിമയുടെ നിർമ്മാതാക്കൾ. കോഴിക്കോട്, മലപ്പുറം എന്നിവിടങ്ങളിലായാണ് ചിത്രീകരണം നടന്നത്. 

റെക്സ് വിജയനും ഷഹബാസ് അമനുമാണ് ചിത്രത്തിലെ ഗാനങ്ങൾക്ക് ഈണം നൽകിയിരിക്കുന്നത്.



</doc>
<doc id="392732" url="https://ml.wikipedia.org/wiki?curid=392732" title="ലീ ഹ്സ്യെൻ ലൂങ്">
ലീ ഹ്സ്യെൻ ലൂങ്

ലീ ഹ്സ്യെൻ ലൂങ് (; : லீ சியன் லூங்; ജനനം: 10 ഫെബ്രുവരി 1952) സിംഗപ്പൂരിലെ ഒരു രാഷ്ട്രീയ നേതാവും സിംഗപ്പൂരിൻറെ പ്രധാനമന്ത്രിയുമാണ്. 2004 ൽ പ്രധാനമന്ത്രിയായിരുന്ന ഗോ ചോക് തോങ് പുതിയ മുതിർന്ന മന്ത്രിയായി സ്ഥാനമേൽക്കുന്നതിനായി തൻറെ സ്ഥാനം രാജിവച്ചതിനുശേഷം പീപ്പിൾസ് ആക്ഷൻ പാർട്ടി (PAP) യുടെ നേതൃത്വമേറ്റെടുത്ത് ലീ ഹ്സ്യെൻ ലൂങ്, സിങ്കപ്പൂരിന്റെ മൂന്നാമത്തെ പ്രധാനമന്ത്രിയായിത്തീർന്നു. 2006, 2011, 2015 കാലഘട്ടങ്ങളിൽ നടന്ന പൊതുതിരഞ്ഞെടുപ്പുകളിൽ ലീ ഹ്സ്യെൻ ലൂങ് പാർട്ടിയെ അധികാരത്തിലേയ്ക്കു നയിച്ചു. 2016 ജനുവരി 15 ന് അദ്ദേഹം തന്റെ നിലവിലുള്ള ഭരണം ആരംഭിച്ചു (സിംഗപ്പൂരിലെ 13-ാം പാർലമെന്റ് ആരംഭിച്ചതിനെ തുടർന്ന്). ലീ, സിംഗപ്പൂരിന്റെ ആദ്യ പ്രധാനമന്ത്രിയായിരുന്ന ലീ കുവാൻ യൂവൻറെ മൂത്ത മകനാണ്.

ലീ ഹ്സ്യെൻ ലൂങ്, കേംബ്രിഡ്ജ് സർവകലാശാലയിലെ ട്രിനിറ്റി കോളജിൽനിന്ന് 1974 ൽ സീനിയർ റാൻഗ്ലർ (കേംബ്രിഡ്ജ് യൂണിവേഴ്സിറ്റിയിലെ ഉന്നത ഗണിതശാസ്ത്ര ബിരുദമാണ് സീനിയർ റാൻഗ്ലർ; ബ്രിട്ടനിൽ നേടാവുന്ന ഏറ്റവും മികച്ച ധൈഷണിക നേട്ടം) ആയി ബിരുദമെടുത്തിരുന്നു (ഇതോടൊപ്പം കമ്പ്യൂട്ടർ സയൻസിൽ ഡിപ്ലോമയും നേടി), പിന്നീട് ഹാർവാഡിലെ കെന്നഡി സ്കൂൾ ഓഫ് ഗവൺമെന്റിൽനിന്ന് മാസ്റ്റർ ഓഫ് പബ്ലിക് അഡ്മിനിസ്ട്രേഷൻ ബിരുദാനന്തരബിരുദം നേടി. 1971 മുതൽ 1984 വരെ അദ്ദേഹം സിംഗപ്പൂർ സായുധ സേനയിൽ സേവനമനുഷ്ഠിക്കുകയും അവിടെ ബ്രിഗേഡിയർ ജനറൽ പദവിവരെ എത്തുകയും ചെയ്തു. പീപ്പിൾസ് ആക്ഷൻ പാർടിയിലെ അംഗമായിരുന്ന അദ്ദേഹം 1984  ൽ പാർലമെന്റ് അംഗമായി ആദ്യ തിരഞ്ഞെടുപ്പിൽ വിജയംവരിച്ചു. സിംഗപ്പൂരിന്റെ രണ്ടാമത്തെ പ്രധാനമന്ത്രിയായിരുന്ന ഗോഹ് ചോക് ടോങിന്റെ കീഴിൽ തൊഴിൽ-വ്യവസായ മന്ത്രി, ഡപ്യൂട്ടി പ്രധാനമന്ത്രി എന്നീ തസ്തികകളിൽ വിജയകരമായ പ്രവർത്തനം നടത്തി.

1952 ഫെബ്രുവരി 10 ന് സിങ്കപ്പൂരിലെ ആദ്യ പ്രധാനമന്ത്രിയായിരുന്ന ലീ ക്വാൻ യുവിന്റെയും അദ്ദേഹത്തിന്റെ പത്നി ക്വ ഗിയോക്ക് ചൂവിന്റെയും സീമന്തപുത്രനായി സിംഗപ്പൂരിലാണ് ലീ ജനിച്ചത്. അദ്ദേഹത്തിന്റെ പിതാവു വഴിയുള്ള മുത്തശ്ശിയായ ചുവാ ജിം നിയോ ഒരു ഹോക്കിൻ ന്യോന്യ വംശക്കാരിയും  അദ്ദേഹത്തിന്റെ അമ്മയുടെ പിന്തുടർച്ച ചൈനയിലെ ടോൻഗാൻ ജില്ലയിൽ ക്സിയാമെനിലെ ഫുജിയാനിലാണ്.   ലീ കുവാൻ യുവിന്റെ ജീവചരിത്രമനുസരിച്ച്, യുവാവായ ലീ 5 വയസിൽ ജാവ സ്ക്രിപ്റ്റ് പഠിച്ചിരുന്നു.  സിങ്കപ്പൂരിന്റെ രാഷ്ട്രീയ കാര്യങ്ങളിൽ അതീവ താല്പര്യമുണ്ടായിരുന്ന ലീ, 1963 മുതൽക്കു തന്നെ റാലി മൈതാനങ്ങളിൽ അച്ഛനെ പിന്തുടർന്നു പോകാറുണ്ടായിരുന്നു.

നാന്യാങ് പ്രാഥമിക വിദ്യാലയത്തിലെ പഠനത്തിനുശേഷം അദ്ദേഹം കാത്തലിക് ഹൈസ്കൂളിൽനിന്ന് സെക്കണ്ടറി വിദ്യാഭ്യാസം നേടി. ശേഷം നാഷണൽ ജൂനിയർ കോളജിൽ പഠനത്തിനു ചേർന്നു (അവിടെ അസോസിയേറ്റ് പ്രൊഫസറായിരുന്ന ഹോ ഹ്വീ ലോങ്ങിൽ നിന്ന് ക്ലാരിനെറ്റ് ഉപയോഗിക്കുവാൻ പരിശീലനം നേടിയിരുന്നു). 1971 ൽ കേംബ്രിഡ്ജ് സർവ്വകലാശാലയിലെ ട്രിനിറ്റി കോളെജിൽ ഗണിതശാസ്ത്ര പഠനത്തിനായി ഒരു പ്രസിഡന്റിന്റെ സ്കോളർഷിപ്പും  പബ്ലിക്ക് സർവീസ് കമ്മീഷൻ നൽകുന്ന സിംഗപ്പൂർ സായുധ സേനയുടെ ഒരു വിദേശ പഠന സ്കോളർഷിപ്പും നേടിയിരുന്നു. 1973 ൽ സീനിയർ റാങ്ലർ ആയിരുന്ന അദ്ദേഹം 1974 ൽ ഒന്നാം റാങ്കോടെ മാത്തമാറ്റിക്സിൽ ബിരുദം നേടി. അതോടൊപ്പം ഉയർന്ന മാർക്കോടെ കമ്പ്യൂട്ടർ സയൻസിൽ ഡിപ്ലോമയും നേടി (കമ്പ്യൂട്ടർ സയൻസിൽ MSc യ്ക്കു തുല്യമായത്). 1980-ൽ അദ്ദേഹം ഹാർവാർഡ് യൂണിവേഴ്സിറ്റിയിലെ ജോൺ എഫ്. കെന്നഡി സ്കൂൾ ഓഫ് ഗവൺമെന്റിൽനിന്ന് മാസ്റ്റർ ഓഫ് പബ്ലിക് അഡ്മിനിസ്ട്രേഷൻ പൂർത്തിയാക്കിയിരുന്നു.

ലീയുടെ ആദ്യ ഭാര്യയായിരുന്ന വോങ് മിങ് യാങ് മലേഷ്യയിൽ ജനിച്ച് ഒരു ഒരു ഡോക്ടറായിരുന്നു. അവർ 1982 ഒക്ടോബർ 28 ന് തന്റെ 31 ആമത്തെ വയസിൽ ഹൃദയാഘാതം  മൂലം മരണമടഞ്ഞു. ലീയുടെ ആദ്യപുത്രനായ ലി യിപ്പെങിന് ജന്മം നൽകിയതിനുശേഷം മൂന്നു ആഴ്ചകൾക്കുശേഷമായിരുന്നു ഈ മരണം.

1985 ൽ 33 വയസുള്ളപ്പോൾ, ടെമാസെക്ക് ഹോൾഡിംഗ്സിന്റെ എക്സിക്യൂട്ടീവ് ഡയറക്ടർ, ചീഫ് എക്സിക്യൂട്ടീവ് ഓഫീസർ എന്നീ തസ്തികകളിൽ എത്തിയ ഹൊ ചിംഗിനെ അദ്ദേഹം വിവാഹം കഴിച്ചു. ലീയ്ക്ക്, ക്സിയൂക്വി  എന്ന പേരിൽ ഒരു പുത്രിയുണ്ട്. കൂടാതെ യിപെങ്, ഹോങ്‍യി, ഹവോയി എന്നിങ്ങനെ മൂന്ന് ആൺ മക്കളുമുണ്ട് (ലീയുടെ ആദ്യ വിവാഹത്തിൽ മൂത്ത മകൻ ഉൾപ്പെടെയാണിത്). അദ്ദേഹത്തിന്റെ മൂത്ത പുത്രൻ ലീ ഹോങ്‍യി, സിംഗപ്പൂർ സായുധ സേനയിലെ ഒരു ഉദ്യോഗസ്ഥനായിരുന്നു.ഇപ്പോൾ പ്രധാന മന്ത്രിയുടെ ഓഫീസിന്റെ നിയന്ത്രണത്തിലുള്ള സിംഗപ്പൂർ ഗവണ്മെന്റ് ടെക്നോളജി ഏജൻസിയിലെ ഡെപ്യൂട്ടി ഡയറക്ടറാണ്.


</doc>
<doc id="392738" url="https://ml.wikipedia.org/wiki?curid=392738" title="അക്ഷരത്തെറ്റ്">
അക്ഷരത്തെറ്റ്

1989ൽ ഐ.വി. ശശി സംവിധാനം ചെയ്ത മലയാള സിനമയാണ് അക്ഷരത്തെറ്റ്. സുരേഷ് ഗോപി, മുകേഷ്, ജഗതി ശ്രീകുമാർ, ഉർവശി എന്നിവരാണ് ഇതിൽ അഭിനയിച്ചിരിക്കുന്നത്. ഇംഗ്ലീഷ് ചിത്രമായ ഫേറ്റൽ അറ്റ്രാക്ഷന്റെ പുനർനിർമാണമാണ് ഈ ചിത്രം.


ശ്രീകുമാരൻ തമ്പിയുടെ വരികൾക്കു ശ്യാം ഈണം നൽകിയ മൂന്ന് പാട്ടുകളാണ് ഈ ചിത്രത്തിലുള്ളത്

</doc>
<doc id="392741" url="https://ml.wikipedia.org/wiki?curid=392741" title="അനുരാഗി (ചലച്ചിത്രം)">
അനുരാഗി (ചലച്ചിത്രം)

1988ൽ ഐ. വി. ശശി സംവിധാനം ചെയ്ത് കെ. ജെ. ജോസഫ് നിർമിച്ച മലയാള സിനിമയാണ് അനുരാഗി. മോഹൻലാൽ, ഉർവശി, രമ്യാകൃഷ്ണൻ, സുരേഷ് ഗോപി എന്നിവർ അഭിനയിക്കുന്നു. സിനിമയുടെ സംഗീതം നിർവഹിച്ചിരിക്കുന്നത് ഗംഗൈ അമരനാണ്.


 ചിത്രത്തിനു സംഗീതം നൽകിയതു ഗംഗൈ അമരനും ഗാനരചന നിർവഹിച്ചത് യൂസഫലി കേച്ചേരിയുമാണ്.

=അവലംബം==


</doc>
<doc id="392743" url="https://ml.wikipedia.org/wiki?curid=392743" title="റാറ ദേശീയോദ്യാനം">
റാറ ദേശീയോദ്യാനം

നേപ്പാളിലെ ഹിമാലയൻ പ്രദേശത്തെ ഒരു സംരക്ഷിത പ്രദേശമായ റാറ ദേശീയോദ്യാനം,1976 -ൽ നിലവിൽവന്നു. "മുഗു, ജുംല" എന്നീ ജില്ലകളിലായി 106 ചതുരശ്ര കിലോമീറ്റർ (41 ചതുരശ്ര മൈൽ) വിസ്തൃതിയിൽ വ്യാപിച്ചുകിടക്കുന്ന ഇത് നേപ്പാളിലെ ഏറ്റവും ചെറിയ ദേശീയോദ്യാനമാണ്. ഇവിടം കോണിഫെറസ് വനങ്ങളാൽ നിബിഡമാണ്. ഈ ഉദ്യാനത്തിന്റെ ഒരു പ്രധാന സവിശേഷത 2,990 മീ (9,810 അടി) സമുദ്രനിരപ്പിൽ നിന്ന് ഉയർന്ന് സ്ഥിതിചെയ്യുന്ന, പൈൻമരക്കാടുകളാൽ പൊതിഞ്ഞു നിൽക്കുന്ന നയനാനന്ദകരമായ റാറ തടാകമാണ്. തടാകത്തിന്റെ പരമാവധി ആഴം 167 മീറ്റർ ആണ്. അണ്ഡാകൃതിയിലുള്ള ഈ തടാകത്തിന് ഏകദേശം 5 കിലോമീറ്റർ നീളവും, 3 കിലോമീറ്റർവരെ വീതിയും ഉണ്ട്.

നേപ്പാളിലെ ഹുംല - ജുംല എന്നീ ഭൂപ്രദേശങ്ങളിലെ തനതായ സസ്യജീവജാലങ്ങളെ സംരക്ഷിക്കുന്നതിനൊപ്പം തടാകത്തിന്റെ തന്നെ അപൂർവ്വ മനോഹാരിത സംരക്ഷിക്കണമെന്ന ഉദ്ദേശത്തോടെയാണ് ഈ ദേശീയോദ്യാനം ആരംഭിച്ചത്. നേപ്പാളിലെ പടിഞ്ഞാറൻ ഹിമാലയൻ പ്രദേശത്തെ അനതിവിദൂരമായ കർണ്ണാലി മേഖലയിലാണ് ഈ തടാകം സ്ഥിതി ചെയ്യുന്നത്. ഒരു ശുദ്ധജലതടാകമായ ഇത് "മഹേന്ദ്ര താൽ" എന്നും അറിയപ്പെടുന്നു. ഉദ്യാനമേഖലയിലെ മറ്റ് ഉയരമുള്ള കൊടുമുടികൾ തടാകത്തിനു വടക്കു ഭാഗത്തായുള്ള 3,731 മീറ്റർ ഉയരമുള്ള റുമ കണ്ട്, 3,444 മീറ്റർ ഉയരമുള്ള മാലിക കണ്ട് എന്നിവയാണ്. ഈ ഉദ്യാനത്തിന്റെ വടക്കുകിഴക്കുഭാഗത്തെ അതിരിൽ ചുചേമര തടാകവും തെക്കുവശത്തെ ചെങ്കുത്തായ ചരിവിൽ ഗുർച്ചി തടാകവും കാണപ്പെടുന്നു.
വേനൽക്കാലം തികച്ചും സുഖകരമായതാണ് ഇവിടെ, എന്നാൽ ശരത്കാലം തണുപ്പേറിയതാണ്. സെപ്റ്റംബർ മുതൽ ഒക്ടോബർ വരെയും ഏപ്രിൽ മുതൽ മെയ് വരെയുമുള്ള സമയമാണ് ഉദ്യാന സന്ദർശനത്തിനുള്ള ഏറ്റവും നല്ല സമയം. ഡിസംബർ മുതൽ മാർച്ച് വരെയുള്ള മാസങ്ങളിൽ വെള്ളം ഉറയ്‌ക്കുന്ന തണുപ്പായിരിക്കും. ഈ സമയം ഒരു മീറ്റർ വരെ അളവിൽ മഞ്ഞുപൊഴിയുന്നു. ഏപ്രിൽ മുതൽ ജൂൺ വരെ ഇളംചൂടുള്ള കാലാവസ്ഥയാണ്. ജൂലൈ മുതൽ ഒക്ടോബർ വരെയുള്ള മൺസൂൺ കാലം ഹ്രസ്വമാണ്. 1994 മുതൽ 2003 വരെയുള്ള കാലത്തെ ശരാശരി വർഷപാതത്തിന്റെ അളവ് 800 മില്ലീമീറ്റർ ആണ്. തടാകത്തിന്റെ ഉപരിതല താപനില 7.5°C മുതൽ 7.6°C വരെയാണ്.

റാറ ദേശീയോദ്യാനത്താൽ ചുറ്റപ്പെട്ടു കിടക്കുന്ന റാറ തടാക മേഖലയിൽ അത്യപൂർവ്വമായ ജന്തുസസ്യവിഭാഗങ്ങളെ കണ്ടുവരുന്നു. 1074 തരം വൃക്ഷലതാദികൾ ഇവിടെ തിരിച്ചറിയപ്പെട്ടിട്ടുണ്ട്. ഇതിൽ 16 തരം സസ്യങ്ങൾ ഈ മേഖലയിൽ മാത്രം കണ്ടുവരുന്നവയാണ്. ശരത്കാലത്ത് ഇലകൾ കൊഴിഞ്ഞുപോകുന്ന തരം വൃക്ഷങ്ങൾ തിങ്ങിനിറഞ്ഞ ഉദ്യാനത്തിൽ ഹിമാലയൻ ഹോഴ്സ്-ചെസ്റ്റ് നട്ട് ("Aesculus indica"),വാൽനട്ട് ("Junglans regia") എന്നീ വൃക്ഷങ്ങളും കാണപ്പെടുന്നു. 51 തരം സസ്തനികളെ തിരിച്ചറിഞ്ഞിട്ടുണ്ട്. അതുപോലെ തന്നെ 241 ഇനം പക്ഷികൾ തടാകമേഖലയിലുള്ളതായി സ്ഥിരീകരിക്കപ്പെട്ടിരിക്കുന്നു.

1976 ൽ സ്ഥാപിതമായ റാറ ദേശീയോദ്യാനത്തിൽ സംരക്ഷിത വർഗ്ഗങ്ങളായ ഹിമാലയൻ കറുത്ത കരടി, ചുവന്ന പാണ്ട, കസ്തൂരിമാൻ, ഗൊറാലുകൾ (ആടുകളുടെയോ, കൃഷ്ണമൃഗത്തിന്റെയോ ഛായയുള്ള മൃഗം) ഹിമാലയൻ താർ, കാട്ടു പന്നി എന്നിവയെ കണ്ടുവരുന്നു. പുള്ളിപ്പുലി, ചെന്നായ എന്നിവയെയും അപൂർവ്വമായി ഇവിടെ കണ്ടുവരുന്നു. തടാകത്തിനു സമീപമുള്ള കാടുകളിൽ അനേകജാതി പക്ഷികൾ കൂടുകൂട്ടിയിരിക്കുന്നതിനാൽ പക്ഷിനിരീക്ഷകരുടെ പറുദീസയാണീ വനമേഖല. ഈ മേഖലയിൽ മാത്രം കണ്ടുവരുന്ന 3 തരം മത്സ്യ വർഗ്ഗങ്ങളും തവളയുടെ ഒരു വർഗ്ഗവും (നനോരന റാറിക്ക) തടാകത്തിലുണ്ട്. ഇവിടെയുള്ള ശുദ്ധ ജലവാസിയായ മത്സ്യങ്ങളുടെ ഒരു കുടുംബമാണ് സ്പ്രിനിഡെ അഥവാ പരൽ. 1979-ൽ റാറ സ്നോട്രൗട്ട് ,നേപ്പാളീസ് സ്നോട്രൗട്ട് എന്നീ സ്പ്രിനിഡെ മത്സ്യങ്ങൾ ആദ്യമായി കണ്ടെത്തിയത് റാറ തടാകത്തിലാണ്. 

ദേശീയോദ്യാനത്തിൽ വിനോദസഞ്ചാരികളെ ആകർഷിക്കുന്ന പ്രധാനഘടകം റാറ തടാകമാണ്. വേനൽക്കാലത്ത് നിലത്ത് പറ്റിപിടിച്ച് വളരുന്ന 100 തരം പൂക്കൾ വിരിഞ്ഞുനിൽക്കുന്നത് കണ്ടാൽ പരവതാനി വിരിച്ചിരിക്കുന്നതായി തോന്നും. തടാകത്തിന്റെ ദക്ഷിണഭാഗത്തുള്ള ചുചേമറ കൊടുമുടി (4048 മീ.)യും വനമേഖലകൾ നിറഞ്ഞ കുന്നുകളും മനോഹരമായ കാഴ്ചകളാണ്.

കാഠ്മണ്ഡുവിൽ നിന്ന് വായുമാർഗ്ഗം 371 കി.മീ. സഞ്ചരിച്ചാൽ റാറ ദേശീയോദ്യാനത്തിൽ എത്തിച്ചേരാം. ജുംലയിൽ സ്ഥിതി ചെയ്യുന്ന എയർ സ്ട്രിപ്പിൽ നിന്ന് മൂന്നു മണിക്കൂർ കാൽനട യാത്രയിൽ ഈ ദേശീയോദ്യാനത്തിലെത്തിച്ചേരാൻ സാധിക്കുന്നതാണ്. കൂടാതെ ജുംലയിൽ നിന്ന് 2.5 ദിവസത്തെ ട്രക്കിംഗിലൂടെയോ, സുർഖേറ്റിൽ നിന്ന് 10 ദിവസത്തെ ട്രക്കിംഗിലൂടെയോ ഉദ്യോനത്തിലെത്തിച്ചേരാവുന്നതാണ്. റാറ ദേശീയോദ്യാനത്തിൽ താമസസൗകര്യവും ആരോഗ്യകേന്ദ്രത്തിന്റെ അപര്യാപ്തതയും കൊണ്ട് വിനോദസഞ്ചാരമേഖല വികസിതമല്ല. വിനോദസഞ്ചാരികൾക്ക് വേണ്ട യാത്രാക്രമീകരണങ്ങൾ നടപ്പിലാക്കുന്നത് ട്രക്കിംഗ് ഏജൻസിയാണ്.

സൂര്യോദയത്തിനു മുൻപും സൂര്യാസ്തമയത്തിനു ശേഷവും റാറ ദേശീയോദ്യാനത്തിലേയ്ക്കുള്ള സന്ദർശനം കർശനമായി നിരോധിച്ചിരിക്കുന്നു.




</doc>
<doc id="392750" url="https://ml.wikipedia.org/wiki?curid=392750" title="അൽത്തായ് മലകൾ">
അൽത്തായ് മലകൾ

മദ്ധ്യേഷ്യയിലെ ഒരു പർവതശൃംഖലയാണ് അൽത്തായ് മലകൾ (Altai Mountains , Altay Mountains; Altai: Алтай туулар, "Altay tuular"; Mongolian: , "Altai-yin niruɣu" (Chakhar) / Алтайн нуруу, "Altain nurû" (Khalkha); Kazakh: Алтай таулары, "Altay tawları", التاي تاۋلارى , "Altajskije gory"; Chinese; 阿尔泰山脉, "Ā'ěrtài Shānmài", Xiao'erjing: اَعَرتَىْ شًامَىْ; Dungan: Артэ Шанмэ). റഷ്യ, ചൈന,മംഗോളിയ എന്നീ രാജ്യങ്ങളുടെ അതിർത്തികൾ സന്ധിക്കുന്നിടത്താണ്‌ പർവതം സ്ഥിതിചെയ്യുന്നത്‌. വടക്കൻ അക്ഷാംശം 48º മുതൽ 53º വരെയ്‌ക്കും കിഴക്കൻ രേഖാശം 81º മുതൽ 90º വരെയ്‌ക്കും ഈ പർവതശൃംഖല വ്യാപിച്ചു കാണുന്നു; ഏറിയഭാഗവും റഷ്യൻ അധീനതയിലാണ്‌; തെക്കൻ ചരിവുകൾ ചൈനയിലെ സിങ്കിയാങ്‌ പ്രദേശത്തും, തെക്ക് കിഴക്കൻ ചരിവുകൾ മംഗോളിയൻ റിപ്പബ്ലിക്കിലും ഉൾപ്പെട്ടിരിക്കുന്നു.

റഷ്യ-ചൈന-മംഗോളിയ അതിരുകൾ സന്ധിക്കുന്ന കൂയ്‌തൻപർവതത്തിൽ (4,388 മീ.) നിന്ന്‌ ശാഖകൾപോലെ നീണ്ടുകാണുന്ന പർവതശിഖരങ്ങളെ ദക്ഷിണ-മധ്യ-പൂർവനിരകളും മംഗോളിയൻ ശാഖയുമുൾപ്പെടെ നാല്‌ ഭാഗങ്ങളായി തിരിക്കാവുന്നതാണ്‌. ദക്ഷിണ ആൽട്ടായ്‌ പടിഞ്ഞാറേക്കും, മധ്യ ആൽട്ടായ്‌ വടക്കു പടിഞ്ഞാറേക്കും, പൂർവ ആൽട്ടായ്‌ വടക്കുകിഴക്കേക്കും, മംഗോളിയൻ ആൽട്ടായ്‌ തെക്കുകിഴക്കേക്കും നീളുന്നു. ദക്ഷിണ ആൽട്ടായ്‌ നിരയുടെ പടിഞ്ഞാറേ അറ്റം നാരിം എന്ന പേരിൽ അറിയപ്പെടുന്നു. ഇർതിഷ്‌, ബുക്തർമ എന്നീ നദീതടങ്ങൾക്കിടയിലെ ജലവിഭാജകമായി വർത്തിക്കുന്ന ഈ നിരയുടെ ഏറ്റവും കൂടിയ ഉയരം 387 മീ. ആണ്‌. ദക്ഷിണ ആൽട്ടായ്‌ നിരയുടെ തെക്കൻ ചരിവിലാണ്‌ മാർക്കാകുൽ തടാകം സ്ഥിതിചെയ്യുന്നത്‌. സമാന്തരനിരകളായി വടക്കുപടിഞ്ഞാറുദിശയിൽ നീണ്ടുകാണുന്ന മധ്യ ആൾട്ടായി ശിഖരങ്ങൾ മിക്കവാറും മഞ്ഞുമൂടിക്കിടക്കുന്നു. ഈ നിരകളിലുൾപ്പെട്ട ബേലുഖാ പർവതമാണ്‌ ആൽട്ടായ്‌ ശൃംഖലയിലെ ഏറ്റവും ഉയരംകൂടിയഭാഗം (4,509 മീ.). പൂർവ ആൽട്ടായ്‌ ഓബ്‌, യെനീസി എന്നീ സൈബീരിയൻ നദികൾക്കിടയിലെ ജലവിഭാജകമായി വടക്കുകിഴക്കൻ ദിശയിൽ നീണ്ടുകിടക്കുന്നു. ഇതിന്റെ പടിഞ്ഞാറേ ചരിവിലാണ്‌ പ്രകൃതിമോഹനമായ തെലെത്‌സ്‌കോയേ തടാകം. മംഗോളിയൻ ആൽട്ടായ്‌, മംഗോളിയൻ റിപ്പബ്ലിക്കിനുള്ളിലേക്ക്‌ 1,440 കി.മീറ്ററോളം തെക്കുകിഴക്കുദിശയിൽ വ്യാപിച്ചുകാണുന്നു. ഈ നിരകൾ ക്രമേണ ഉയരം കുറഞ്ഞ്‌ ഗോബി മരുഭൂമിയിൽ ലയിക്കുന്നു, മുങ്കു-ഖായൻഖാൻ (4.234 മീ.) ആണ്‌ ഈ നിരകളിലെ ഏറ്റവും ഉയർന്നഭാഗം.

ഭൂവിജ്ഞാനപരമായി ആൽട്ടായ്‌ രണ്ട്‌ പർവതനങ്ങളിലൂടെയാണ്‌ (Orogen)ഇന്നത്തെ നിലയിൽ എത്തിയിരിക്കുന്നതെന്ന്‌ അനുമാനിക്കപ്പെടുന്നു. ആൽട്ടായ്‌നിരകളുടെ വടക്കുകിഴക്കുഭാഗം പാലിയോസോയിക്‌ കല്‌പത്തിന്റെ പൂർവപാദത്തിൽ കാലിഡോണിയൻ പർവതനത്തിലൂടെ ഉദ്‌ഭൂതമായി; എന്നാൽ തെക്കുപടിഞ്ഞാറുഭാഗങ്ങൾ (രുദ്‌നി ആൽട്ടായ്‌) ടെർഷ്യറി കാലഘട്ടത്തിൽ മാത്രമാണ്‌ പ്രാത്ഥാനവിധേയമായത്‌.
ഏഷ്യയുടെ മധ്യഭാഗത്തായി സ്ഥിതിചെയ്യുന്ന ആൽട്ടായ്‌ പ്രദേശത്ത്‌ ഉഷ്‌ണകാലത്ത്‌ കടുത്ത ചൂടും ശൈത്യകാലത്ത്‌ അതിശൈത്യവും അനുഭവപ്പെടുന്നു. ആൽട്ടായ്‌നിരകളുടെ താഴ്‌വാരങ്ങൾ സ്റ്റെപ്‌ മാതൃകയിലുള്ള പുൽപ്രദേശങ്ങളാണ്‌. 2,440 മീ. വരെ ഉയരമുള്ള മേഖലകളിൽ ലാർച്ച്‌, പൈൻ, ഫർ, സ്‌പ്രൂസ്‌ തുടങ്ങിയ സൂചികാഗ്രവൃക്ഷങ്ങൾ വളരുന്നു. അങ്ങിങ്ങായി ബെർച്ച്‌, ആസ്‌പെൻ തുടങ്ങിയവയുടെ ആധിക്യമുള്ള ഇല പൊഴിയും കാടുകളും കാണാം. കൂടുതൽ ഉയരത്തിലേക്കു പോകുന്തോറും ബെർച്ച്‌, ആസ്‌പെൻ തുടങ്ങിയവയുടെ ആധിക്യമുള്ള ഇലപൊഴിയും കാടുകളും കാണാം. കൂടുതൽ ഉയരത്തിലേക്കു പോകുന്തോറും ബെർച്ച്‌, വില്ലോ തുടങ്ങിയ ഉയരം കുറഞ്ഞ മരങ്ങളും അതിനും മുകളിൽ ആർട്ടിക്‌ മാതൃകയിലുള്ള ക്ഷുദ്രസസ്യങ്ങളും വളരുന്നു.

18-ാം ശതകത്തിന്റെ ആരംഭത്തിൽ ആൽട്ടായ്‌ പ്രദേശത്ത്‌ വെള്ളി ഖനനം ആരംഭിച്ചു; 19-ാം ശതകത്തിന്റെ മധ്യത്തോടെ ഖനനസാധ്യതകൾ അവസാനിക്കുകയും ചെയ്‌തു. ഇതേത്തുടർന്ന്‌ റഷ്യൻ കുടിയേറ്റക്കാർ കാർഷികവികസനത്തിൽ ശ്രദ്ധപതിപ്പിച്ചു. ഗോതമ്പ്, മധുരക്കിഴങ്ങ്, സൂര്യകാന്തി എന്നിവയാണ്‌ പ്രധാന വിളകൾ. ആൽട്ടായ്‌ പ്രദേശത്തെ ആദിവാസികൾ മംഗോൾ-തുങ്കു സങ്കരവർഗക്കാരായ ഒയ്‌രാത്തുകളായിരുന്നു. ഇക്കൂട്ടർ നായാടിയും ആടുവളർത്തിയും കാലയാപനംചെയ്‌തുപോന്ന സഞ്ചാരിവർഗമായിരുന്നു. ഇവരെ സ്ഥിരമായി പാർപ്പിച്ച്‌ പരിഷ്‌കൃതരാക്കിത്തീർക്കുന്ന പ്രക്രിയ വളരെയധികം വിജയിച്ചിട്ടുണ്ട്‌. ഖസാക്‌ എസ്‌.എസ്‌. ആറിൽ ഉൾപ്പെടുന്ന രുദ്‌നി ആൽട്ടായ്‌ പ്രദേശം ഒരു ഖനനകേന്ദ്രമായിത്തീർന്നിരിക്കുന്നു. ഈയവും നാകവുമാണ്‌ പ്രധാനമായും ഖനനംചെയ്യപ്പെടുന്നത്‌. ടങ്സ്റ്റൺ, തകരം, ചെമ്പ്‌, രസം എന്നിവയും സാമാന്യമായ തോതിൽ ലഭിച്ചുവരുന്നു. ഈ ഭാഗങ്ങളിൽ റയിൽപ്പാതകളും റോഡുകളുംവഴി ഗതാഗതസൗകര്യം ഏർപ്പെടുത്തിയിട്ടുണ്ട്‌. റഷ്യയെ മംഗോളിയൻ റിപ്പബ്ലിക്കുമായി ബന്ധിക്കുന്ന ചൂയാ താഴ്‌വരയിലൂടെയുള്ള റോഡ്‌ പ്രത്യേക പ്രാധാന്യമർഹിക്കുന്നു.


</doc>
<doc id="392760" url="https://ml.wikipedia.org/wiki?curid=392760" title="കൊക്കോ ദ്വീപുകൾ">
കൊക്കോ ദ്വീപുകൾ

മ്യാൻമറിന്റെ ഭാഗമായി ബംഗാൾ ഉൾക്കടലിൽ സ്ഥിതിചെയ്യുന്ന ഒരു കൂട്ടം ചെറുദ്വീപുകളെയാണ് കൊക്കോ ദ്വീപുകൾ എന്നുപറയുന്നത്. മ്യാൻമറിന്റെ കരഭാഗത്തു നിന്ന് 414 കിലോമീറ്റർ അകലെയായി ആൻഡമാൻ നിക്കോബാർ ദ്വീപസമൂഹത്തോടു ചേർന്നാണ് ഇവ സ്ഥിതിചെയ്യുന്നത്. ഗ്രേറ്റ് കൊക്കോ, ലിറ്റിൽ കൊക്കോ, ടേബിൾ, സ്ലിപ്പർ, റാറ്റ് , ബിന്നക്കിൾ പാറ, ജെറി എന്നിങ്ങനെയുള്ള ഏഴു ചെറുദ്വീപുകളുടെ സമൂഹമായ കൊക്കോ ദ്വീപുകൾക്ക് ആകെ 20.53 ചതുരശ്ര കിലോമീറ്റർ വിസ്തൃതിയാണുള്ളത്. ആയിരത്തിൽ താഴെ മാത്രം ജനസംഖ്യയുള്ള ഈ ദ്വീപുകളിൽ അപൂർവ്വയിനം കടലാമകളും പക്ഷികളും മറ്റു ജീവജാലങ്ങളും കാണപ്പെടുന്നു.

പതിനാറാം നൂറ്റാണ്ടിൽ പോർച്ചുഗീസ് നാവികരാണ് 'കൊക്കോ' എന്ന പേര് സംഭാവന ചെയ്തതെന്നു കരുതപ്പെടുന്നു. പോർച്ചുഗീസ് ഭാഷയിൽ നാളികേരത്തെ സൂചിപ്പിക്കാനാണ് 'കൊക്കൊ' എന്ന വാക്ക് ഉപയോഗിച്ചു വരുന്നത്. ധാരാളം തെങ്ങുകളുള്ള പ്രദേശമായതിനാലാവാം ദ്വീപുകൾക്ക് ആ പേരു ലഭിക്കാൻ കാരണമെന്നു വിശ്വസിക്കുന്നു.

പതിനെട്ടാം നൂറ്റാണ്ടിൽ ആൻഡമാൻ നിക്കോബാർ ദ്വീപുകളെയും കൊക്കോ ദ്വീപുകളെയും ബ്രിട്ടീഷുകാർ പിടിച്ചെടുത്തു. ഇന്ത്യയിൽ നിന്നും മറ്റുമുള്ള കുറ്റവാളികളെ പാർപ്പിക്കുവാനായി അവർ ആൻഡമാനിൽ സെല്ലുലാർ ജയിൽ നിർമ്മിച്ചു. തടവുകാർക്കു നൽകുവാൻ നാളികേരം ഉൾപ്പടെയുള്ള ഭക്ഷ്യവസ്തുക്കൾ കൊക്കോ ദ്വീപുകളിൽ നിന്ന് ശേഖരിച്ചിരുന്നു. ബ്രിട്ടീഷുകാർ ബർമ്മയിലെ ഒരു ഉന്നത കുടുംബത്തിന് ദ്വീപുകളുടെ നടത്തിപ്പുചുമതല വിട്ടുകൊടുത്തു. കരയിൽ നിന്ന് ഏറെ ദൂരത്തായി ഒറ്റപ്പെട്ടു കിടക്കുന്ന കൊക്കോ ദ്വീപുകളിലെ ഭരണകാര്യങ്ങളൊന്നും ശരിയായി നടന്നിരുന്നില്ല. ബ്രിട്ടീഷുകാരുടെ നിയന്ത്രണത്തിലായിരുന്ന റങ്കൂണിലെ ലോവർ ബർമ്മാ ഭരണകൂടമാണ് കൊക്കോ ദ്വീപുകളുടെ ഭരണച്ചുമതല നിർവ്വഹിച്ചിരുന്നത്. 1882-ൽ ഈ ദ്വീപുകളെ ബ്രിട്ടീഷ് ഇന്ത്യയിലേക്ക് ഔദ്യോഗികമായി കൂട്ടിച്ചേർത്തു. 1937-ൽ ഇന്ത്യയിൽ നിന്നും ബർമ്മയെ വേർതിരിച്ചപ്പോൾ സ്വാഭാവികമായും കൊക്കൊ ദ്വീപുകൾ ബർമ്മയുടെ ഭാഗമായിത്തീർന്നു. 1942-ൽ ജപ്പാൻ സൈന്യം ആൻഡമാൻ നിക്കോബാറിനെയും കൊക്കോ ദ്വീപുകളെയും പിടിച്ചെടുത്തു. രണ്ടാം ലോകമഹായുദ്ധത്തിനു ശേഷം 1948-ൽ ബർമ സ്വതന്ത്രമായപ്പോൾ കൊക്കോ ദ്വീപുകൾ ബർമ്മീസ് യൂണിയന്റെ ഭാഗമായിത്തീർന്നു.

1959-ൽ ജനറൽ നി വിന്റെ നേതൃത്വത്തിലുള്ള താൽക്കാലിക പട്ടാള ഭരണകൂടം തടവുകാരെ പാർപ്പിക്കുന്നതിനായി കൊക്കോ ദ്വീപുകളിൽ കോളനി സ്ഥാപിച്ചു. 1962-ൽ പട്ടാള അട്ടിമറിയിലൂടെ രാജ്യത്തിന്റെ അധികാരം കൈവശപ്പെടുത്തിയ സൈന്യം ഇവിടേക്ക് കൂടുതൽ തടവുകാരെ കൊണ്ടുവന്ന് ക്രൂരമായ ശിക്ഷാവിധികൾക്കു വിധേയമാക്കിയിരുന്നു. 1969-ൽ ഇവിടെ രാഷ്ട്രീയത്തടവുകാരുണ്ടായിരുന്നു. മ്യാ തൻ ടിന്റിനെ പോലുള്ള ബർമ്മീസ് എഴുത്തുകാരും ഇവിടെ തടവിൽ കഴിഞ്ഞിട്ടുണ്ട്. 1971-ൽ കൊക്കോ ദ്വീപുകളിലെ എല്ലാ തടവുകാരെയും റംഗൂണിലുള്ള ജയിലിലേക്കു മാറ്റി. പിന്നീട് ബർമ്മീസ് നാവികസേന ഇവിടെയൊരു നേവൽ ബേസ് സ്ഥാപിച്ചു.

ആൻഡമാൻ നിക്കോബാറിലെ ഇന്ത്യൻ നാവികസേനയുടെ പ്രവർത്തനങ്ങൾ നിരീക്ഷിക്കുന്നതിനായി 1992-ൽ ചൈന ഇവിടെയൊരു സിഗ്നൽസ് ഇന്റലിജൻസ് (SIGINT) സ്റ്റേഷൻ സ്ഥാപിച്ചുവെന്ന് അഭ്യൂഹമുണ്ടായിരുന്നു. അങ്ങനെയൊരു നിരീക്ഷണകേന്ദ്രം സ്ഥാപിച്ചിരുന്നുവെങ്കിൽ അവർക്ക് മലാക്കാ കടലിടുക്കിലൂടെയും ബംഗാൾ ഉൾക്കടലിലെയുമുള്ള കപ്പൽ ഗതാഗതം നിരീക്ഷിക്കുവാൻ കഴിയുമായിരുന്നു. കൂടാതെ ഐ.എസ്.ആർ. ഓ.യുടെ ഉപഗ്രഹ വിക്ഷേപണകേന്ദ്രമായ ശ്രീഹരിക്കോട്ടയും ഡി.ആർ.ഡി.ഓ.യുടെ മിസൈൽ പരീക്ഷണകേന്ദ്രമായ അബ്ദുൾ കലാം ദ്വീപും നിരീക്ഷണവലയത്തിൽ ഉൾപ്പടുത്താനും സാധിക്കുമായിരുന്നു.

1994-ൽ കൊക്കൊ ദ്വീപുകൾ ചൈനയ്ക്കു വാടകയ്ക്കു നൽകിയതായി ആരോപണമുയർന്നെങ്കിലും മ്യാൻമാർ ഗവൺമെന്റും സൈന്യവും ഇത് നിഷേധിച്ചിരുന്നു.
ചൈനയ്ക്ക് കൊക്കൊ ദ്വീപുകളിൽ താവളമുണ്ടോ എന്ന കാര്യം ഇപ്പോഴും ചർച്ചാവിഷയമാണ്. ഇവിടെ യാതൊരു തരത്തിലുള്ള ചൈനീസ് പ്രവർത്തനവും നടക്കുന്നില്ലെന്ന് 1998-ൽ അമേരിക്ക പ്രസ്താവിച്ചിരൂന്നു. 2005 ഒക്ടോബറിൽ ഇന്ത്യൻ നാവികസേനാ മേധാവി ഇവിടെ ചൈനയുടെ നിരീക്ഷണകേന്ദ്രമില്ല എന്നു വ്യക്തമാക്കിയിരുന്നു. 2014-ൽ ഇന്ത്യൻ വ്യോമസേനയുടെ ആൻഡമാൻ നിക്കോബാർ കമാൻഡിന്റെ മേധാവി എയർമാർഷൽ പി.കെ. റോയ് ഇങ്ങനെ പറഞ്ഞു. "ചൈന ഇവിടെ സൈനികാവശ്യങ്ങൾക്കായി ഒരു റൺവേ നിർമ്മിക്കുന്നു. കൊക്കൊ ദ്വീപുകളിലെ ചൈനീസ് സാന്നിദ്ധ്യത്തെപ്പറ്റി മറ്റു റിപ്പോർട്ടുകളില്ല. ഇന്ത്യയ്ക്ക് ഇവിടെ യാതൊരു ഭീഷണിയൂമില്ല.

പടിഞ്ഞാറ് ബംഗാൾ ഉൾക്കടലിനും കിഴക്ക് ആൻഡമാൻ കടലിനും ഇടയിലാണ് കൊക്കൊ ദ്വീപുകൾ സ്ഥിതിചെയ്യുന്നത്. 250 കിലോമീറ്റർ വടക്കായി മ്യാൻമറും 77 കിലോമീറ്റർ വടക്കുകിഴക്കായി മ്യാൻമറിന്റെ പ്രിപാരിസ് ദ്വീപും സ്ഥിതിചെയ്യുന്നു.

ഏഴു ദ്വീപുകൾ ചേർന്നതാണ് കൊക്കോ ദ്വീപസമൂഹം. ഗ്രേറ്റ് കൊക്കോ ദ്വീപ്, ലിറ്റിൽ കൊക്കോ ദ്വീപ്, ടേബിൾ ദ്വീപ് എന്നിവയാണ് പ്രധാനപ്പെട്ട ദ്വീപുകൾ. ഗ്രേറ്റ് കൊക്കോയെയും ലിറ്റിൽ കൊക്കോയെയും വേർതിരിക്കുന്ന സമുദ്രഭാഗമാണ് അലക്സാണ്ട്ര ചാനൽ. ഇന്ത്യയുടെ ഭാഗമായ ആൻഡമാൻ നിക്കോബാർ ദ്വീപസമൂഹത്തിലെ ലാൻഡ് ഫാൾ ദ്വീപിനെ കൊക്കോ ദ്വീപുകളിൽ നിന്നും വേർതിരിക്കുന്ന 20 കിലോമീറ്റർ നീളമുള്ള ചാനലാണ് കൊക്കോ ചാനൽ.

10.4 കിലോമീറ്റർ നീളവും 2 കിലോമീറ്റർ വീതിയുമുള്ള ഗ്രേറ്റ് കൊക്കോ ദ്വീപിൽ പച്ച നിറത്തിലുള്ള ആമകൾ ധാരാളമുണ്ട്. കടലാമകളെ സംബന്ധിച്ച് മ്യാൻമാർ സർക്കാർ ഇവിടെ പഠനം നടത്തുന്നുണ്ട്.

ഗ്രേറ്റ് കൊക്കോ ദ്വീപിന്റെ തെക്കുഭാഗത്തായി 1.1 കി.മീ. നീളവും 0.2 കി.മീ. വീതിയുമുള്ള ജെറി ദ്വീപ് സ്ഥിതിചെയ്യുന്നു.

ഗ്രേറ്റ് കൊക്കോ ദ്വീപിനു 16 കി.മീ. തെക്കുപടിഞ്ഞാറായി സ്ഥിതിചെയ്യുന്ന ലിറ്റിൽ കൊക്കോ ദ്വീപിന് 5 കി.മീ. നീളവും 1.2 കി.മീ. വീതിയുമുണ്ട്. ഇവിടെ ഒരു സമുദ്രനിരീക്ഷണകേന്ദ്രം സ്ഥാപിക്കാൻ ചൈനയ്ക്കു പദ്ധതിയുണ്ട്.
ഗ്രേറ്റ് കൊക്കോയ്ക്ക് 2.5 കി.മീ. വടക്കായി 1.6 കി.മീ. നീളവും 1.2 കി.മീ. വീതിയുമുള്ള ടേബിൾ ദ്വീപ് സ്ഥിതിചെയ്യുന്നു. 1867-ൽ നിർമ്മിച്ച ഒരു വിളക്കുമാടം ഇവിടെയുണ്ട്.

ടേബിൾ ദ്വീപിന് വടക്കുപടിഞ്ഞാറായി 0.4 കി.മീ. നീളവും 0.2 കി.മീ. വീതിയുമുള്ള സ്ലിപ്പർ ദ്വീപ് സ്ഥിതിചെയ്യുന്നു.

ഇവയ്ക്കു പുറമെ റാറ്റ് ദ്വീപ്, ബിന്നക്കിൾ പാറ എന്നീ ദ്വീപുകളും ഇവിടെയുണ്ട്. ദ്വീപുകളുടെ ആകെ വിസ്തൃതി 20.53 ചതുരശ്രകിലോമീറ്ററാണ്.

7 ദ്വീപുകളുണ്ടെങ്കിലും ഗ്രേറ്റ് കൊക്കോ ദ്വീപിലും ലിറ്റിൽ കൊക്കോ ദ്വീപിലും മാത്രമാണ് ജനവാസമുള്ളത്. 200-ൽ കൂടുതൽ വീടുകളിലായി ഏകദേശം ആയിരത്തോളം പേരാണ് കൊക്കോ ദ്വീപുകളിൽ താമസിക്കുന്നത്. മ്യാൻമാർ നാവികസേനയുടെ ഇരുനൂറോളം സൈനികരും കുടുംബവുമാണ് ഇവിടെ പ്രധാനമായും താമസിക്കുന്നത്. എല്ലാവർക്കുമായി ഇവിടെ വലിയൊരു ജലസംഭരണിയുണ്ട്.

ഉഷ്ണമേഖലാ മൺസൂൺ കാലാവസ്ഥയാണ് ഇവിടെ അനുഭവപ്പെടുന്നത്. വർഷത്തിൽ കൂടുതൽ സമയവും ചൂട് അനുഭവപ്പെടുന്നു. ഏപ്രിൽ മുതൽ നവംബർ വരെ ഉഷ്ണകാലം അനുഭവപ്പെടുന്ന ദ്വീപുകളിൽ ഡിസംബർ മുതൽ മാർച്ച് വരെ ശൈത്യകാലമാണ്. സെപ്റ്റംബർ മാസത്തിൽ ശരാശരി 761 മില്ലിമീറ്റർ മഴ ലഭിക്കുന്നു.

അപൂർവ്വയിനം ഉരഗങ്ങൾ, പക്ഷികൾ, സസ്തനികൾ മറ്റു ജീവജാലങ്ങൾ എന്നിവയുടെ വാസസ്ഥലം കൂടിയാണ് കൊക്കോ ദ്വീപുകൾ.

മ്യാൻമാർ സർക്കാരിനു കീഴിലുള്ള കൊക്കോക്യുൻ ടൗൺഷിപ്പാണ് ദ്വീപുകളുടെ ഭരണച്ചുമതല നിർവ്വഹിക്കുന്നത്. 2015-ലെ മ്യാൻമാർ പൊതുതെരഞ്ഞെടുപ്പിൽ ബാലറ്റ് പേപ്പറിൽ കൃത്രിമം കാണിച്ചതിലൂടെ ഈ ടൗൺഷിപ്പ് വാർത്തകളിൽ ഇടം നേടിയിരുന്നു.
ഗ്രേറ്റ് കൊക്കോ ദ്വീപിൽ കൊക്കോ ഐലന്റ് വിമാനത്താവളം സ്ഥിതിചെയ്യുന്നു. ചൈന ഈ വിമാനത്താവളത്തെ സൈനികാവശ്യങ്ങൾക്കായി ഉപയോഗിക്കുന്നുവെന്ന് അഭ്യൂഹങ്ങളുണ്ട്. T



</doc>

<doc id="378633" url="https://ml.wikipedia.org/wiki?curid=378633" title="മൊകാല ദേശീയോദ്യാനം">
മൊകാല ദേശീയോദ്യാനം

മൊകാല ദേശീയോദ്യാനം, 2007 ജൂൺ 19-ന് ദക്ഷിണാഫ്രിക്കയിലെ വടക്കൻ മുനമ്പിൽ കിംബർലിയുടെ തെക്ക്-പടിഞ്ഞാറ് പ്ലൂയിസ്‍ബർഗ്ഗ് പ്രദേശത്ത് സ്ഥാപിതമായ ഒരു ദേശീയോദ്യാനമാണ്. പാർക്കിൻറ വലിപ്പം 26,485 ഹെക്ടർ ആണ്. മൊകാല എന്നത് ക്യാമൽ തോൺ, ജിറാഫ് തോൺ ("Vachellia erioloba)" എന്നിങ്ങനെ അറിയപ്പെടുന്ന അതീവ പ്രൗഢിയുള്ള ആഫ്രിക്കൻ മരത്തിൻറെ സെറ്റ്സ്വാന ഭാഷയിലുള്ള പേരാണ്. വരണ്ട പടിഞ്ഞാറൻ ഉൾനാടുകളിൽ വളരെ സാധാരണമായ ഒരു വൃക്ഷമാണിത്. ഇവിടേയ്ക്ക് എത്തിച്ചേരാൻ സാധിക്കുന്ന 70 കിലോമീറ്റർ ദുരമുള്ള റോഡുകൾ നിലവിലുണ്ട്.


</doc>
<doc id="378646" url="https://ml.wikipedia.org/wiki?curid=378646" title="ഹാർദിക് പാണ്ട്യ">
ഹാർദിക് പാണ്ട്യ

ഇന്ത്യൻ ഇന്റർനാഷണൽ ക്രിക്കറ്റിലെ ഓൾറൗണ്ടർ ആയ ഹാർദിക് ഹിമാൻഷു പാണ്ട്യ 1993 ഒക്ടോബർ 11 ന് ഗുജറാത്തിലെ സൂററ്റിൽ ജനിച്ചു .ഇന്ത്യൻ പ്രീമിയർ ലീഗിൽ മുംബൈ ഇന്ത്യൻസിനുവേണ്ടി കളിക്കളത്തിലിറങ്ങുന്ന ഹാർദിക് പാണ്ട്യ ഒരു റൈറ്റ് ഹാൻഡഡ്‌ ബാറ്റ്‌സ്മാനും റൈറ്റ് ആം മീഡിയം ഫാസ്റ്റ് ബൗളറും കൂടെയാണ്.

ഡൊമസ്റ്റിക് കരിയർ 


</doc>
<doc id="378656" url="https://ml.wikipedia.org/wiki?curid=378656" title="സെറിറ്റോസ്">
സെറിറ്റോസ്

സെറിറ്റോസ്, (സ്പാനിഷിൽ, ചെറിയ കുന്നുകൾ) അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തെ ലോസ്‍ ആഞ്ചലസ് കൌണ്ടിയിലുള്ള ഒരു സമ്പന്ന നഗരമാണ്. ഈ പ്രദേശത്തെ ഡയറി ഫാമുകളുടെ ആധിക്യത്താൽ ഈ നഗരം മുമ്പ് "ഡയറി വാലി" എന്നറിയപ്പെട്ടിരുന്നു. തെക്കുകിഴക്കൻ ലോസ് ആഞ്ചലസിലെ നിരവധി പ്രവേശനകവാട നഗരങ്ങളിലുൾപ്പെടുന്നതും ലോസ് ആഞ്ചലസ് കൌണ്ടിയുടെ നഗരപ്രാന്തത്തിലുളളതുമാണ് സെറിറ്റോസ്. 1956 ഏപ്രിൽ 24 നാണ് ഈ നഗരം സംയോജിപ്പിക്കപ്പെട്ടത്. 2010 ലെ സെൻസസ് പ്രകാരം ഈ പട്ടണത്തിലെ ജനസംഖ്യ 49,041 ആയിരുന്നു. ഓഫീസ് ഓഫ് മാനേജ്‍മെൻറ് ആൻഡ് ബജറ്റിനാൽ രൂപീകരിക്കപ്പെട്ടതുപ്രകാരം ഇത് ലോസ് ഏഞ്ചൽസ്-ലോങ് ബീച്ച്-അനഹൈം, കാലിഫോർണിയ മെട്രോപ്പൊളിറ്റൻ സ്റ്റാറ്റിസ്റ്റിക്കൽ ഏരിയയുടെ ഭാഗമാണ്.

സെറിറ്റോസിലെ യഥാർത്ഥ നിവാസികൾ തോൻഗ്വ (or "People of the Earth") വിഭാഗത്തിൽപ്പെട്ട അമേരിക്കൻ ഇന്ത്യൻ വംശജരായിരുന്നു. സമീപത്തായി റോമൻ കാത്തലിക് മിഷനായ "മിഷൻ സാൻ ഗബ്രിയേൽ അർക്കാൻഗൽ" സ്ഥാപിക്കപ്പെട്ടതിനുശേഷം സ്പെയിനിൽ നിന്നുള്ള കുടിയേറ്റക്കാർ താൻഗ്വ ജനങ്ങളുടെ പേര് ഗബ്രിയേലെനോസ് എന്നാക്കി മാറ്റി. "ഗബ്രിയേലെനോസ്" തെക്കൻ കാലിഫോർണിയ ഇന്ത്യക്കാരിലെ ഒരു പ്രബല വിഭാഗവും ഈ മേഖലയിലെ വളരെ അഭിവൃദ്ധി പ്രാപിച്ച ജനങ്ങളുമായിരുന്നു.  ഗബ്രിയേലെനോസ് പ്രദേശത്തുനിന്നകലെനിന്നു മൃഗങ്ങളെ വേട്ടയാടിയും ചെടികളിൽനിന്നും ഭക്ഷണം ശേഖരിക്കുകയും ഓക്‌ വൃക്ഷത്തിന്റെ കായ്‌ പൊടിച്ച് മുഖ്യാഹാരമായി ഉപയോഗിക്കുകയും ചെയ്തിരുന്നു.

ഐക്യനാടുകളുടെ സെൻസസ് ബ്യൂറോയുടെ കണക്കനുസരിച്ച്, നഗരത്തിന്റെ ആകെ വിസ്തീർണ്ണം 8.9 ചതുരശ്ര മൈൽ ആണ് (23 കി.മീ). അതിൽ 8.7 ചതുരശ്ര മൈൽ (23 കി.മീ) കരുഭൂമിയും ബാക്കി 0.1 ചതുരശ്ര മൈൽ (0.26 കിമീ) (1.48 ശതമാനം ഭാഗം) ജലവുമാണ്.


</doc>
<doc id="378661" url="https://ml.wikipedia.org/wiki?curid=378661" title="സ്നൈക് വീഡിയോ ഗെയിം">
സ്നൈക് വീഡിയോ ഗെയിം

സ്നൈക് തന്റെ ഇരയെ ഭക്ഷിക്കുകയും അതിനോടൊപ്പം തന്നെ അതിന്റെ വലിപ്പം കൂടുകയും ചെയ്യുന്ന ഒരു വീഡിയോ ഗെയിം ആണ് സ്നൈക് വീഡിയോഗെയിം (Snake‌)
1976 ൽ ആർക്കേഡ് ഗെയിം ബ്ലോക്കേട്‌ രൂപം നൽകിയ ഈ വീഡിയോ ഗെയിം അതിന്റെ തന്നെ നൂറോളം വേർഷനുകളിലേക് ഇതിനോടകം വ്യപാച്ചുകഴിഞ്ഞിട്ടുണ്ട്.ഐഒഎസ് ന് മാത്രമായിത്തന്നെ മുന്നോറോളം നിലവിലുണ്ട് .1998 ൽ നോക്കിയ മൊബൈൽ ഫോണുകളിൽ പുറത്തിറക്കിയ ഈ ഗെയിം അതികം വൈകാതെ തന്നെ ഒരു വലിയ കാണികളെത്തന്നെ സൃഷ്ടിക്കുകയുണ്ടായി.

കളിക്കാരൻ ഒരു നിശ്ചിത അതിരിനുള്ളിലെ കുത്ത്, ചതുരക്കട്ടകൾ അതുമല്ലെങ്കിൽ എന്തെങ്കിലും ചെറിയ ജീവികളെ സ്നൈക്നെ ഉപയോഗിച്ച് ഭക്ഷിക്കുന്നതാണ് ഉള്ളടക്കം .ഒരു വര രൂപേണ ആവും സ്നൈക് സഞ്ചരിക്കുക .അതിന് വശങ്ങളിലേക് തിരിയാനുള്ള കഴിവുമുണ്ടാവും. ഇരകളെ ഭക്ഷിക്കുന്നതിനോടൊപ്പം പാമ്പിന്റെ വലിപ്പം കൂടുന്നത് കൂടുതൽ പോയിന്റുകൾ ലഭിക്കാൻ കാരണമാകുന്നു .എന്നാൽ അത് കളിക്കാരനിൽ സമ്മർദം ചെലുത്താനും കാരണമാകുന്നു .സ്നൈക് സഞ്ചരിക്കുന്നതിനിടയിൽ അത് അതിരിൽ തട്ടുകയോ അതിന്റെ മുൻഭാഗം അതിന്റെതന്നെ ദേഹത്ത് തട്ടുകയോ ചെയ്താൽ ഗെയിം അവസാനിക്കുന്നതാണ് .

1976-ൽ ആർക്കേഡ് ഗെയിം ബ്ലോക്കേട്‌ രൂപം നൽകി ഗ്രാമിലിൻ വികസിപ്പിച്ചെടുത്തു പുറത്തുവിട്ടു .അതേവർഷം തന്നെ ബിഗ്‌ഫൂട്ട് ബൊങ്കേർസ് അതിനെ ക്ലോൺ ചെയ്തു . 


</doc>
<doc id="378662" url="https://ml.wikipedia.org/wiki?curid=378662" title="ദി ഗ്രേറ്റ്‌ ഫാദർ">
ദി ഗ്രേറ്റ്‌ ഫാദർ

2017−ൽ പുറത്തിറങ്ങിയ മലയാള ചലച്ചിത്രമാണ് ദി ഗ്രേറ്റ്‌ ഫാദർ . ഓഗസ്റ്റ്‌ സിനിമയുടെ ബാനറിൽ ഹനീഫ് അദേനി സംവിധാനം ചെയ്ത് പൃഥ്വിരാജ്, ആര്യ, സന്തോഷ് ശിവൻ, ഷാജി നടേശൻ എന്നിവർ നിർമ്മാണം നിർവഹിച്ചു 
മമ്മൂട്ടി കേന്ദ്രകഥാപാത്രമായി അഭിനയിച്ചപ്പോൾ ആര്യ സ്നേഹ ശാം എന്നിവർ ലീഡിംഗ് റോളുകളിൽ തിളങ്ങിനിന്നു .2016 ഡിസംബർ 25 ക്രിസ്മസ് റിലീസിനുവേണ്ടി തയ്യാറെടുത്ത ഈ പടം 2017 മാർച്ച് 30 ന് റിലീസിനുവേണ്ടി മാറ്റിവെക്കുകയായിരുന്നു .
മമ്മൂട്ടി (ഡേവിഡ്‌ നൈനാൻ )
ആര്യ (ആൻഡ്രൂസ് ഈപ്പൻ )
സ്നേഹ (മിഷേൽ ഡേവിഡ്‌ )
അനിഖ (സാറ ഡേവിഡ്‌ )
ശാം (സാമുവൽ )
മിയ ജോർജ് (ഡോക്ടർ സൂസൻ )
കലാഭവൻ ഷാജോൺ (സത്യൻ )
സന്തോഷ് കീഴാറ്റൂർ (ജെയിംസ്‌ )
ഐ എം വിജയൻ (ആന്റോ )
മാളവിക മോഹനൻ 
ബാലാജി ശർമ (ജോസ് )
പ്രജോദ് കലാഭവൻ (ജോണി )
അനു ജോസഫ്‌ 
2016 ഓഗസ്റ്റ്‌ 19 ന് തന്റെ ഫൈസ്ബുക്ക്‌ പേജിലൂടെ ചിത്രത്തിന്റെ ഫസ്റ്റ്ലുക്ക്‌ പോസ്റ്റർ ഷെയർ ചെയ്തുകൊണ്ട് മമ്മൂട്ടി തന്റെ ആരാധകർക്കിടയിൽ വലിയ ഓളം തന്നെ സൃഷ്ടിച്ചു .ഓഗസ്റ്റ്‌ സിനിമയുടെ ബാനറിൽ 'പ്രിത്വിരാജ് സുകുമാരൻ ആര്യ സന്തോഷ് ശിവൻ ഷാജി നടേശൻ എന്നിവരാണ് ദി ഗ്രേറ്റ്‌ ഫാദർ നിർമിച്ചിരിക്കുന്നത് .സൗത്ത് ഇന്ത്യൻ നായികയായ സ്നേഹ ചിത്രത്തിൽ പ്രധാന പെൺ കഥാപാത്രത്തെ അവതരിപ്പിക്കുന്നു .ഗോപി സുന്ദർ രൂപപ്പെടുത്തിയ ഗാനങ്ങൾ ഇതിൽ എടുത്തുപറയേണ്ട ഒന്നാണ് .ബാക്ക്ഗ്രൗണ്ട് സ്കോർ ചിട്ടപ്പെടുത്തിയത് സുഷിൻ ശ്യാം ആണ് .

കേരളത്തിൽ 202 സിനിമകേന്ദ്രങ്ങളിൽ പ്രദർശിപ്പിച്ച ദി ഗ്രേറ്റ്‌ ഫാദർ അതുവരെയുള്ള എല്ലാ പ്രദർശന റെക്കോർഡുകളും തിരുത്തിക്കുറിച്ചിരിക്കുകയാണ് .

റെക്കോർഡ്‌ പ്രദർശനം കാഴ്ചവച്ച ഗ്രേറ്റ്‌ ഫാദർ റെക്കോർഡ്‌ ഫസ്റ്റ് ഡേ കളക്ഷൻ തന്നെയാണ് സ്വന്തം പേരിലാക്കി മാറ്റിയിരിക്കുന്നത് .ആദ്യദിനം നാലരക്കോടിക്കുമുകളിലാണ് ചിത്രം സ്വന്തമാക്കിയത് .മലയാള സിനിമ ചരിത്രത്തിലെ അതിവേഗ 10 കോടിയും 25 കോടിയും ഗ്രേറ്റ്‌ ഫാദർ സ്വന്തമാക്കി ..ഗൾഫിൽ നിന്നുളള കൽക്ഷൻ റെകോഡും ഗ്രേറ്റ്‌ ഫാദറിനാണു .ആകെ 82 കോടി നേടിയതായാണു അനൗദ്യോഗിക വാർത്തകൾ


</doc>
<doc id="378669" url="https://ml.wikipedia.org/wiki?curid=378669" title="അഡ്ഡോ എലഫൻറ് ദേശീയോദ്യാനം">
അഡ്ഡോ എലഫൻറ് ദേശീയോദ്യാനം

അഡ്ഡോ എലഫൻറ് ദേശീയോദ്യാനം  സൌത്ത് ആഫ്രിക്കയിലെ പോർട്ട് എലിസബത്തിന് സമീപസ്ഥമായി സ്ഥിതിചെയ്യുന്ന ഒരു വിഭിന്നമായ വന്യജീവി സംരക്ഷണ ഉദ്യാനമാണ്.  ദക്ഷിണാഫ്രിക്കയിലെ 19 ദേശീയോദ്യാനങ്ങളിലൊന്നാണിത്. ആകെയുള്ള 19 ദേശീയോദ്യാനങ്ങളിൽ ക്രൂഗർ ദേശീയോദ്യാനവും കഗലഗാഡി ട്രാൻസ്ഫോണ്ടിയർ ഉദ്യാനവും കഴിഞ്ഞാൽ വലിപ്പത്തിൽ മൂന്നാം സ്ഥാനമുള്ള ദേശീയോദ്യാനമാണിത്. 

ഉദ്യാനത്തിൻറെ യഥാർത്ഥ ഭാഗം 1931 ൽ സ്ഥാപിതമായി. പ്രസിദ്ധ പ്രകൃതിവാദിയും ഷഡ്പദശാസ്ത്രകാരനുമായിരുന്ന സിഡ്നി സ്കെയിഫിൻറെ  പ്രവർത്തനങ്ങളാണ്, പ്രദേശത്ത് ബാക്കിയുള്ള പതിനൊന്നു ആനകൾക്കുവേണ്ടി ഒരു വന്യമൃഗസംരക്ഷണകേന്ദ്രം  തുടങ്ങുവാനുള്ള നടപടികൾക്കു തുടക്കം കുറിച്ചത്. സമീപകാലത്ത് 600 ൽ അധികം ആനകളും സസ്തനികളുടെ ഒരു വലിയ കൂട്ടത്തിൻറേയും ആവാസ വ്യവസ്ഥയായി മാറിയതോടെ ഈ ഉദ്യാനത്തിൻറെ സ്ഥാപനം ഒരു വലിയ വിജയകരമായിരുന്നു എന്നു തെളിഞ്ഞു.

യഥാർത്ഥ ദേശീയോദ്യാനം പിൽക്കാലത്ത്, സൺഡെ നദിയുടെ അഴിമുഖം മുതൽ അലക്സാണ്ഡ്രിയയിലേയക്കു വ്യാപിച്ചുകിടക്കുന്ന വുഡി കേപ്പ് നേച്ചർ റിസർവ്വും പെൻഗ്വിനുകളുടേയും ഗാന്നെറ്റുകളുടേയും (ഒരു തരം മീൻ റാഞ്ചിപ്പക്ഷി) പ്രജനന കോളനികളായ സെൻറ് ക്രോയിക്സ് ദ്വീപും ബേർഡ് ഐലൻറും ചേർന്നുള്ള മറൈൻ റിസർവ്വും ഉൾപ്പെടുത്തി വികസിപ്പിച്ചിരുന്നു. 

ഏകദേശം 120,000 പക്ഷികളുള്ള ബേർഡ് ഐലൻറ് ഗാന്നെറ്റുകളുടെ, ലോകത്തെ ഏറ്റവും വലിയ പ്രജനന കോളനിയാണ്. അതുപോലെ തന്നെ സെൻറ് ക്രോയിക്സ് ഐലൻറു കഴിഞ്ഞാൽ, ആഫ്രിക്കൻ പെൻഗ്വിനുകളുടെ രണ്ടാമത്തെ വലിയ പ്രജനന കോളനിയുമാണിത്. ഈ സമുദ്ര ആസ്തികൾ, 1,640 ചതുരശ്ര കിലോമീറ്റർ വിസതൃതിയുള്ള അഡ്ഡോ ദേശീയ എലഫൻറ് പാർക്കിനെ വിപുലീകരിച്ച് 3,600 ചതരശ്ര കിലോമീറ്റർ വിസ്തൃതിയുള്ള ഗ്രേറ്റർ അഡ്ഡോ എലഫൻറ് ദേശീയോദ്യാനം രൂപീകരിക്കുന്നതിനുള്ള പദ്ധതികൾക്കു പ്രചോദനമായിത്തീർന്നു.


</doc>
<doc id="378676" url="https://ml.wikipedia.org/wiki?curid=378676" title="എം.കെ. പ്രസാദ്">
എം.കെ. പ്രസാദ്

പ്രൊഫസർ എം കെ  പ്രസാദ്  (ഇംഗ്ലീഷ്:Professor M K Prasad) പ്രകൃതി സംരക്ഷണത്തിന്റേയും സുസ്ഥിര വികസനത്തിന്റേയും ഇന്ത്യയിലെ അറിയപ്പെടുന്ന ഒരു പ്രഭാഷകനും, പ്രകൃതി സ്നേഹിയുമാണ്. ഒരു ബയോളജിസ്റ്റായി പഠനം പൂർത്തിയാക്കി ( ബോട്ടണിയിൽ ബിരുദാനന്തര ബിരുദമായിരുന്നു)  30 കൊല്ലത്തോളം വിദ്യാഭ്യാസരംഗത്ത് ഉയർന്ന നിലകളിൽ പ്രവർത്തിച്ചു, മഹാരാജാസ് കോളേജ് എറണാകുളത്തെ പ്രിസിപ്പിൾ, പ്രോ വൈസ് ചാൻസലർ ഓഫ് കാലികറ്റ് യൂണിവേഴ്സിറ്റി എന്നിവ ആയിരുന്നു. അക്കാലത്ത് അദ്ദേഹം കേരളത്തിലെ സന്നദ പ്രകൃതി സംരക്ഷണ പ്രവർത്തനത്തിന് അടിത്തറ പാകിയ കേരള ശസ്ത്ര സാഹിത്യ പരിഷത്തിനൊപ്പം സേവ് സൈലന്റ് വാലി എന്ന ശ്രദ്ദേയമായ ഒരു കാമ്പെയിനിന് മുൻനിര നയിച്ചു. നിത്യഹരിത വനങ്ങളായിരുന്നു അവ. പാലക്കാട് ജില്ലയിലെ മുണ്ടൂരിലെ പരിഷത്തിന്റെ ഐ. ആർ. ടി. സി ( Integrated Rural technology Centre } യുടെ നിർമ്മാണത്തിന് അദ്ദേഹം ഊർജ്ജം നൽകി. വീട്ടാവശ്യങ്ങൾക്കായുള്ള പരമ്പരാകതമല്ലാത്ത ഊർജ്ജണ നിർമ്മാണത്തിൽ പുതു വഴികൾ തേടാൻ അദ്ദേഹം പ്രയത്നിച്ചു. കൂടാതെ അദ്ദേഹം യൂണൈറ്റ് നാഷണിന്റെ മില്ലേനിയം എക്കോസിസ്റ്റം അസ്സെസ്മെന്റ് ബോർഡ -ൽ അഞ്ച് വർഷത്തിധികം വിവിധ മേഖലകളിൽ ഇടപെടുകയും, സജീവ പ്രവർത്തനങ്ങൾ നടത്തുകയും ചെയ്തു, അതിലൊന്നാണ് വൈൾഡ് വൈഡ് ഫണ്ട് ഓഫ് നേച്ച്വറിലെ പ്രവർത്തനങ്ങൾ . പ്രൊ . പ്രസാദ് ഇപ്പോൾ കേരളത്തിലെ വയനാട്ടിൽ സ്ഥിതി ചെയ്യുന്ന എം.എസ്. സ്വാമിനാഥൻ റിസർച്ച് ഫൈണ്ടേഷനിലെ പ്രോഗ്രാം അഡ്‍വൈസറി കമ്മിറ്റി ചെയർപേഴ്സനാണ്, കൂടാതെ ഗവർണമെന്റ് കൗൺസിലിന്റെ  സെന്റർ ഓഫ് എൻവയൺമെന്റ് എഡ്യുക്കേഷൻ -ൽ ഒരു അംഗമാണ്. കേരള സംസ്ഥാന ബയോഡൈവേഴ്സിറ്റി ബോർഡിലേയും. പ്രൊ പ്രസാദ് അസംഖ്യം പുസ്തകങ്ങൾ എഴുതിയിട്ടുണ്ട്.  അവയിൽ പരിസ്ഥിതി പ്രശ്നങ്ങളെക്കുറിച്ചുള്ളതും, സൈലന്റ് വാലി ഹൈഡ്രോ ഇലക്ട്രിക് പ്രോജക്റ്റ് -ന്റേതുമായ മലയാളത്തിലെ മോണോഗ്രാമുകളാണ് പ്രശസ്തമായവ. അദ്ദേഹത്തിന്റെ നിലവിലെ വീട് ,62 ഗിരി നഗർ, കൊച്ചി 682020, കേരള ഇന്ത്യ -ൽ സ്ഥിതി ചെയ്യുന്നു.




</doc>
<doc id="378677" url="https://ml.wikipedia.org/wiki?curid=378677" title="ഉബജാര ദേശീയോദ്യാനം">
ഉബജാര ദേശീയോദ്യാനം

ഉബജര ദേശീയോദ്യാനം  (പോർച്ചുഗീസ്: "Parque Nacional de Ubajara)" ബ്രസീലിലെ സിയേറ സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്. ബ്രസീലിൽ ആകെയുള്ള 35 ദേശീയ പാർക്കുകളിൽ ഏറ്റവും ചെറിയ ദേശീയോദ്യാനമായ ഇത് ഉബജാര ഗ്രോട്ടോ എന്നറിയപ്പെടുന്ന ഗുഹകൾക്ക് പ്രസിദ്ധമാണ്.


</doc>
<doc id="378679" url="https://ml.wikipedia.org/wiki?curid=378679" title="കാബോ ഓറഞ്ച് ദേശീയോദ്യാനം">
കാബോ ഓറഞ്ച് ദേശീയോദ്യാനം

കാബോ ഓറഞ്ച് ദേശീയോദ്യാനം  (പോർച്ചുഗീസ്: "Parque Nacional do Cabo Orange)", ബ്രസീലിൻറെ വടക്കു ഭാഗത്ത്, ബ്രസീലിൻറെയും ഫ്രഞ്ച് ഗയാനയുടെയും അതിർത്തികളുടെ ഇടയ്ക്കായി അമാപ സംസ്ഥാനത്ത് സ്ഥിതി ചെയ്യുന്ന ഒരു ദേശീയ ഉദ്യാനമാണ്.

കാബോ ഓറഞ്ച് ദേശീയോദ്യാനത്തിൻറെ ആകെ വിസ്തീർണ്ണം 657,318 ഹെക്ടർ (1,624,270 ഏക്കർ) ആണ്. കാൽക്കോയ്‍നെ, ഒയ്‍പോക്വെ മുനിസിപ്പാലിറ്റികളുടെ ഭാഗങ്ങൾ ഈ ദേശീയോദ്യാനത്തിൽ ഉൾപ്പെടുന്നു. ദേശീയോദ്യാനത്തിനു തെക്കു പടിഞ്ഞാറ് 2,369,400 ഹെക്ടർ (5,855,000 ഏക്കർ) വിസ്തീർണ്ണമുള്ളതും 2006 ൽ സ്ഥാപിതമായതുമായ സുസ്ഥിര പരിപാലന യൂണിറ്റായ അമാപ സ്റ്റേറ്റ് ഫോറസ്റ്റുമായി ഇതു സന്ധിക്കുന്നു.

ബ്രസീലിന്റെ തീരപ്രദേശത്ത് സ്ഥിതി ചെയ്യുന്നതിനാൽ പാർക്കിന് കാര്യമായ പ്രാധാന്യമുണ്ട്. അത്തരത്തിലുള്ള ബ്രസീലിലെ ഏക മഴക്കാടാണിത്. ഇതിനർത്ഥം ഇവിടെ കാണപ്പെടുന്ന ജന്തുജാലങ്ങളുടെ ഇനങ്ങൾ ഉൾനാടൻ പ്രദേശങ്ങളിൽ നിന്ന് തികച്ചും വ്യത്യസ്തമാണ്.


</doc>
<doc id="378685" url="https://ml.wikipedia.org/wiki?curid=378685" title="ജൽഡാപാറ ദേശീയോദ്യാനം">
ജൽഡാപാറ ദേശീയോദ്യാനം

പശ്ചിമബംഗാളിലെ ആലിപൂർദാർ ജില്ലയിൽ സ്ഥിതി ചെയ്യുന്ന ഒരു ദേശീയോദ്യാനമാണ് ജൽഡാപാറ ദേശീയോദ്യാനം. സമുദ്രനിരപ്പിൽ നിന്നും 61 മീറ്റർ ഉയരത്തിൽ സ്ഥിതി ചെയ്യുന്ന ജൽഡാപാറ ദേശീയോദ്യാനം ടോർസ നദിയുടെ കരയിലായി 216.51 ചതുരശ്ര കിലോമീറ്റർ വിസ്തൃതിയിൽ നിലകൊള്ളുന്നു. പുൽമേടുകളാലും കണ്ടൽക്കാടുകളാലും സമൃദ്ധമായ ജൽഡാപാറ 1941-ൽ വന്യജീവിസങ്കേതവും 2002-ൽ ദേശീയോദ്യാനവും ആക്കപ്പെട്ടു. വംശനാശ ഭീഷണി നേരിടുന്ന ഇന്ത്യൻ കാണ്ടാമൃഗത്തെ ഇവിടെ ധാരാളമായി കണ്ടുവരുന്നു . ജൽഡാപാറയിൽ നിന്നും ബുക്സ ദേശീയോദ്യാനത്തിലേക്കുള്ള ആനത്താര "ചിലപ്പാറ്റ " വനപ്രദേശം വഴി കടന്നുപോകുന്നു.

ടോട്ടോ, ബോഡോ ജനവിഭാഗങ്ങൾ 1800-നു മുൻപ് ഇവിടെ താമസിച്ചിരുന്നു. അക്കാലത്ത് ഈ പ്രദെശം "ടോട്ടോപാറ" എന്നാണ് അറിയപ്പെട്ടിരുന്നത്. പ്രധാനമായും വംശനാശഭീഷണിനെരിടുന്ന ഇന്ത്യൻ കാണ്ടാമൃഗങ്ങളെ സംരക്ഷിക്കുക എന്ന ലക്ഷ്യത്തോടെ 1941ലാണ് ജൽഡാപാറ വന്യജീവി സങ്കേതം രൂപീകൃതമാകുന്നത്. 2002ൽ ഈ പ്രദേശത്തെ ദേശീയോദ്യാനമായി പ്രഖ്യാപിച്ചു.
കാസിരംഗ ദേശീയോദ്യാനം കഴിഞ്ഞാൽ ഇന്ത്യയിൽ ഏറ്റവുമധികം കാണ്ടാമൃഗങ്ങളെ കാണാൻ സാധിക്കുക ജൽഡാപാറ ദേശീയോദ്യാനത്തിലാണ്. ഇന്ത്യൻ പുള്ളിപ്പുലി, ആന, മ്ലാവ്, കേഴ, പുള്ളിമാൻ, കാട്ടുപന്നി, ബൈസൺ എന്നീ മൃഗങ്ങളേയും ഇവിടെ ധാരാളമായി കാണാറുണ്ട്.

പക്ഷിനിരീക്ഷകരുടെ പറുദീസയായാണ് ജൽഡാപാറ ദേശീയൊദ്യാനം അറിയപ്പെടുന്നത്. ഇന്ത്യയിൽ അപൂർവമായി ബംഗാൾ ഫ്ലോറിക്കൻ കാണപ്പെടുന്ന സ്ഥലങ്ങളിലൊന്നാണിത്. പ്രാപ്പിടിയൻ, വീവർ പക്ഷി, കാട്ടുകോഴി, മയിൽ, പാണ്ടൻ വേഴാമ്പൽ എന്നീ പക്ഷികൾക്കു പുറമെ പലതരം പരുന്തുകളേയും ഇവിടെ ധാരാളമായി കണ്ടുവരുന്നു. മലമ്പാമ്പ്, ഉടുമ്പ്, മൂർഖൻ എന്നീ ഉരഗജീവികളും ഇവിടെ കണ്ടുവരുന്നു.



</doc>
<doc id="378694" url="https://ml.wikipedia.org/wiki?curid=378694" title="പാലക്കാട് റെയിൽവേ ഡിവിഷൻ">
പാലക്കാട് റെയിൽവേ ഡിവിഷൻ

ഇന്ത്യൻ റെയിൽവേയുടെ ദക്ഷിണ റെയിൽവേ മേഖലയിലെ ആറു അഡ്മിനിസ്ട്രേറ്റീവ് ഡിവിഷനുകളിലൊന്നാണ് പാലക്കാട് റെയിൽവേ ഡിവിഷൻ (മുമ്പ് ഒലവക്കോട് റെയിൽവേ ഡിവിഷൻ). ഈ ഡിവിഷന്റെ ആസ്ഥാനം പാലക്കാട് ആണ്. കേരളം, തമിഴ്‌നാട്, കർണ്ണാടക എന്നി സംസ്ഥാനങ്ങളിലും കേന്ദ്രഭരണപ്രദേശമായ പുതുച്ചേരിയിലുമായി (മാഹി) 588 കിലോമീറ്റർ റെയിൽ പാത മേൽനോട്ടം വഹിക്കുന്ന ഈ ഡിവിഷൻ ഇന്ത്യയിലെ പഴയ റെയിൽവേ ഡിവിഷനുകളിലൊന്നാണ്. പാലക്കാട് ജംഗ്ഷൻ, ഷൊർണ്ണൂർ, കോഴിക്കോട്, കണ്ണൂർ, മാംഗളൂർ ജംഗ്ഷൻ, മാംഗളൂർ സെൻട്രൽ എന്നിവയാണ് ഈ ഡിവിഷനിലെ പ്രധാന തീവണ്ടി നിലയങ്ങൾ.


</doc>
<doc id="378701" url="https://ml.wikipedia.org/wiki?curid=378701" title="ബർബാങ്ക്">
ബർബാങ്ക്

ബർബാങ്ക്, അമേരിക്കൻ ഐക്യനാടുകളിലെ തെക്കൻ കാലിഫോർണിയയിൽ ലോസ് ഏഞ്ചലസ് കൌണ്ടിയിലുള്ള ഒരു നഗരമാണ്. ഇത് ലോസ് ആഞ്ചലസ് നഗര മദ്ധ്യത്തിൽനിന്ന് 12 മൈൽ (19 കിലോമീറ്റർ) വടക്കുപടിഞ്ഞാറായിട്ടാണ് സ്ഥിതിചെയ്യുന്നത്. 2010 ലെ അമേരിക്കൻ ഐക്യനാടുകളുടെ സെൻസസ് പ്രകാരം ഈ പട്ടണത്തിലെ ആകെ ജനസംഖ്യ 103,340 ആയിരുന്നു. ഹോളിവുഡിന്റെ വടക്കുകിഴക്കായി ഏതാനും മൈലുകൾ മാത്രം ദൂരത്തിൽ സ്ഥിതിചെയ്യുന്ന ഈ നഗരം "ലോക മാധ്യമങ്ങളുടെ തലസ്ഥാനം" എന്നറിയപ്പെടുന്നു. വാൾട്ട് ഡിസ്നി കമ്പനി, വാർണർ ബ്രദേർസ്, എൻറർടെയിൻമെൻ്, നിക്കെലോഡിയൻ ആനിമേഷൻ സ്റ്റുഡിയോസ്, എൻ.ബി.സി., കാർട്ടൂൺ നെറ്റ്‍വർക്ക് സ്റ്റുഡിയോസ്, ഇൻസോമ്നിയാക് ഗെയിംസ് തുടങ്ങി ധാരാളം മാധ്യമങ്ങളും വിനോദ കമ്പനികളും തങ്ങളുടെ ആസ്ഥാനം ഇവിടെ സ്ഥാപിക്കുകയോ തങ്ങളുടെ പ്രധാന ഉൽപാദന സൌകര്യങ്ങൾ ബർബാങ്കിൽ ഏർപ്പെടുത്തുകയോ ചെയ്തിരിക്കുന്നു. ബോബ് ഹോപ്പ് എയർപോർട്ട് ഈ നഗരം സ്ഥിതി ചെയ്യുന്നു.

ബർബാങ്ക് രണ്ടു വ്യത്യസ്ത മേഖലകളാണ്. വെർഡുഗോ മലനിരകളുടെ താഴ്വാരത്തിലെ ചെറു കുന്നിൻ പ്രദേശവും പട്ടണമദ്ധ്യത്തിലെ പരന്ന പ്രദേശവും. സാൻ ഫെർണാണ്ടോ താഴ്വരയിലെ ഏറ്റവും കിഴക്കേ അറ്റത്തുള്ള നഗരമാണിത്. ബർബാങ്കിന്റെ അയൽനഗരമായ ഗ്ലെൻഡെയിൽ, സാൻ ഗബ്രിയേൽ താഴ്വരയിലെ ഏറ്റവും പടിഞ്ഞാറൻ അറ്റത്തുള്ള നഗരമാണ്.


</doc>
<doc id="378702" url="https://ml.wikipedia.org/wiki?curid=378702" title="ഹർട്ടെബീസ്റ്റ്">
ഹർട്ടെബീസ്റ്റ്

ഹർട്ടെബീസ്റ്റ് ("Alcelaphus buselaphus"), 1767 ൽ ജർമ്മൻ ജന്തുശാസ്ത്രജ്ഞനായ പീറ്റർ സൈമൺ പല്ലാസ് ആദ്യമായി വിവരിച്ച ആഫ്രിക്കൻ കൃഷ്ണമൃഗം ആണ്. കോൻഗോണി എന്നും അറിയപ്പെടുന്നു. എട്ടു ഉപജാതികളെയാണ് വിവക്ഷിക്കപ്പെടുന്നതെങ്കിലും ഇതിൽ രണ്ടെണ്ണം സ്വതന്ത്ര ഇനങ്ങളായി പരിഗണിക്കപ്പെടുന്നു.


</doc>
<doc id="378713" url="https://ml.wikipedia.org/wiki?curid=378713" title="രാജ ഹിന്ദുസ്ഥാനി">
രാജ ഹിന്ദുസ്ഥാനി

ബോളിവുഡിൽ നിന്നും 1996-ൽ പുറത്തിറങ്ങിയ ഹിന്ദി ചലച്ചിത്രമാണ് രാജാ ഹിന്ദുസ്ഥാനി(English: Indian king) അമീർ ഖാൻ കരിഷ്മ കപൂർ താരജോഡികളാണ് പ്രധാന വേഷങ്ങളിൽ അഭിനയിച്ചത്. ഇൻഡ്യൻ സിനിമാ ചരിത്രത്തിലെ 2000 വരെയുള്ള കാലഘട്ടത്തിൽ ഏറ്റവും കൂടുതൽ പണം വാരിയ ചിത്രമായിരുന്നു. രാജാ ഹിന്ദുസ്ഥാനി. ധർമ്മേഷ് ദർശൻ ആയിരുന്നു രചനയും സംവിധാനവും നിർവ്വഹിച്ചത്. നദീം-ശ്രാവൺ ആയിരുന്നു ഈ സിനിമയുടെ സംഗീത സംവിധാനം.


</doc>
<doc id="378715" url="https://ml.wikipedia.org/wiki?curid=378715" title="കരാര ദേശീയോദ്യാനം">
കരാര ദേശീയോദ്യാനം

കരാര ദേശീയോദ്യാനം, കോസ്റ്റാറിക്കയിലെ പസഫിക് തീരത്തിന് സമീപമുള്ള സെൻട്രൽ പസിഫിക് കൺസർവേഷൻ മേഖലയിലെ ഒരു ദേശീയോദ്യാനമാണ്. 1978 ഏപ്രിൽ 27 ന് ഒരു ജൈവ റിസർവ് എന്ന നിലയിൽ ഇതു സ്ഥാപിതമായെങ്കിലും 1990 ന് ശേഷം അതിൻറെ പ്രചാരം വർദ്ധിപ്പിച്ചതിനാൽ 1998 നവംബറിൽ ഇതൊരു ദേശീയോദ്യാനമായി നവീകരിക്കുവാൻ ഗവൺമെൻറ് നിർബന്ധിതമായി.

കോസ്റ്റാറിക്കൻ തലസ്ഥാനമായ സാൻ ജോസിന് 30 മൈൽ പടിഞ്ഞാറും ബീച്ച് നഗരമായ ജാക്കോയ്ക്ക് 15 മൈൽ വടക്കായിട്ടുമാണ് ഈ ദേശീയോദ്യാനം സ്ഥിതിചെയ്യുന്നത്. ഒറോട്ടിന നഗരത്തിനു സമീപമുള്ള ടർകോലെസ് നദിയുടെ തടം ദേശീയോദ്യാനം സംരക്ഷിക്കുന്നു. ഈ ദേശീയോദ്യാനത്തിൻറെ സംരക്ഷണവലയത്തിൽ രാജ്യത്തെ ബാക്കിയായതും വന്യവുമായ സ്കാർലെറ്റ് മാക്കവുകളുടെ വലിയ കൂട്ടവും ഉൾപ്പെടുന്നു. 

സമീപസ്ഥമായ മാനുവൽ ആന്റോണിയോ ദേശീയോദ്യാനത്തെ അപേക്ഷിച്ച് കൂടുതൽ പ്രാഥമിക മഴക്കാടുകളാണ് ഇവിടെയുള്ളത്.മാനുവൽ അൻറോണിയോ ദേശീയോദ്യാനത്തേക്കാൾ ഈർപ്പമുള്ള പ്രകൃതിയും ഇടതിങ്ങിവളരുന്ന മരങ്ങൾ, കൊതുകുകൾ മറ്റു പ്രാണികൾ എന്നിവയുടെ കൂടുതൽ ആധിക്യവുമുണ്ട്. ഈ പരിതഃസ്ഥിതികൾ ഇവിടെ നിരവധി പക്ഷികളുടെ വാസത്തിനു കാരണമാകുകയും പക്ഷിനിരീക്ഷകരുടെ ഒരു പറുദീസയായി മാറുവാൻ കാരണമാകുകയും ചെയ്തു. 


</doc>
<doc id="378719" url="https://ml.wikipedia.org/wiki?curid=378719" title="ബ്യൂണ പാർക്ക്">
ബ്യൂണ പാർക്ക്

ബ്യൂണ പാർക്ക് അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് ഓറഞ്ച് കൗണ്ടിയുടെ വടക്കുപടിഞ്ഞാറൻ മേഖലയിലെ ഒരു നഗരമാണ്. കൌണ്ടി ആസ്ഥാനമായ സാന്താ അന നഗരമദ്ധ്യത്തിൽനിന്ന് 12 മൈൽ (20 കിലോമീറ്റർ) വടക്കുപടിഞ്ഞാറായിട്ടാണിതു സ്ഥിതിചെയ്യുന്നത്. 2010 ലെ സെൻസസ് പ്രകാരമുള്ള ഈ നഗരത്തിലെ ജനസംഖ്യ 80,530 ആയിരുന്നു. നോട്ട്സ് ബെറി ഫാം ഉൾപ്പെടെയുള്ള നിരവധി വിനോദ സഞ്ചാര കേന്ദ്രങ്ങൾ ഇവിടെ നിലനിൽക്കുന്നുണ്ട്. ലോസ് ഏഞ്ചലസ് മെട്രോപ്പോളിറ്റൻ പ്രദേശത്തിനുള്ളിലാണ് ഈ നഗരം സ്ഥിതിചെയ്യുന്നത്.


</doc>
<doc id="378722" url="https://ml.wikipedia.org/wiki?curid=378722" title="വിവിധ തരത്തിലുള്ള മാലിന്യങ്ങളുടെ പട്ടിക">
വിവിധ തരത്തിലുള്ള മാലിന്യങ്ങളുടെ പട്ടിക

പലവിധത്തിലുള്ള സ്രോതസ്സുകളിൽനിന്നും മാലിന്യം (Waste) ഉല്പാദിപ്പിക്കപ്പെടുന്നു. മാലിന്യങ്ങളെ വിവിധരീതികളിൽ വർഗ്ഗീകരിക്കാവുന്നതാണ്. ഈ പട്ടികയിൽ കൊടുത്തിരിക്കുന്ന ഓരോ തരത്തിലുള്ള മാലിന്യവും, മറ്റോന്നിൽനിന്ന് തീർത്തും വിഭിന്നമായിരിക്കണം എന്നില്ല. അതായത് ഒരു ഇനം മാലിന്യം ഒന്നോ അധിലധികമോ വരുന്ന മാലിന്യഗണങ്ങളിൽ ഉൾപ്പെടാവുന്നതാണ്.



</doc>
<doc id="378724" url="https://ml.wikipedia.org/wiki?curid=378724" title="കൽക്കരി വ്യവസായത്തിന്റെ പരിസ്ഥിതി ആഘാതം">
കൽക്കരി വ്യവസായത്തിന്റെ പരിസ്ഥിതി ആഘാതം

കൽക്കരി വ്യവസായത്തിന്റെ പരിസ്ഥിതി ആഘാതത്തിൽ കൽക്കരി ഖനനം, വേർതിരിക്കുന്ന പ്രവർത്തനങ്ങൾ, കൽക്കരി ഉൽപ്പന്നങ്ങളുടെ ഉപയോഗം തുടങ്ങിയവ മൂലമുള്ള ഭൂമിയുടെ ഉപയോഗം, മാലിന്യസംസ്ക്കരണം, ജല-വായു മലിനീകരണങ്ങൾ എന്നിവ ഉൾപ്പെടുന്നു. അന്തരീക്ഷ മലിനീകരണത്തിനു പുറമേ, കൽക്കരി കത്തുന്നതിനോടൊപ്പം ഫ്ലൈ ആഷ്, ബോട്ടം ആഷ്, പുകക്കുഴലുകൾ വഴി പുറംതള്ളുന്ന സൾഫറിന്റെ ഓക്സൈഡുകൾ അടങ്ങിയ വാതകങ്ങളിൽ നിന്നും നീക്കം ചെയ്യുന്ന മാലിന്യങ്ങൾ ഉൾപ്പെടെയുള്ള ലക്ഷക്കണക്കിന് ടൺ ഖരമാലിന്യവസ്തുക്കളാണ് വർഷംതോറും ഉൽപ്പാദിപ്പിക്കപ്പെടുന്നത്. ഇവയിൽ മെർക്കുറി, യുറേനിയം, തോറിയം, ആർസനിക്ക്, മറ്റ് ഘനലോഹങ്ങൾ എന്നിവ അടങ്ങിയിരിക്കുന്നു.

കൽക്കരി കത്തുന്നതു ഗുരുതരമായ ആരോഗ്യപ്രശ്നങ്ങൾക്ക് കാരണമാകുന്നു. 2008ലെ ലോകാരോഗ്യ സംഘടനയുടെ റിപ്പോർട്ട് അനുസരിച്ച്, കൽക്കരി മൂലമുള്ള മലിനീകരണം ലോകമെമ്പാടും ഏകദേശം 1,000,000 ജീവനുകളുടെ ആയുസ്സ് കുറയ്ക്കുന്നു എന്നാണ് നിർണ്ണയിച്ചിരിക്കുന്നത്. 

ചരിത്രപരമായി കൽക്കരിഖനനം എന്നത് ഏറ്റവും അപകടകരമായ ഒരു പ്രവൃത്തിയാണ്. ചരിത്രത്തിലെ കൽക്കരി ഖനന ദുരന്തങ്ങളുടെ പട്ടിക വളരെ വലുതാണ്. ഭൂഗർഭ ഖനനത്തിലെ അപകടങ്ങളിൽ, ശ്വാസമുട്ടൽ, വിഷവാതകം ശ്വസിക്കൽ, മേൽക്കുരകൾ ഇടിഞ്ഞുവീഴൽ, വാതകവിസ്ഫോടനം തുടങ്ങിയ ഉൾപ്പെടുന്നു. 2005- 201 കാലയളവിൽ അമേരിക്കയിൽ ശരാശരി 26 ഖനന തൊഴിലാളികളാണ് വർഷം തോറും മരണപ്പെട്ടത്. 



</doc>
<doc id="378727" url="https://ml.wikipedia.org/wiki?curid=378727" title="ജൈവസുരക്ഷ">
ജൈവസുരക്ഷ

ജൈവസുരക്ഷയ്ക്ക് (ഇംഗ്ലീഷ്: Biosecurity "ബയോസെക്യൂരിറ്റി")വ്യത്യസ്ത അർത്ഥതലങ്ങൾ ഉണ്ട്. വ്യത്യസ്ത വിജ്ഞാനശാഖകളുമായി ബന്ധപ്പെട്ട് ഇത് വ്യത്യസ്തരീതികളിലാണ് നിർവ്വചിക്കപ്പെട്ടിരിക്കുന്നത്. കാർഷികവിളകൾ, കന്നുകാലികൾ എന്നിവയിലെ പകർച്ചവ്യാധികൾ പകരുന്നതു മൂലമുള്ള അപകടസാധ്യത കുറയ്ക്കുക, കീടങ്ങൾ, ജൈവാധിനിവേശം, മാറ്റം വരുത്തിയ ജീവികൾ എന്നിവയെ തടയുക തുടങ്ങിയ കാര്യങ്ങൾക്ക് ഒരു കൂട്ടം പരിഹാരമാർഗ്ഗങ്ങൾ രൂപകൽപ്പന ചെയ്യാൻ തുടങ്ങിയതു മുതലാണ് ജൈവസുരക്ഷ എന്നതിന്റെ യഥാർത്ഥ നിർവ്വചനം ആരംഭിക്കുന്നത്. 

കാർഷിക- പരിസ്ഥിതി സമൂഹമാണ് ആദ്യമായി ഈ പദം ഉപയോഗിക്കുന്നത്. 1990 കളിൾ ആരംഭിച്ച ജൈവതീവ്രവാദത്തിന്റെ ഭീഷണിയോടുള്ള പ്രതികരണമായി , ഗവേഷകശാലകളിൽ നിന്നും ജൈവവസ്തുക്കൾ മോഷ്ടിക്കുന്നത് തടയുന്നത് ജൈവസുരക്ഷയിൽ ഉൾപ്പെട്ടു. ജൈവശാസ്ത്രഗവേഷണസ്ഥാപനങ്ങളിലെ അപകടകരമായ രോഗാണുക്കളേയും വിഷവസ്തുക്കളേയും വിദ്വേഷപ്രവർത്തനങ്ങൾക്ക് ഉപയോഗിക്കുന്നത് തടയാനും അതോടൊപ്പം കസ്റ്റംസ് അധികൃതർ, കാർഷിക- പ്രകൃതി വിഭവ പരിപാലകർ തുടങ്ങിയർ മുഖേന ഈ രാസായുധങ്ങളുടെ വ്യാപനം തടയാനുമുള്ള മുൻ കരുതലുകൾ വ്യവസ്ഥകളുടേയും നിരന്തരഭ്യാസങ്ങളുടേയും കൂടിച്ചേരലായിരുന്നു. 


</doc>
<doc id="378730" url="https://ml.wikipedia.org/wiki?curid=378730" title="പരിസ്ഥിതി സംരക്ഷണം">
പരിസ്ഥിതി സംരക്ഷണം

നൈസർഗ്ഗിക പ്രകൃതിയെ സംരക്ഷിക്കുന്നതിനായ് ചെയ്യുന്ന പ്രവർത്തികളെയാണ് പരിസ്ഥിതി സംരക്ഷണം (ഇംഗ്ലീഷ്: Environmental protection ) എന്നതുകൊണ്ട് അർഥമാക്കുന്നത്. വ്യക്തിതലത്തിലോ, സംഘടനാ തലത്തിലോ അല്ലെങ്കിൽ ഗവ്ണ്മെന്റ് തലത്തിലോ പരിസ്ഥിതി സംരക്ഷണ പ്രവർത്തികൾ ചെയ്തുവരുന്നു. സമ്മർദ്ദം മൂലം അമി ത വിഭവ ഉപയോഗം, ജനസംഖ്യ, ശാസ്ത്രസാങ്കേതിക വളർച്ച എന്നിവ പരിസ്ഥിതിയിൽ ചെലുത്തുന്ന സമ്മർദ്ദങ്ങൾ അതിന്റെ ക്ഷയത്തിനും ചിലപ്പോൾ എന്നന്നേക്കുമായുള്ള അധഃപതനത്തിനും കാരണമാകുന്നു. ഈ വസ്തുതകൾ തിരിച്ചറിഞ്ഞ് ഗവ്ണ്മെന്റുകൾ പരിസ്ഥിതി ശോഷണത്തിന് കാരണമാകുന്ന പ്രവർത്തികളിൽ നിയന്ത്രണം ഏർപ്പെടുത്തിവരുന്നു. 1960-കൾ മുതൽ വിവിധ പരിസ്ഥിതി സംഘടനകൾ നടത്തിവരുന്ന പദ്ധതികൾ മുഖേന പരിസ്ഥിതി പ്രശങ്ങളെക്കുറിച്ചുള്ള അവബോധം ജനങ്ങളിൽ ഉണ്ടായിട്ടുണ്ട്.

യു.പി വിഭാഗം ഉപന്യാസം


</doc>
<doc id="378732" url="https://ml.wikipedia.org/wiki?curid=378732" title="ജനസംഖ്യാവർദ്ധനവ്">
ജനസംഖ്യാവർദ്ധനവ്

ജീവശാസ്ത്രത്തിൽ, ജനസംഖ്യാവർദ്ധനവ് അഥവാ ജനപ്പെരുപ്പം എന്നത് ഒരു ജനസംഖ്യയിലെ അംഗങ്ങളുടെ എണ്ണത്തിലുണ്ടാകുന്ന വർദ്ധനയാണ്.

ആഗോളമനുഷ്യജനസംഖ്യാവളർച്ചാതോത് ഓരോവർഷവും 75 മില്യൺ ആണ് അല്ലെങ്കിൽ 1.1% ഓരോ വർഷവും. 1800 ൽ ഒരു മില്യൺ ആയിരുന്ന ആഗോള ജനസംഖ്യ 2012 ആയപ്പോഴേക്കും 7 ബില്യൺ ആയി വളർന്നു. ഈ വളർച്ച തുടരും എന്ന് പ്രതീക്ഷിച്ചാൽ, 2030 ന്റെ മധ്യത്തോടെ ആകെ ജനസംഖ്യ 8.4 ബില്യണും 2050 ന്റെ മധ്യത്തോടെ 9.6 ബില്യണും ആകും എന്നാണ് കണക്കാക്കിയിരിക്കുന്നത്. വേഗത്തിലുള്ള ജനസംഖ്യാവളർച്ചയുള്ള അനേകം രാജ്യങ്ങൾക്ക് കുറഞ്ഞ ജീവിതസാഹചര്യങ്ങളാണുള്ളത്. ഇതേസമയം, കുറഞ്ഞ ജനസംഖ്യാവളർച്ചയുള്ള രാജ്യങ്ങളിൽ ഉയർന്ന ജീവിതസാഹചര്യങ്ങളാണുള്ളത്. 


</doc>
<doc id="378734" url="https://ml.wikipedia.org/wiki?curid=378734" title="ഗപ്പി (മലയാള ചലച്ചിത്രം )">
ഗപ്പി (മലയാള ചലച്ചിത്രം )

2016 ൽ ജോൺപോൾ ജോർജ് സംവിധാനം നിർവഹിച്ച മലയാള ഡ്രാമ ചലച്ചിത്രമാണ് ഗപ്പി. ചേതൻ ജയലാൽ ,ടോവിനോ തോമസ്‌ എന്നിവർ പ്രധാന കഥാപാത്രങ്ങൾക് ജീവൻ നൽകുമ്പോൾ ശ്രീനിവാസൻ, രോഹിണി, സുധീർ കരമന, ദിലീഷ് പോത്തൻ, അലെൻസിയർ എന്നിവർ മാറ്റുകഥാപാത്രങ്ങളെ അവിസ്മരണീയമാക്കിയിരിക്കുകയാണ് .2016 ഓഗസ്റ്റ്‌ 5 ന് ആയിരുന്നു പ്രദർശനം ആരംഭിച്ചത് .

കൗമാരപ്രായക്കാരനായ ഗപ്പി എന്ന് വിളിപ്പേരുള്ള മിഷേൽ (ചേതൻ ജയലാൽ) ചാലുകളിൽ താൻ വളർത്തുന്ന ഗപ്പി മീനുകളെ വിറ്റ് ഉപജീവന മാർഗ്ഗം കണ്ടെത്തുകയും അതോടൊപ്പം തന്നെ തന്റെ അമ്മയുടെ സന്തോഷം കാണാൻ ആഗ്രഹിക്കുകയും ചെയ്യുന്നു .കാലുകൾക്ക് ചലനശേഷി നഷ്ട്ടപ്പെട്ട തന്റെ അമ്മക്ക്(രോഹിണി ) ഒരു "വീൽചെയർ" വാങ്ങണമെന്നത് അവന്റെ ഒരു വലിയ ആഗ്രഹമാണ് .എന്നാൽ റെയിൽവേപാലം നിർമ്മിക്കാനായി എത്തിയ "തേജസ് വർക്കി" (ടോവിനോ തോമസ്‌) എന്ന എൻജിനീയർ ആ നാട്ടിലും അവന്റെ ജീവിതത്തിലും കൈകടത്തുമ്പോൾ അവിടെ രൂപപ്പെടുന്ന സംഭവവികാസങ്ങളെയാണ് ചിത്രം ചൂണ്ടിക്കാട്ടുന്നത്.















ഇ4 എന്റർടൈൻമെന്റ് എ.വി.എ പ്രൊഡക്ഷൻസിന്റെ കൂടെ സംയുക്തമായി യോപ സിനിമാസിന്റെ ബാനറിൽ നിർമ്മാണം നിർവഹിച്ചു .പ്രദർശനം 
2016 ഓഗസ്റ്റ്‌ 5 ന് കേരളത്തിലെ 72 ഓളം സിനിമപ്രദർശന കേന്ദ്രങ്ങളിൽ പ്രദർശിപ്പിച്ചു .

47ആമത് കേരളാ സംസ്ഥാന ചലച്ചിത്ര പുരസ്‌കാരം 

1) മികച്ച ബാലനടൻ -ചേതൻ ജയലാൽ 

2)മികച്ച പിന്നണി സംഗീതം -വിഷ്ണു വിജയ്‌ 

3)മികച്ച ഗായകൻ -സൂരജ് സന്തോഷ് 

4)മികച്ച വസ്ത്രാലങ്കാരകൻ -സ്റ്റെഫി സേവിയർ 

5)പ്രത്യേക ജൂറി പരാമർശം -ഗിരീഷ് ഗംഗാധരൻ


</doc>
<doc id="378737" url="https://ml.wikipedia.org/wiki?curid=378737" title="ഊർജ്ജവ്യവസായത്തിന്റെ പരിസ്ഥിതി ആഘാതം">
ഊർജ്ജവ്യവസായത്തിന്റെ പരിസ്ഥിതി ആഘാതം

ഊർജ്ജവ്യവസായത്തിന്റെ പരിസ്ഥിതി ആഘാതം വ്യത്യസ്തങ്ങളാണ്. മനുഷ്യർ സഹസ്രപ്തങ്ങളോളമായി ഊർജ്ജത്തെ കൈപ്പിടിയിൽ ഒതുക്കിയിരിക്കുന്നു. തീ ആണ് ആദ്യകാലത്ത് പ്രകാശം, ചൂട്, പാചകം, സുരക്ഷ എന്നിവയ്ക്ക് വേണ്ടി ഉപയോഗിച്ചിരുന്നത്. ഇത് 1.9 മില്ല്യൺ വർഷങ്ങൾക്ക് മുൻപാണ് ഇത് ആരംഭിച്ചത്. വ്യത്യസ്തങ്ങളായ പാരമ്പര്യേതര ഊർജ്ജസ്രോതസ്സുകളുടെ വർധിച്ചു വരുന്ന വാണിജ്യവൽക്കരണം ഈ അടുത്ത കാലത്തായി കണ്ടുവരുന്ന ഒരു പ്രവണതയാണ്.

ഫോസിൽ ഇന്ധന സ്രോതസ്സുകളുടെ ഉഅപയോഗം ആഗോളതാപനത്തിലേക്കും കാലാവസ്ഥാവ്യതിയാനത്തിലേക്കും നയിക്കുന്നു. ലോകത്തിന്റെ ഭൂരിഭാഗം പ്രദേശങ്ങളിലും ഈ മാറ്റങ്ങളെ മന്ദീഭവിപ്പിക്കാനുള്ള പ്രവർത്തനങ്ങളിൽ ചെറിയ മാറ്റങ്ങൾ നടക്കുന്നുണ്ട്. 

മനുഷ്യന്റെ ഇടപെടൽമൂലമുള്ള ഹരിതഗൃഹവാതകങ്ങളുടെ പുറന്തള്ളൽ മൂലമാണ് ആഗോളതാപനവും കാലാവസ്ഥാമാറ്റവും ഉണ്ടാകുന്നതെന്നാണ് ഇവയെക്കുറിച്ചുള്ള ശാസ്ത്രീയമായ ഭൂരിപക്ഷാഭിപ്രായം. വനനശീകരണത്തോടൊപ്പം, ഫോസിൽ ഇന്ധനങ്ങൾ കത്തുന്നതുമാണ് കൂടുതൽ ഹരിതഗൃഹവാതകങ്ങൾ കൂടുതൽ ഉണ്ടാകാൻ കാരണമാകുന്നത്. ചില കാർഷികസമ്പ്രദായങ്ങളും ഇതിൽ പ്രധാനപങ്ക് വഹിക്കുന്നു. 2013 ഒരു പഠനം ചൂണ്ടിക്കാണിക്കുന്നത്, വ്യാവസായിക ഹരിതഗൃഹവാതങ്ങളുടെ പുറന്തള്ളലിൽ മൂന്നിൽ ഒന്നും ലോകത്തിലെ ഏകദേശം 90 കമ്പനികളുടെ ഫോസിൽ ഇന്ധനങ്ങളുടെ നിർമ്മാണം മൂലം ആണെന്നാണ്. 


</doc>
<doc id="378744" url="https://ml.wikipedia.org/wiki?curid=378744" title="മത്സ്യക്കോവ">
മത്സ്യക്കോവ

കാസർഗോഡ് ജില്ലയിലെ നീലേശ്വരത്തുള്ള അറിയപ്പെടുന്നൊരു കാവാണ് മന്നം‌പുറത്തു കാവ്. പൂരോത്സവങ്ങൾക്കു കൂടി പ്രശസ്തമാണിവിടം. കലശോത്സവമാണ് മന്നം‌പുറത്തു കാവിലെ പ്രധാന ഉത്സവം. കലശോത്സവവുമായി ബന്ധപ്പെട്ട് മറ്റു ഭഗവതീ ക്ഷേത്രങ്ങളിൽ നിന്നും മത്സ്യക്കോവകൾ ഘോഷയാത്രയായി എഴുന്നെള്ളിച്ചു വരുന്ന പതിവുണ്ട്. നിത്യേന മധുമാംസാത്തോടൊപ്പം ചെറുപയറാണു ദേവിക്ക് നൈവേദ്യമെങ്കിലും കലശദിവസം മുതിരയായിരിക്കും ഉണ്ടായിരിക്കുക. പഞ്ചസാര പാവിൽ കടല ചേർത്തുള്ള കലശമിഠായികളും കുഞ്ഞുങ്ങൾക്കായി ഈ സമയത്ത് ഉണ്ടാവുന്നു. മത്സ്യബന്ധനത്തിൽ ഏർപ്പെട്ടുവന്നിരുന്ന മുക്കുവസമുദായത്തോട് അടുപ്പമുള്ള മൊയോർ എന്ന സമുദായത്തിൽ പെട്ടവരാണ് ഇതിലെ പ്രധാനികൾ. "മൊകയർ" എന്ന പേരു ചുരുക്കിയാണ് മൊയോർ എന്നു വിളിക്കുന്നത്. ഇവരുടെ അമ്പലങ്ങളിൽ നിന്നുമാണ് മത്സ്യക്കോവകൾ വരുന്നത്. നാട്ടുമ്പുറത്ത് ഈ അനുഷ്ഠാനം മീൻകോവ എന്നാണ് അറിയപ്പെടുന്നത്,

മത്സ്യങ്ങളെ കോവകളിലാക്കി ഏഴു കോവകൾ വീതം നീളമുള്ള തണ്ടിൽ കെട്ടിത്തൂക്കി ഒരു ഘോഷയാത്രയായി കാവിലേക്ക് ആൾക്കാർ വരുന്നു. ഇതിന് അകമ്പടിക്കാരായിട്ട് ക്ഷേത്രവുമായി ബന്ധപ്പെട്ടു പ്രവർത്തിക്കുന്ന ആചാരക്കാർ, വാല്യക്കാർ, ക്ഷേത്ര ഭാരവാഹികൾ എന്നിവരൊക്കെയുണ്ടാവും. ദേവിക്ക് നിവേദ്യം നൽകുന്ന പ്രധാനപ്പെട്ടൊരു ചടങ്ങാളിത്.

കലശം കഴിഞ്ഞാൽ മാത്രമാണ് മത്സ്യം കറിവെച്ച് ദേവിക്കു നിവേദിക്കുന്നത്. ഒരു കോവയാണതിനായി വിനിയോഗിക്കുന്നത്. മറ്റ് ആറു കോവകളും ട്രസിറ്റിമാരായ മൂത്തോർ, നായരച്ചന്മാരായ (അരചന്മാർ) അരമന അച്ഛൻ, എറുവാട്ട് അച്ഛൻ, എന്നിവരും തെക്കു വടക്ക് കളരിക്കാർ, ദേവിയുടെ കോലം കെട്ടുന്ന അഞ്ഞൂറ്റാൻ തുടങ്ങിയവർക്ക് അവകാശപ്പെട്ടതാവുന്നു. കലശം കഴിഞ്ഞ ശേഷം, അതാത് അവകാശികൾക്ക് തന്നെ മത്സ്യങ്ങൾ വിതരണം ചെയ്യുന്നു. കാവുമായി ബന്ധപ്പെട്ട മേൽപ്പറഞ്ഞ അച്ഛന്മാർ നായർ സമുദായത്തിൽ നിന്നുള്ളവരും കലാശക്കാരും മറ്റും തീയ്യസമുദായത്തിൽ പെട്ടവരാണ്. മന്നം‌പുറത്തു കാവിലെ പ്രധാനികൾ ഇവരാണെങ്കിലും പൂജാദികർമ്മങ്ങൾ ഇപ്പോൾ നിർവ്വഹിക്കുന്നത് പിടാര സമുദായക്കാരാണ്.


</doc>
<doc id="378751" url="https://ml.wikipedia.org/wiki?curid=378751" title="ആത്മീയ">
ആത്മീയ

കണ്ണൂർ ചെറുകുന്ന് സ്വദേശിയായ ആത്മീയാരാജൻ തമിഴ് സിനിമയിലൂടെയാണ് അഭിനയരംഗത്ത് അരങ്ങേറ്റം കുറിക്കുന്നത്. ഏഴിൽ സംവിധാനം ചെയത മനംകൊത്തി പറവൈ എന്ന ഈ ചിത്രത്തിൽ ശിവകാർത്തികേയനായിരുന്നു നായകൻ. ഇത് സൂപ്പർഹിറ്റായിരുന്നു. രണ്ടാമതൊരു തമിഴ്ചിത്രത്തിൽ കൂടി അഭിനയിച്ചു. പോങ്കടി നീങ്കളും ഉങ്ക കാതലും എന്ന ചിത്രം (സംവിധാനം- എം എ രാമകൃഷ്ണൻ)
പിന്നീട് മലയാളത്തിൽ രഞ്ജൻപ്രമോദ് സംവിധാനം ചെയ്ത റോസ്ഗിറ്റാറിനാൽ എന്ന ചിത്രത്തിൽ നായികയായി. മനോജ് കാന സംവിധാനം ചെയ്ത അമീബയിലാണ് മികച്ച പ്രകടനം കാഴ്ച വെച്ചത്. ഈ ചിത്രം മികച്ച രണ്ടാമത്തെ ചിത്രത്തിനുള്ള സംസ്ഥാനപുരസ്‌കാരവും നേടിയിരുന്നു. എൻഡോസൾഫാൻ ഇരയായി മാറുന്ന നിമിഷ എന്ന യുവതിയുടെ വേഷം ഹൃദയസ്പർശിയാം വണ്ണം അവതരിപ്പിച്ച് പ്രേക്ഷകപ്രശംസ നേടിയ നടി ഇപ്പോൾ വീണ്ടുമൊരു തമിഴ് ചിത്രത്തിൽ അഭിനയിച്ചുകൊണ്ടിരിക്കുകയാണ്. ഐ വി പാർഥസാരഥി സംവിധാനം ചെയ്യുന്ന കാ-വിയൻ എന്ന ഈ ചിത്രത്തിൽ ഷാമിന്റെ നായികയാണ്.




</doc>
<doc id="378752" url="https://ml.wikipedia.org/wiki?curid=378752" title="മണ്ണ് സംരക്ഷണം">
മണ്ണ് സംരക്ഷണം

മണ്ണൊലിപ്പിൽ നിന്നും അല്ലെങ്കിൽ അമിതമായ ഉപയോഗം മൂലമുള്ള കുറഞ്ഞ ഫലഭൂഷ്ടി, അമ്ലവത്ക്കരണം, ലവണസ്വഭാവം അല്ലെങ്കിൽ മറ്റ് രാസവസ്തുതുക്കൾ മൂലം മണ്ണ് മലിനമാകൽ എന്നിവയിൽ നിന്നും മണ്ണിനെ സംരക്ഷിക്കുന്നതിനെയാണ് മണ്ണ് സംരക്ഷണം എന്നു പറയുന്നത്.

ജൂമിങ് പോലെയുള്ള ഉപജീവനത്തിനു വേണ്ടിയുള്ള അസംതുലിതമായ കൃഷിരീതികൾ അധികം വികസിച്ചിട്ടില്ലാത്ത പ്രദേശങ്ങളിൽ നടന്നുവരുന്നുണ്ട്. വനനശീകരണത്തിന് അനുബന്ധമായി വരുന്നത് വലിയ രീതിയിലുള്ള മണ്ണൊലിപ്പും മണ്ണിനെ പുഷ്ടിപ്പെടുത്തുന്ന ഘടകങ്ങളുടെ നഷ്ടപ്പെടലും ചിലപ്പോൾ പൂർണ്ണമായ തോതിലുള്ള മരുഭൂമീവത്ക്കരണവും ആയിരിക്കും. മണ്ണിന്റെ മെച്ചപ്പെട്ട സംരക്ഷണത്തിൽ വിളവിപര്യയം, ആവരണവിളകൾ, സംരക്ഷണകൃഷിരീതി, കാറ്റിനെ തടഞ്ഞുനിർത്താനുള്ള മാർഗ്ഗങ്ങൾ എന്നീ മാർഗ്ഗങ്ങൾ ഉൾപ്പെടുന്നു. അവ മണ്ണൊലിപ്പ്, ഫലഭൂഷ്ടി എന്നിവയിൽ മാറ്റങ്ങൾ വരുത്തുന്നു. ചെടികൾ, പ്രത്യേകിച്ച് മരങ്ങൾ നശിക്കുമ്പോൾ, അവ വിഘടിച്ച് മണ്ണിന്റെ ഭാഗമാകുന്നു. യു. എസ് നാച്യറൽ റിസോഴ്സസ് കൺസർവേഷൺ സർവ്വീസ് നിർദ്ദേശിക്കുന്ന അടിസ്ഥാനമായ മാർഗ്ഗങ്ങളാണ് കോഡ് 330ൽ നിർവ്വചിച്ചിരിക്കുന്നത്. കർഷകർ സഹസ്രാബ്ദങ്ങളായി മണ്ണ് സംരക്ഷണം ശീലിച്ചു വരുന്നു.


</doc>
<doc id="378758" url="https://ml.wikipedia.org/wiki?curid=378758" title="സമുദ്രമലിനീകരണം">
സമുദ്രമലിനീകരണം

സമുദ്രമലിനീകരണം നടക്കുന്നത് രാസവസ്തുക്കൾ, വ്യാവസായിക- കാർഷിക- ഗാർഹിക മാലിന്യങ്ങൾ അല്ലെങ്കിൽ ജൈവാധിനിവേശം നടത്തുന്ന ജീവികൾ എന്നിവ സമുദ്രത്തിൽ എത്തുന്നത് ദോഷകരമോ ദോഷകരമാകാൻ സാധ്യതയോ ഉള്ള ഫലങ്ങൾക്ക് കാരണമാകുമ്പോഴാണ്. സമുദ്രമലിനീകരണത്തിന്റെ 80% വും കരയിൽ നിന്നാണ് വരുന്നത്. കീടനാശിനികൾ അഴുക്ക് എന്നിവ വഹിച്ചു കൊണ്ടു വന്ന് സമുദ്രത്തിൽ നിക്ഷേപിക്കുന്നതിൽ അന്തരീക്ഷമലിനീകരണവും പങ്കുവഹിക്കുന്ന ഒരു ഘടകമാണ്. മണ്ണ് മലിനീകരണവും അന്തരീക്ഷമലിനീകരണവും സമുദ്രജീവനും ആവാസവ്യവസ്ഥകൾക്കും ദോഷകരമാണെന്ന് തെളിയിക്കപ്പെട്ടിട്ടുണ്ട്. 

കൃഷിയിടങ്ങളിൽ നിന്നുള്ള വെള്ളച്ചാലുകൾ, വായുവിലൂടെ പറന്നുവരുന്ന അവശിഷ്ടങ്ങൾ, പൊടി എന്നിവ വഴിയാണ് മലിനീകരണം പലപ്പോഴും നടക്കുന്നത്. ജലമലിനീകരണത്തിന്റെ മറ്റൊരു രൂപമാണ് പോഷണമലിനീകരണം. ഇതൊകൊണ്ട് അർഥമാക്കുന്നത് വളരെ വലിയ അളവിൽ പോഷകങ്ങൾ എത്തുന്നതു മൂലമുള്ള മലിനീകരണമാണ്. ഉപരിതലജലത്തിൽ അമിതപോഷണം ഉണ്ടാകാനുള്ള പ്രഥമമായ കാരണമാണ് ഇത്. ഇവിടെ ഉയർന്ന അളവിൽ പ്രധാനമായും അടങ്ങിയിരിക്കുന്നത് നൈട്രജനോ അല്ലെങ്കിൽ ഫോസ്ഫറസോ ആണ്. ഇവ ആൽഗകളുടെ വളർച്ചയെ ത്വരിതപ്പെടുത്തുന്നു. 




</doc>
<doc id="378762" url="https://ml.wikipedia.org/wiki?curid=378762" title="എണ്ണച്ചോർച്ച">
എണ്ണച്ചോർച്ച

മനുഷ്യന്റെ പ്രവൃത്തി മൂലം ദ്രാവകരൂപത്തിലുള്ള പെട്രോളിയം ഹൈഡ്രോകാർബൺ പരിസ്ഥിതിയിലേക്ക്, പ്രത്യേകിച്ച് സമുദ്രപ്രദേശത്ത് വമിക്കുന്നതാണ് എണ്ണച്ചോർച്ച. മലിനീകരണത്തിന് ഉദാഹരണമാണിത്. സമുദ്രത്തിലേക്കോ തീരപ്രദേശത്തേക്കോ എണ്ണ വമിക്കുന്ന കടൽ എണ്ണച്ചോർച്ചയ്ക്കാണ് ഈ പദം കൂടുതലായി ഉപയോഗിക്കുന്നത്. എന്നാൽ എണ്ണച്ചോർച്ച കരയിലും സംഭവിക്കാം. ടാങ്കറുകൾ, തീരത്തുനിന്നും അകലെനിന്ന് എണ്ണകുഴിച്ചെടുക്കാനുള്ള പ്ലാറ്റ്ഫോമുകൾ, എണ്ണകുഴിച്ചെടുക്കാനുള്ള ഉപകരണങ്ങൾ, എണ്ണക്കിണറുകൾ എന്നിവയിൽ നിന്നുള്ള ക്രൂഡ് ഓയിലിന്റെ പുറന്തള്ളൽ കാരണം എണ്ണച്ചോർച്ച ഉണ്ടാകാം. അതോടൊപ്പം, ശുദ്ധീകരിച്ച പെട്രോളിയം ഉൽപ്പന്നങ്ങൾ, അവയുടെ ഉപോൽപ്പന്നങ്ങൾ, വലിയ കപ്പലുകൾക്ക് ഉപയോഗിക്കുന്ന ഘന ഇന്ധനങ്ങളായ ബങ്കർ ഇന്ധനം അല്ലെങ്കിൽ എണ്ണമയമുള്ള മാലിന്യം അല്ലെങ്കിൽ മലിമമായ എണ്ണ എന്നിവയുടെ പുറന്തള്ളൽ മൂലവും എണ്ണച്ചോർച്ച ഉണ്ടാകാം.

ഒരു എണ്ണച്ചോർച്ചയുണ്ടായാൽ, ശുചീകരണവും പഴയ അവസ്ഥയിലേക്ക് തിരികെ കൊണ്ടുവരലും വളരെപ്രയാസമേറിയതാണ്. വമിച്ചിരിക്കുന്ന എണ്ണയുടെ തരം, വെള്ളത്തിന്റെ താപനില, തീരപ്രദേശത്തിന്റേയും, കടൽത്തീരത്തിന്റേയും തരം ഉൾപ്പെടെ അനേകം ഘടകങ്ങളെ ഇത് ആശ്രയിച്ചിരിക്കുന്നു. എണ്ണച്ചോർച്ചകൾ വൃത്തിയാക്കാൻ ആഴ്ച്ചകളും മാസങ്ങളും ചിലപ്പോൾ വർഷങ്ങൾ വരെ എടുത്തേക്കും. 



</doc>
<doc id="378766" url="https://ml.wikipedia.org/wiki?curid=378766" title="സയനൈഡ് ഉപയോഗിച്ചുള്ള മീൻപിടുത്തം">
സയനൈഡ് ഉപയോഗിച്ചുള്ള മീൻപിടുത്തം

സയനൈഡ് ഉപയോഗിച്ചുള്ള മീൻപിടുത്തം എന്നത് അക്വേറിയങ്ങൾക്കുവേണ്ടിയുള്ള ഒരു തരത്തിലുള്ള മീൻപിടുത്തരീതിയാണ്. പിടിക്കേണ്ട മൽസ്യത്തിന്റെ ആവാസവ്യവസ്ഥയിലേക്ക് മൽസ്യത്തെ ബോധം കെടുത്താനായി സോഡിയം സയനൈഡ് മിശ്രിതം തളിക്കുന്നു. ലക്ഷ്യമിട്ടുള്ള മൽസ്യങ്ങളെ മാത്രമല്ല പവിഴപ്പുറ്റുകൾ ഉൾപ്പെടെയുള്ള മറ്റനേകം കടൽജീവികളെ ഈ രീതി ബാധിക്കുന്നു. 

തെക്കു-കിഴക്ക് ഏഷ്യയിലെ മൽസ്യബന്ധന മേഖലകൾ ഒന്നാകെ ഇപ്പോൾത്തന്നെ ഡൈനാമിറ്റ് ഉപയോഗിച്ചുള്ള മൽസ്യബന്ധനം മൂലമുള്ള ആഘാതം ഏറ്റിടുണ്ട്. സയനൈഡ് ഉപയോഗിച്ചുള്ള മൽസ്യബന്ധനം മൂലം അവ നശിക്കുകയോ പൂർണ്ണമായും ഇല്ലാതാകുകയോ ചെയ്തിട്ടുണ്ട്. 


</doc>
<doc id="378769" url="https://ml.wikipedia.org/wiki?curid=378769" title="യുണൈറ്റഡ് നേഷൻസ് എൻവിറോണ്മെന്റ് പ്രോഗ്രാം">
യുണൈറ്റഡ് നേഷൻസ് എൻവിറോണ്മെന്റ് പ്രോഗ്രാം

പരിസ്ഥിതി സംരക്ഷണപരിപാടികളെ സംയോജിപ്പിക്കുകയും വികസിച്ചുകൊണ്ടിരിക്കുന്ന രാജ്യങ്ങളെ പരിസ്ഥിതി സൗഹാർദ്ദപരമായ നയങ്ങൾ നടപ്പാക്കുന്നതിൽ സഹായിക്കുകയും ചെയ്യുന്ന ഐക്യരാഷ്ട്രസഭയുടെ പരിസ്ഥിതിസംഘടനയാണ് യുണൈറ്റഡ് നേഷൻസ് എൻവിറോണ്മെന്റ് പ്രോഗ്രാം(യു.എൻ.ഇ.പി.) അഥവാ യു.എൻ. എൻവിറോണ്മെന്റ്. 1972 ജൂണിലെ യുണൈറ്റഡ് നേഷൻസ് കോൺഫറൻസ് ഓൺ ഹ്യൂമൻ എൻവിറോണ്മെന്റ് അഥവാ സ്റ്റോക്ക്ഹോം ഉച്ചകോടിയുടെ ഫലമായി മൗറിസ് സ്‌ട്രോങിനാൽ ഈ സംഘടന സ്ഥാപിതമായി. ഇദ്ദേഹം തന്നെയായിരുന്നു ഇതിന്റെ പ്രഥമ ഡയറക്ടർ. യു.എൻ.ഇ.പി.യുടെ ആസ്ഥാനം കെനിയയിലെ നെയ്‌റോബിയിലുളള ഗിഗിരി നെയ്ബർഹുഡിലായിരുന്നു. യു.എൻ.ഇ.പി.ക്ക് ആർ മേഖലാ ഓഫീസുകളും പലരാജ്യങ്ങളിലും പ്രത്യേക ഓഫീസുകളുമുണ്ട്.

ഐക്യരാഷ്ട്രസഭാംഗങ്ങൾക്കിടയിലുള്ള പരിസ്ഥതി പ്രശ്നങ്ങളുടെ പൊതുവായ ചുമതല യു.എൻ.ഇ.പി.ക്ക് ആണെങ്കിലും ആഗോളതാപനവും(ബോൺ ആസ്ഥാനമായ സെക്രെട്ടറിയേറ് ഓഫ് ദി യുണൈറ്റഡ് നേഷൻസ് ഫ്രെയിംവർക് ഓൺ ക്ലൈമറ്റ് ചേഞ്ച്ന്റെ കീഴിൽ) യുദ്ധരാഹിത്യവും(യുണൈറ്റഡ് നേഷൻസ് കൺവെൻഷൻ ട്ടോ കോംബാറ് ഡെസേർട്ടിഫിക്കേഷന്സിന്റെ കീഴിൽ) മറ്റും മറ്റു ചില സംഘടനകളുടെ ചുമതലയിൽ വരുന്നതാണ്. അന്തരീക്ഷം, സമുദ്ര-ഭൗമ ജൈവവ്യവസ്ഥ , പരിസ്ഥിതിസൗഹാർദ്ദഭരണവ്യവസ്ഥ,ഹരിതസമ്പത്ത്വ്യവസ്ഥ തുടങ്ങിയവയുമായി ബന്ധപ്പെട്ട പ്രശ്നങ്ങളിൽ യു.എൻ.ഇ.പി.പ്രവർത്തിക്കുന്നു. അന്താരാഷ്ട്ര പരിസ്ഥതി ഉച്ചകോടികൾ സംഘടിപ്പിക്കുന്നതിലും, പരിസ്ഥിതികശാസ്ത്രം പ്രോത്സാഹിപ്പിക്കുന്നതിലും പ്രയോഗികമാക്കുന്നതിനെപ്പറ്റിയുള്ള വിവരങ്ങൾ നൽകുന്നതിലും പരിസത്തിനായാണ് പ്രവർത്തികമാക്കുന്നതിനായി സർക്കാരുകളുമായും വിദ്യാഭ്യാസസ്ഥാപനങ്ങളുമായും സർക്കാരേതര സംഘടനകളുമായും ചേർന്ന് പ്രവർത്തിക്കുന്നതിലും യു.എൻ.ഇ.പി.യുടെ പ്രവർത്തനം എടുത്തുപറയത്തക്കതാണ്. യു.എൻ.ഇ.പി. പാരിസ്ഥിതിക വികസനപ്രവർത്തനങ്ങൾക്ക് ധനസഹായവും നൽകുന്നുണ്ട്.

യു.എൻ.ഇ.പി.യും [[ആഗോള കാലാവസ്ഥാനിരീക്ഷണ സംഘടനയും സംയുക്തമായി 1988ൽ [[ഇന്റർഗവൺമെന്റൽ പാനൽ ഓൺ ക്ലൈമറ്റ് ചേഞ്ച്]](ഐ.പി.സി.സി.) സ്ഥാപിച്ചു. ഗ്ലോബൽ എൻവിറോണ്മെന്റ് ഫെസിലിറ്റിയുടെയും മോണ്ട്റിയൽ പ്രോട്ടോക്കോളിന്റെ നടത്തിപ്പിനായുള്ള മൾട്ടിലാറ്ററൽ ഫണ്ടിന്റെയും നടത്തിപ്പും യു.എൻ.ഇ.പി.ക്കാണ്.യു.എൻ.ഇ.പി. അന്താരാഷ്ട്ര വികസന സമിതിയിലെ അംഗവുമാണ്. സ്വർണഖനികളിൽ സയനേഡ് ഉപയോഗിക്കുന്നതിനെപ്പറ്റിയുള്ള ആഗോള മാർഗ്ഗരേഖയായ [[ഇന്റർനാഷണൽ സയനേഡ് മാനേജ്‌മന്റ് കോഡ്]] യു.എൻ.ഇ.പി.യുടെ ഏജിസ് പദ്ധതിയുടെ ഭാഗമായി ചിട്ടപ്പെടുത്തിയതാണ്.

യു.എൻ.ഇ.പി.യുടെ ആസ്ഥാനം 300 ജീവനക്കാരുമായി(ഇവരിൽ 100 പേര് വിവിധരംഗങ്ങളിൽ പ്രഗത്‌ഭരായിരുന്നു.) 1970കളുടെ അന്ത്യത്തിൽ കെനിയയിലെ നെയ്‌റോബിയിൽ ആരംഭിച്ചു. അഞ്ചു വർഷത്തെ മൂലധനമായി പത്ത് കോടി അമേരിക്കൻ ഡോളറുമുണ്ടായിരുന്നു. ഇതിൽ നാല് കോടി [[അമേരിക്ക]]യും ബാക്കി 50 രാജ്യങ്ങളും വാഗ്ദാനം ചെയ്തതാണ്.


</doc>
<doc id="378773" url="https://ml.wikipedia.org/wiki?curid=378773" title="കോസ്റ്റ മെസ">
കോസ്റ്റ മെസ

കോസ്റ്റാ മേസ, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തെ ഓറഞ്ച് കൗണ്ടിയിലുള്ള ഒരു നഗരമാണ്. 2010 ലെ ഐക്യനാടുകളുടെ സെൻസസ് രേഖകൾ പ്രകാരം ഈ നഗരത്തിലെ ജനസംഖ്യ 109,960 ആയിരുന്നു.


</doc>
<doc id="378778" url="https://ml.wikipedia.org/wiki?curid=378778" title="ആണവമലിനീകരണം">
ആണവമലിനീകരണം

ആണവമലിനീകരണം എന്നത് ആണവവസ്തുക്കളുടെ പ്രതലങ്ങളിലേയോ അല്ലെങ്കിൽ ഖരം, ദ്രാവകം, വാതകം (മനുഷ്യശരീരം ഉൾപ്പെടെ) എന്നിവയിലേയോ നിക്ഷേപമോ അല്ലെങ്കിൽ സാന്നിധ്യമോ ആണ്. അവയുടെ സാന്നിധ്യം അപ്രതീക്ഷിതവും അഭിലഷണീയമല്ലാത്തതുമായിരിക്കും (International Atomic Energy Agency - IAEA യുടെ നിർവ്വചനത്തിൽ നിന്ന്). 

മലിനവസ്തുക്കളുടെ ആണവവിഘടനം കാരണം ഇങ്ങനെയുള്ള മലിനികരണം ഒരു അപകടസാധ്യത കാണിക്കുന്നു. അയോണീകരണം നടത്തുന്ന ദോഷകരമായ പ്രസരണങ്ങളായ ആൽഫാ കണങ്ങൾ അല്ലെങ്കിൽ ബീറ്റാ കണങ്ങൾ, ഗാമാ കിരണങ്ങൾ അല്ലെങ്കിൽ ന്യൂട്രോണുകൾ എന്നിവ അവ പുറപ്പെടുവിപ്പിക്കുന്നു. മലിനീകരണവസ്തുവിന്റെ സാന്ദ്രത, പുറപ്പെടുവിക്കുന്ന പ്രസരണത്തിന്റെ തരം, ശരീരത്തിലെ അവയവങ്ങളിലേക്കുള്ള മലിനീകരണത്തിന്റെ സാമീപ്യം എന്നിവയാണ് അപകടസാധ്യതയുടെ അളവിനെ നിർണ്ണയിക്കുന്നത്. 




</doc>
<doc id="378786" url="https://ml.wikipedia.org/wiki?curid=378786" title="നൈട്രജൻ ഫിക്സേഷൻ">
നൈട്രജൻ ഫിക്സേഷൻ

നൈട്രജൻ ഫിക്സേഷൻ എന്നത് ഭൂമിയിലെ അന്തരീക്ഷത്തിലുള്ള നൈട്രജൻ അമോണിയയോ (NH) ജീവികൾക്ക് വേണ്ട മറ്റ് തന്മാത്രകളോ ആക്കി മാറ്റുന്ന പ്രവർത്തനമാണ്. അന്തരീക്ഷ നൈട്രജൻ അല്ലെങ്കിൽ തന്മാത്രാനൈട്രജൻ (N) താരതമ്യേന നിഷ്ക്രിയമാണ്: ഇത് മറ്റ് രാസവസ്തുക്കളുമായിച്ചേർന്ന് പുതിയ സംയുക്തങ്ങളുണ്ടാകുന്നില്ല. ത്രിബന്ധനമുള്ള ദ്വയാറ്റോമിക രൂപത്തിൽ N≡N നിന്നും ഫിക്സേഷൻ പ്രവർത്തനം നൈട്രജൻ ആറ്റങ്ങളെ മറ്റ് രീതികൾ ഉപയോഗിക്കാൻ കഴിയും വിധം സ്വതന്ത്രമാക്കുന്നു.

സസ്യങ്ങൾ, മൃഗങ്ങൾ, ജീവനുള്ള മറ്റ് രൂപങ്ങൾ എന്നിവയുടെ അടിസ്ഥാന നിർമ്മാണ വസ്തുക്കളുടെ ബയോസിന്തസിസിന് അകാർബണിക നൈട്രജൻ സംയുക്തങ്ങൾ ആവശ്യമായതുകൊണ്ട് എല്ലാ ജീവരൂപങ്ങൾക്കും നൈട്രജൻ ഫിക്സേഷൻ അനിവാര്യമാണ്. ഉദാഹരണത്തിന്; ഡി. എൻ. എയ്കും ആർ. എൻ. എയ്ക്കും വേണ്ട ന്യൂക്ലിയോടൈഡ്, കോ- എൻസൈമായ നിക്കോട്ടിനാമൈഡ് അഡിനിൻ ഡൈന്യൂക്ലിയോടൈഡിന്റെ ഉപാപചയപ്രവർത്തനത്തിലെ പങ്കിന്, മാംസ്യങ്ങൾക്കു വേണ്ട അമിനോ ആസിഡുകൾ. അതുകൊണ്ട്, നൈട്രജൻ ചക്രത്തിന്റെ ഭാഗമായിരിക്കുന്നതുകൊണ്ട് നൈട്രജൻ ഫിക്സേഷൻ കൃഷിയിലും രാസവളത്തിന്റെ നിർമ്മാണത്തിന്റെ നിർമ്മാണത്തിലും പ്രധാനമാണ്. 



</doc>
<doc id="378788" url="https://ml.wikipedia.org/wiki?curid=378788" title="ഹ്വാങ്ങെ ദേശീയോദ്യാനം">
ഹ്വാങ്ങെ ദേശീയോദ്യാനം

ഹ്വാങ്ങെ ദേശീയോദ്യാനം (മുമ്പ് വാങ്കീ ഗെയിം റിസർവ്വ്) സിംബാബ്‍വെയിലെ ഏറ്റവും വലിയ പ്രകൃതി സംരക്ഷണ കേന്ദ്രമാണ്. ബുലവായോക്കും വിക്ടോറിയ ഫാൾസിനും ഇടയിലെ പ്രധാന പാതയിൽ ഡെറ്റെ പട്ടണത്തിനു സമീപം പടിഞ്ഞാറ് ഭാഗത്തായിട്ടാണ് ദേശീയോദ്യാനത്തിൻറെ സ്ഥാനം.

ഈ ദേശീയോദ്യാനം സ്ഥാപിതമായത് 1928 ലാണ്. 22 വയസുകാരനായിരുന്ന ടെഡ് ഡേവിസൺ ആയിരുന്നു ദേശീയോദ്യാനത്തിൻറെ ആദ്യത്തെ വാർഡൻ. ഹ്വാങ്ങെ മെയിൻ ക്യാമ്പിനു സമീപമുള്ള ഡെറ്റെയിലെ അക്കാലത്തെ റോഡെഷ്യൻ റെയിൽവേയിലെ സ്റ്റേഷൻ മാസ്റ്ററായിരുന്ന മാഞ്ചെസ്റ്ററിൽ ജനിച്ച ജെയിംസ് ജോൺസുമായി സൗഹൃദത്തിലായിരുന്നു അദ്ദേഹം. പാർക്കിനു വേണ്ടിയുള്ള സാധനങ്ങൾ എത്തിച്ചുകൊടുക്കുന്നതിൽ ജോൺസിൻറെ സഹായം ലഭിച്ചിരുന്നു. 5 നേഷൻ കവാങ്കോ-സാമ്പസി ട്രാൻസ്‍ഫ്രോണ്ടിയർ കൺസർവേഷൻ മേഖലയിൽ ഉൾപ്പെടുത്തുന്നതിനായി ഈ ദേശീയോദ്യാനം പരിഗണിക്കപ്പെട്ടിരുന്നു.

2011-ൽ ഒൻപത് ആനകളും അഞ്ച് സിംഹങ്ങളും രണ്ടു കാട്ടുപോത്തുകളും മൃഗവേട്ടക്കാരാൽ കൊല്ലപ്പെട്ടിരുന്നു. 


</doc>
<doc id="378794" url="https://ml.wikipedia.org/wiki?curid=378794" title="ദി സ്ക്രിപ്റ്റ്">
ദി സ്ക്രിപ്റ്റ്

ദി സ്ക്രിപ്റ്റ്  (The Script) എന്നത് ഡബ്ലിൻ, അയർലണ്ടിൽ 2001 ഇൽ രൂപം കൊണ്ട ഒരു ഐറിഷ് പോപ്പ് റോക്ക് ബാൻഡ് ആണ്. പ്രധാന ഗായകനും, കീബോഡിസ്റ്റും ആയ  ഡാനി ഓ'ഡോണോ (Danny O'Donoghue), പ്രധാന ഗിറ്റാറിസ്റ്റായ മാർക്ക് ശീഹാൻ (Mark Sheehan), ഡ്രമ്മർ ഗ്ലെൻ പവർ (Glen Power) എന്നിവരടങ്ങുന്നതാണ് ഈ ബാൻഡ്. സോണി ലേബൽ ഗ്രൂപ്പിന്റെ ഫോണോജിനിക് ലേബലുമായി കരാറിൽ ഏർപ്പെട്ടു ലണ്ടനിലേക്ക് മാറിയ ഇവർ, "ദി മാൻ ഹൂ കാന്റ് ബീ മൂവ്ഡ് (The Man Who Can't Be Moved)", "ബ്രേകീവൻ (ഫാളിംഗ് ടു പീസസ്) (Breakeven (Falling to Pieces))" എന്നീ ഹിറ്റ് ഗാനങ്ങൾക്ക് ശേഷം ഓഗസ്റ്റ് 2008ഇൽ അവരുടെ സ്വന്തം പേരിലുള്ള ആദ്യ ആൽബം പുറത്തിറക്കി. ഈ ആൽബം പിന്നീട് അയർലണ്ടിലും, യു.കെ.യിലും ഒന്നാം സ്ഥാനത്തെത്തുകയുണ്ടായി. ഇവരുടെ പിന്നീടുള്ള മൂന്ന് ആൽബങ്ങളും, സയൻസ് & ഫെയ്‌ത് (Science & Faith), #3 , നോ സൗണ്ട് വിതൗട് സൈലെൻസ് (No Sound Without Silence), അയർലണ്ടിലും, യു.കെ. യിലും  ഒന്നാം സ്ഥാനത്തെത്തുകയുണ്ടായി, ഇതേസമയം യു.എസിൽ സയൻസ് & ഫെയ്‌ത് മൂന്നാം സ്ഥാനത്തെത്തുമെത്തി.

ദി സ്ക്രിപ്റ്റിന്റെ ഗാനങ്ങൾ 90210 , ഘോസ്റ് വിസ്പറർ (Ghost Whisperer), ദി ഹിൽസ് (The Hills), വാട്ടർലൂ റോഡ് (Waterloo Road), ഈസ്റ്എൻഡേർസ് (EastEnders), മെയ്ഡ് ഇൻ ചെൽസി (Made in Chelsea), ദി വാംപയർ ഡയറീസ് (The Vampire Diaries) തുടങ്ങിയ ടെലിവിഷൻ പരിപാടികളിലും സംപ്രേഷണം ചെയ്യുകയുണ്ടായി.

ഡബ്ലിനിൽ ആയിരുന്ന കാലത് ഡാനി ഓ'ഡോണോയും, മാർക്ക് ശീഹാനും തങ്ങളുടെ 12 -ആം വയസു മുതൽ ചങ്ങാതിമാരായിരുന്നു. ഇവർ രണ്ടു പേരും മുൻപ് 1996 -ഇൽ രൂപം കൊണ്ട  "മൈ ടൌൺ (മൈ ടൌൺ)" എന്ന ബോയ് ബാൻഡിലെ അംഗങ്ങളായിരുന്നു. പിന്നീട് അവരുടെ ഇഷ്ട ആർട്ടിസ്റ്റുകളായ ഡാളസ് ഓസ്റ്റിൻ (Dallas Austin), മോന്റൽ ജോർദാൻ (Montell Jordan), ടെഡി റയേലീ (Teddy Riley) എന്നിവരുടെ കൂടെ ഗാനരചനയും, പ്രൊഡക്ഷനും ചെയുന്നതിന് വേണ്ടി അവർ കാനഡയിലേക്ക് ക്ഷണിക്കപ്പെട്ടു. അവർക്കു റെക്കോർഡ് ഇടപാട് ലഭിച്ചു കംപനി അവരുമായുള്ള പങ്കാളിത്തം ഉപേക്ഷിക്കുന്നതിനു മുൻപ് അവർ യു.എസ്-ഇൽ ആയിരുന്നു.

അവർ പിന്നീട് ലോസ് ആൻജെലസിൽ നിർമാതാക്കളായി ജോലി ചെയുകയുണ്ടായി. ഈ കാലയളവിൽ അവർ ബ്രിട്ടണി സ്‌പിയേർസ് (Britney Spears), ബോയ്സ് ടു മെൻ (Boyz II Men), ടിഎൽസി (TLC) എന്നിവർക്കുവേണ്ടി ഗാനരചനയും, നിർമ്മാണവും നടത്തി. പിന്നീട് അവർ ഡബ്ലിനിലേക്കു തന്നെ തിരികെ വന്നു. അവിടെ നിന്നും അവർ ഡ്രമ്മറായ ഗ്ലെൻ പവറിനെ അമേരിക്കയിൽ നിന്നും തിരഞ്ഞെടുക്കുകയുണ്ടായി. ഗ്ലെൻ തന്റെ 8 -ആം വയസുമുതൽ ഡ്രം പഠിക്കാൻ തുടങ്ങിയിരുന്നു. 15 -ആം വയസു മുതൽ അദ്ദേഹം വിവിധ ഇടങ്ങളിൽ ഡ്രം വായിച്ചു കൊണ്ടിരിക്കുകയായിരുന്നു. ഗ്ലെൻ തന്റെ ഒരു സോളോ പ്രോജെക്ടിൽ ഏർപ്പെട്ടിരിക്കുകയായിരുന്നു. പിന്നീട് ഡാനിക്കും, മാർക്കിനും ഒപ്പം ചേർന്ന് ഒരാഴ്ച കൊണ്ട് മൂന്ന് ഗാനങ്ങൾ വരെ അവർ നിർമ്മിക്കുകയുണ്ടായി. ദി സ്ക്രിപ്റ്റ് ബാൻഡ് രൂപം കൊണ്ടതിനു ശേഷം 2005 -ഇൽ അവർ ഫോണോജിനിക് ലേബലുമായി കരാറിൽ ഏർപ്പെട്ടു. അവർ തങ്ങളുടെ ആദ്യ E.P. Last.fm എന്ന വെബ്‌സൈറ്റിൽ റിലീസ് ചെയുകയുണ്ടായി.   

ദി സ്ക്രിപ്റ്റിന്റെ സ്വന്തം പേരിലുള്ള ആദ്യ ആൽബം 8 ഓഗസ്റ്റ് 2008-നു റിലീസ് ആയി. ഈ ആൽബം യു.കെ യിലെ ആൽബം ചാർട്ടുകളിൽ ഒന്നാം സ്ഥാനത്തെത്തി അരങ്ങേറി. 

സയൻസ് & ഫെയത്തിലെ ആദ്യ ഗാനമായ "ഫോർ ദി ഫസ്റ്റ് ടൈം" യു.കെയിൽ 20 ഓഗസ്റ്റ് 2010-നും, യു.സിൽ 13 സെപ്റ്റംബർ 2010-നും റിലീസ് ആയി. ഫോർ ദി ഫസ്റ്റ് ടൈം ആപ്പിളിന്റെ ഐ ട്യൂൺസിൽ 8 നവംബർ 2010 നു റിലീസ് ആയി. ഡബ്‌ളിനിലെ അവിവ സ്റ്റേഡിയത്തിൽ അവർ 50,000 പേരുടെ മുൻപിൽ ഗാനമേള അവതരിപ്പിക്കുകയുണ്ടായി.  

ദി സ്ക്രിപ്റ്റിന്റെ മൂന്നാം ആൽബം ആയ #3 യു.കെ യിൽ 10 സെപ്റ്റംബർ 2012 നു റിലീസ് ആയി. അമേരിക്കൻ ഹിപ്-ഹോപ് ഗായകനായ വിൽ.ഐ.അമുമായി(will.i.am) ചേർന്നുള്ള "ഹാൾ ഓഫ് ഫെയിം (Hall of Fame)" ആയിരുന്നു ഇതിലെ പ്രധാന ഗാനം. ഡാനിയും, വിൽ.ഐ.ആമും ഇതിനു മുൻപ് "ദി വോയിസ് യു.കെ (The Voice UK)" എന്ന പരിപാടിയിലെ വിധികർത്താക്കളായി ഒരുമിച്ചു പ്രവർത്തിച്ചിരുന്നു. ഈ കാലയളവിൽ ദി സ്ക്രിപ്റ്റ് ബ്രിട്ട് അവാർഡ്‌സിന്റെ (BRIT Awards) മികച്ച അന്താരാഷ്ട്ര ബാന്റിനുള്ള പുരസ്‌കാരത്തിന് വേണ്ടി ശുപാർശ ചെയപെടുകയുണ്ടായി.

ദി സ്ക്രിപ്റ്റിന്റെ നാലാമത്തെ സ്റ്റുഡിയോ അൽബമായ "നോ സൗണ്ട് വിതൗട് സൈലെൻസ്" 15 സെപ്റ്റംബർ 2014-നു റിലീസ് ചെയപെടുകയുണ്ടായി. ഇതിൽ പ്രധാന ഗാനമായിരുന്നു "സൂപ്പർഹീറോസ് (Superheroes)", ഇത് 31 ജൂലൈ 2014-നു റിലീസ് ചെയപെടുകയുണ്ടായി. റെക്കോർഡിങ് പ്രയത്നത്തിനിടെ ഡാനി ഒരിക്കൽ പറയുകയുണ്ടായി: "ഞങ്ങൾ സ്റ്റേജിൽ നിന്ന് നേരെ വന്നു സ്റ്റുഡിയോ ബസിൽ വെച്ച് തന്നെ റെക്കോർഡ് ചെയ്‌യാറാണ് പതിവ്. എല്ലാം വളരെ വലുതാണ്, എല്ലാം വേദിയിലെ ജീവിതത്തിനേക്കാൾ വലുതാണ്, അതുകൊണ്ടു തന്നെ ഞങ്ങൾ സ്റ്റുഡിയോയിൽ എത്തുമ്പോൾ ഇതേ ആവേശം ഉണ്ടാകേണ്ടത് ഞങ്ങൾക്ക് ആവശ്യമാണ്." 





1. "The Script Biography". Allmusic.2. "The Script score fresh chart success with new album." BBC.3. "Decemberists' 'King Is Dead' is No. 1 on Billboard 200." Billboard.


</doc>
<doc id="378796" url="https://ml.wikipedia.org/wiki?curid=378796" title="പ്ലാസ്റ്റികൾച്ചർ">
പ്ലാസ്റ്റികൾച്ചർ

കാർഷിക ആവശ്യങ്ങൾക്ക് പ്ലാസ്റ്റിക് വസ്തുക്കൾ ഉപയോഗിക്കുന്ന സമ്പ്രദായത്തെയാണ് പ്ലാസ്റ്റികൾച്ചർ എന്നതുകൊണ്ട് അർഥമാക്കുന്നത് (ഇംഗ്ലീഷ്: Plasticulture).

പ്ലാസ്റ്റിക് വസ്തുക്കളെ മിക്കപ്പോഴും വ്യാപകമായി അഗ്‌പ്ലാസ്റ്റിക്സ് എന്നും പറയുന്നു. പ്ലാസ്റ്റികൾച്ചറിനുള്ള അഗ് പ്ലാസ്റ്റിക്കുകളിൽ സോയിൽ ഫൂമിഗേഷൻ ഫിലിം, ഇറിഗേഷൻ ഡ്രിപ്പ് ടേപ്പ്/ ട്യൂബിംഗ്, നേഴ്സറി പോട്ടുകൾ, സൈലേജ് ബാഗുകൾ എന്നിവ ഉൾപ്പെടുന്നു. എന്നാൽ ഈ പദം സസ്യങ്ങളേയോ അല്ലെങ്കിൽ മണ്ണിനേയോ ആവരണം ചെയ്യാനുള്ള എല്ലാത്തരത്തിലുള്ള പ്ലാസ്റ്റിക്കുകളെയും വിശദീകരിക്കാനായി ഉപയോഗിക്കാറുണ്ട്. ഇങ്ങനെയുള്ള ആവരണങ്ങളുടെ ശ്രേണി പ്ലാസ്റ്റിക് മുൽച്ച് ഫിലിം, റോ ആവരണങ്ങൾ, ഉയർന്ന- താഴ്ന്ന ടണലുകൾ (പോളിടണലുകൾ) തുടങ്ങിയവയിൽ ആരംഭിച്ച് പ്ലാസ്റ്റിക് ഹരിതഗൃഹങ്ങൾ വരെയുള്ളതാണ്.

ചെലവുകുറഞ്ഞതു വഴങ്ങുന്നതും പെട്ടെന്നു നിർമ്മിക്കാവുന്നതും കാരണം ഭൂരിഭാഗം സസ്യപരിപാലകരും ഉപയോഗിക്കുന്നത്പ്ലാസിക് ഫിലിം പോളിഎഥിലീൻ (പി. ഇ) ആണ്. 



</doc>
<doc id="378803" url="https://ml.wikipedia.org/wiki?curid=378803" title="കൊട്ടിയൂർ വന്യജീവി സങ്കേതം">
കൊട്ടിയൂർ വന്യജീവി സങ്കേതം

കേരളത്തിലെ ഇരുപത്തിമൂന്നാമത്തെ വന്യജീവി സങ്കേതമാണ് കൊട്ടിയൂർ വന്യജീവി സങ്കേതം. കണ്ണൂർ ജില്ലയിലെ കൊട്ടിയൂർ ഗ്രാമപഞ്ചായത്തിൽ ഉൾപ്പെടുന്ന ഈ വന്യജീവി സങ്കേതം കണ്ണൂർ ജില്ലയിലെതന്നെ രണ്ടാമത്തെ വന്യജീവി സങ്കേതമാണ്. കണ്ണൂർ ജില്ലയിലെ ആദ്യത്തെ വന്യജീവി സങ്കേതമായ ആറളം വന്യജീവി സങ്കേതം പോലെതന്നെ കൊട്ടിയൂർ വന്യജീവി സങ്കേതവും ബന്ദിപ്പൂർ ദേശീയോദ്യാനത്തോട് ചേർന്നാണ് കിടക്കുന്നത്. സമുദ്രനിരപ്പിൽ നിന്നും 74 മീറ്റർ മുതൽ 1361 മീറ്റർ വരെ ഉയരത്തിൽ സ്ഥിതിചെയ്യുന്ന, 30.3798 ച.കി.മീ. വിസ്തൃതിയിൽ വ്യാപിച്ചുകിടക്കുന്ന ഈ സംരക്ഷിത പ്രദേശത്തിൽ നിത്യഹരിതവനങ്ങൾ, അർദ്ധ നിത്യഹരിത വനങ്ങൾ, ഇലപൊഴിയും വനങ്ങൾ, പുൽമേടുകൾ എന്നിവ കാണപ്പെടുന്നു. ബാവലിപ്പുഴ ഈ വന്യജീവി സങ്കേതത്തിൻറെ അതിർത്തിയിലൂടെയാണ് ഒഴുകുന്നത്. ഇതിനോട് ചേർന്നാണ് പ്രസിദ്ധമായ കൊട്ടിയൂർ തീർത്ഥാടന കേന്ദ്രം സ്ഥിചെയ്യുന്നത്.


</doc>
<doc id="378807" url="https://ml.wikipedia.org/wiki?curid=378807" title="മാന പൂൾസ് ദേശീയോദ്യാനം">
മാന പൂൾസ് ദേശീയോദ്യാനം

മാന പൂൾസ് ദേശീയോദ്യാനം, വടക്കൻ സിംബാബ്‍വെയിലെ 219,600 ഹെക്ടർ വിസ്തീർണ്ണമുള്ള വന്യജീവി സംരക്ഷണ മേഖലയും ദേശീയോദ്യാനവുമാണ്. സിംബാബ്‍വേയിലെ സാംബസി നദിയുടെ നിമ്‍ന്നമേഖലയിലെ വെള്ളപ്പൊക്കത്തിൽപ്പെടുന്ന സമതലം ഓരോ മഴക്കാലത്തിനു ശേഷവും തടാകങ്ങളുടെ വിശാലതയായി മാറുന്നിടത്താണ് ഈ പ്രദേശം സ്ഥിതിചെയ്യുന്നത്. തടാകങ്ങൾ ക്രമേണ ഉണങ്ങി ചുരുങ്ങിവരുന്ന സമയത്ത് ഈ പ്രദേശം ജലം കണ്ടെത്തുന്നതിനായി ധാരാളം വലിയ മൃഗങ്ങളെ ആകർഷിക്കുന്നതിനാൽ ഇത് ആഫ്രിക്കയിലെ ഏറ്റവും പ്രശസ്തമായ ഗെയിം-വ്യൂ പ്രദേശങ്ങളിൽ ഒന്നായി മാറി.

1984 ൽ സാപി സഫാരി മേഖലയും (118,000 ഹെക്ടർ), ചേവോർ സഫാരി മേഖലയുമായി (339,000 ഹെക്ടർ) ചേർത്ത് ഒറ്റ യൂണിറ്റായി ചേർത്ത് ആകെ 676,600 ഹെക്ടറിൽ യുനെസ്കോ ലോക പൈതൃക പട്ടികയിൽ ഉൾപ്പെടുത്തിയിരുന്നു. 2013 ജനുവരി 3 ന് മാന പൂൾസ്, അന്താരാഷ്ട്ര പ്രാധാന്യമുള്ള ഒരു റാംസാർ ചതുപ്പു നിലമായി പ്രഖ്യാപിക്കപ്പെട്ടു.


</doc>
<doc id="378810" url="https://ml.wikipedia.org/wiki?curid=378810" title="കാർബൺ ചോർച്ച">
കാർബൺ ചോർച്ച

കാർബൺ ചോർച്ച എന്നത് ഒരു രാജ്യം നിർബന്ധമായ കാലാവസ്ഥ നയം മൂലം കാർബൺ ഡയോക്സൈഡ് പുറതള്ളൽ കുറയ്ക്കുംപ്പോൾ മറ്റൊരു രാജ്യത്തിൽ കൂടുമ്പോൾ സംഭവിക്കുന്നതാണ്. 

കാർബൺ ചോർച്ച്യ്ക്ക് പല കാരണങ്ങളുണ്ട്.

ദീർഘകാല ചോർച്ചയുടെ ഫലത്തെ പറ്റി അഭിപ്രായ ഐക്യമില്ല. T 

കാർബൺ ചോർച്ച ഒരു തരം കവിഞ്ഞൊഴുകലാണ്. 

"പുറംതള്ളൽ കുറയ്ക്കുന്ന രാജ്യങ്ങൾക്കു പുറത്ത് കാർബ്ബൺ ഡയോക്സൈഡ് കൂടുന്നതാണ് എന്നാണ് കാർബ്ബൺ ചോർച്ചയുടെ നിർവചനം. " 


</doc>
<doc id="378811" url="https://ml.wikipedia.org/wiki?curid=378811" title="പരിസ്ഥിതി പഠന കേന്ദ്രം">
പരിസ്ഥിതി പഠന കേന്ദ്രം

 <nowiki></nowiki> പരിസ്ഥിതി പഠന കേന്ദ്രം<nowiki></nowiki> (Centre for Environment Education) (CEE) ഭാരത പരിസ്ഥിതി-വനം മന്ത്രാലയത്തിനു കീഴിൽ ഒരു വൈശിഷ്ട്യ കേന്ദ്ര(a Centre of Excellence)മായി 1984 ആഗസ്റ്റിൽ സ്ഥാപിച്ചു. പരിസ്ഥിതിക്കും സ്ഥായിയായ വികസനത്തിനും വേണ്ട പ്രചരണത്തിനും അതിനുള്ള സാധനങ്ങൾ ശേഖരിക്കുന്നതിനും പരിപാടികൾ സംഘടിപ്പിക്കുന്നതിനും വേണ്ടി പ്രവർത്തിക്കുന്ന സംഘടനയാണ്. <nowiki></nowiki><nowiki></nowiki>ഈ കേന്ദ്രത്തിന് ഇന്ത്യയിലാകമാനം 41 ആപ്പീസുകളുണ്ട്. കൂടാതെ തെക്ക്-<nowiki>ബെംഗളൂരു</nowiki>, വടക്ക്കിഴക്ക്- ഗുവാഹട്ടി, വടക്ക് – ലഖ്നൗ, പടിഞ്ഞാറ് – <nowiki>അഹമ്മദാബാദ്</nowiki>, മദ്ധ്യം- <nowiki>പൂനെ</nowiki>, എന്നീ മേഖല സെല്ലുകളും, <nowiki>ഡൽഹി</nowiki>, <nowiki>ഹൈദ്രാബാദ്</nowiki>, <nowiki>റായിപൂർ</nowiki>, <nowiki>ഗോവ</nowiki>, <nowiki>കോവൈ</nowiki>എന്നീ സംസ്ഥാന ആപ്പീസുകളും <nowiki>ആസ്ത്രേലിയ</nowiki>, <nowiki>ശ്രീലങ്ക</nowiki> എന്നിവിടങ്ങളിൽ അന്തരാഷ്ട്ര ആപ്പീസുകളും ഉണ്ട്.  


</doc>
<doc id="378812" url="https://ml.wikipedia.org/wiki?curid=378812" title="ശാസ്ത്ര പരിസ്ഥിതി കേന്ദ്രം">
ശാസ്ത്ര പരിസ്ഥിതി കേന്ദ്രം

വിവരാധിഷ്റ്റിതമായ പ്രശ്നങ്ങളെ പറ്റി ധാരണ ഉണ്ടാക്കുകയും സുസ്ഥിര പരിഹാരങ്ങൾ നിർദ്ദേശിക്കുകയും ചെയ്യുന്നു. കേന്ദ്രത്തിന്റെ ഡയറക്ടർ സുനിത നരയിൻ ആണ്.  



</doc>
<doc id="378817" url="https://ml.wikipedia.org/wiki?curid=378817" title="കത്തീഡ്രൽ സിറ്റി">
കത്തീഡ്രൽ സിറ്റി

കത്തീഡ്രൽ സിറ്റി, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തെ റിവർസൈഡ് കൌണ്ടിയിലെ ഒരു നഗരമാണ്. അനൗപചാരികമായി ക്യാറ്റ് സിറ്റി  എന്നറിയപ്പെടുന്ന ഈ നഗരത്തിലെ ജനസംഖ്യ, 2010 ലെ സെൻസസ് പ്രകാരം 51,200 ആയിരുന്നു. പാം സ്‍പ്രിംഗിനും റാൻച്ചോ മിറേജിനും ഇടയിലായി സ്ഥിതി ചെയ്യുന്ന ഇത് തെക്കൻ കാലിഫോർണിയയിലെ കോച്ചെല്ലാ താഴ്വരയിലെ (പാം സ്‍പ്രിംഗ് മേഖല) ഒൻപത് നഗരങ്ങളിൽ ഒന്നാണ്. ഇൻഡിയോ കഴിഞ്ഞാൽ, കോച്ചെല്ലാ താഴ്വരയിൽ ഏറ്റവും കൂടുതൽ ജനസംഖ്യയുള്ള രണ്ടാമത്തെ വലിയ നഗരമാണ് കത്തീഡ്രൽ സിറ്റി.

നഗരത്തിന്റെ തെക്കേ അറ്റത്തു സ്ഥിതിചെയ്യുന്ന "കത്തീഡ്രൽ കാന്യൺ" എന്ന പേരിൽ നിന്നാണ് നഗരത്തിന്റെ പേര് ഉരുത്തിരിഞ്ഞുവന്നത്. ഈ പ്രദേശത്തെ പാറകളുടെ ഘടന ഒരു കത്തീഡ്രലിനെ അനുസ്മരിപ്പിക്കുംവിധമായതിനാലാണ് 1850-ൽ കേണൽ ഹെൻറി വാഷിംഗ്ടൺ ഈ പേര് തെരഞ്ഞെടുത്തത്.


</doc>
<doc id="378820" url="https://ml.wikipedia.org/wiki?curid=378820" title="ക്രൂഗർ ദേശീയോദ്യാനം">
ക്രൂഗർ ദേശീയോദ്യാനം

ക്രൂഗർ ദേശീയോദ്യാനം, ആഫ്രിക്കയിലെ ഏറ്റവും വലിയ ഗെയിം റിസേർവ്വുകളിൽ ഒന്നാണ്. ദക്ഷിണാഫ്രിക്കയിലെ വടക്കുകിഴക്കൻ മേഖലയിലെ ലിമ്പോപോ, മ്പുമാലാങ്കാ പ്രവിശ്യകളിൽ, 19,485 ചതുരശ്ര കിലോമീറ്റർ (7,523 ചരുരശ്ര മൈൽ) പ്രദേശത്തു വ്യാപിച്ചു കിടക്കുന്നതും വടക്ക് മുതൽ തെക്ക് വരെ 360 കിലോമീറ്റർ (220 മൈൽ) നീളത്തിലും കിഴക്കുനിന്നു പടിഞ്ഞാറേയ്ക്ക് 65 കിലോമീറ്ററുകൾ (40 മൈൽ) നീളത്തിലും സ്ഥിതിചെയ്യുന്നതാണ്. ദേശീയോദ്യാനത്തിൻറെ ഭരണകാര്യ ആസ്ഥാനം സ്ഥിതിചെയ്യുന്നത് സ്കുകൂസയിലാണ്. 


</doc>
<doc id="378823" url="https://ml.wikipedia.org/wiki?curid=378823" title="തിമിംഗല വേട്ട">
തിമിംഗല വേട്ട

മാംസം, എണ്ണ, ബ്ലബ്ബർ എന്നിവയ്ക്കായി തിമിംഗിലങ്ങളെ വേട്ടയാടുന്നതിനെയാണ് തിമിംഗില വേട്ട (ഇംഗ്ലീഷ്: Whaling "വേലിങ്") എന്ന് പറയുന്നത്. ബി സി 3000 മുതൽക്കേ തിമിംഗിലവേട്ട നിലനിന്നിരുന്നതായി കരുതുന്നു. വളരെ പണ്ടുമുതൽക്കേ ലോകത്തിന്റെ വിവിധ ഭാഗങ്ങളിൽ തിമിംഗിലങ്ങളെ വേട്ടയാടിയിരുന്നു. 17-ആം നൂറ്റാണ്ടോടുകൂടിയാണ് തിമിംഗിലങ്ങൾ വ്യാവസായികാടിസ്ഥാനത്തിൽ വൻ തോതിൽ വേട്ടയാടപ്പെടാൻ തുടങ്ങിയത്; യന്ത്രവൽകൃത ബോട്ടുകളും തിമിംഗിലവേട്ടയ്ക്ക് ഉൽപ്രേരകമായി. 1930കളുടെ അവസാനത്തോട് കൂടി, ഏകദേശം 50,000-ൽ അഥികം തിമിംഗിലങ്ങൾ പ്രതിവർഷം കൊല്ലപ്പെട്ടിരുന്നു. ഇന്നും ലോകത്തിന്റെ ചിലഭാഗങ്ങളിൽ തിമിംഗിലവേട്ട നടക്കുന്നുണ്ട്.

ചരിത്രാതീത കാലം മുതൽക്കേ തിമിംഗിലവേട്ട ആരംഭിച്ചിരുന്നു, എങ്കിലും ഇത് തീരക്കടലിൽ മാത്രമായി പരിമിതമായിരുന്നു. ജപ്പാൻ നോർവേ എന്നിവിടങ്ങളിൽ തിമിംഗിലവേട്ട നിലനിന്നിരുന്നു. യൂറോപ്പിലെബാസ്ക്യൂ നാവികരാണ് ആദ്യമായി തിമിംഗിലവേട്ട വ്യാവസായികാടിസ്ഥാനത്തിൽ നടത്തിയത്. അഞ്ച് നൂറ്റാണ്ടുകളോളം ഇവർ തിമിഗല വില്പനയിൽ ഏർപ്പെട്ടിരുന്നു. ആദ്യകാലങ്ങളിലെ തിമിഗലവേട്ടയ്ക്ക് പ്രകൃതിയുടെ സന്തുലനത്തിൽ കാര്യമായ ആഘാതം സൃഷ്ടിക്കാൻ കഴിഞ്ഞിരുന്നില്ല എന്ന് കരുതുന്നെങ്കിലും, പിൽകാലത്ത് ആർക്ടിക് മേഖലയിലെ തിമിംഗിലവേട്ട സമുദ്ര ആവാസ വ്യവസ്ഥയിൽ തന്നെ മാറ്റം വരുത്തി. തിമിംഗിലത്തിൽ നിന്നുള്ള എണ്ണക്ക് ആവശ്യക്കാർ വർദ്ധിച്ചതോടുകൂടി 19-ആം നൂറ്റാണ്ടിൽ ആധുനിക സാങ്കേതിക വിദ്യകൾ പ്രയോജനപ്പെടുത്തിയുള്ള തിമിംഗിലവേട്ടക്ക് ആക്കം കൂടി. കൊറിയയിലെ നവീന ശിലായുഗ പ്രദേശമായ ബാൻഗുഡെയിൽ നിന്നും തിമിംഗിലവേട്ടയെകുറിച്ചുള്ള വളരെ പഴക്കമുള്ള തെളിവുകൾ കണ്ടെത്തിയിട്ടുണ്ട്. ഒരുപക്ഷേ ഇത് 6000 BC വർഷം വരെ പഴയതാകാം.

തിമിംഗില എണ്ണയുടെ ഉപഭോഗം ഇന്ന് കുറഞ്ഞിട്ടുണ്ട്. എന്നിരുന്നാലും ആധുനികകാലത്ത് പ്രധാനമായും മാംത്സത്തിനുവേണ്ടി തിമിംഗിലങ്ങളെ വന്തോതിൽ വേട്ടയാടുന്നുണ്ട്. കോമൺ മിങ്ക് തിമിംഗിലം, അന്റാർട്ടിക് മിങ്ക് തിമിംഗിലം എന്നിവ വേട്ടയാടപ്പെടുന്ന ചില പ്രധാന സ്പീഷിസുകളാണ്. താരതമ്യേന ഇവ വലിപ്പത്തിൽ ചെറുതാണ്. 

തിമിംഗിലവേട്ടയെ നിയന്ത്രിക്കുന്നതിനുള്ള അന്താരാഷ്ട്ര ഉടമ്പടി (International Convention for the Regulation of Whaling) പ്രകാരം നിലവിൽ വന്ന ഒരു അന്താരാഷ്ട്ര സംഘടനയാണ് അന്താരാഷ്ട്ര തിമിംഗില വേട്ട കമ്മീഷൻ(IWC). വാഷിംഗ്ടൺ ഡിസിയിൽ വെച്ച് 1946 ഡിസംബർ 6നാണ് ചിലലോകരാഷ്ട്രങ്ങൾ ഈ ഉടമ്പടിയിൽ ഒപ്പുവെച്ചത്. തിമിംഗിലങ്ങളുടെ എണ്ണത്തെ സംരക്ഷിക്കുകയും അതോടൊപ്പം തിമിംഗിലവേട്ട എന്ന വ്യവസായത്തെ ക്രമപ്രകാരം വികസിപ്പിക്കുകയുമാണ് ഇതിന്റെ ലക്ഷ്യം.


</doc>
<doc id="378827" url="https://ml.wikipedia.org/wiki?curid=378827" title="പരിസ്ഥിതി നിയമം">
പരിസ്ഥിതി നിയമം

പരിസ്ഥിതി നിയമം (ഇംഗ്ലീഷ്: Environmental law) എന്നത് പരിസ്ഥിതിയിലെ മനുഷ്യന്റെ പ്രവൃത്തിമൂലമുള്ള ആഘാതങ്ങളെ സംബോധനചെയ്യുന്ന കരാറുകൾ, ചട്ടങ്ങൾ, നിയന്ത്രണങ്ങൾ, പൊതുവായതും നാട്ടുനടപ്പുമായതുമായ നിയമങ്ങൾ എന്നിവയുടെ കൂട്ടത്തെ വിശദീകരിക്കാനുള്ള പൊതുവായ പദമാണ്. പരിസ്ഥിതിനിയമം പ്രധാനമായും അഭിസംബോധന ചെയ്യുന്നത് പരിസ്ഥിതി മലിനീകരണത്തെയാണ്. ബന്ധപ്പെട്ടതും എന്നാൽ വ്യത്യസ്തവുമായ നിയന്ത്രണഭരണക്രമത്തെ വനങ്ങൾ, ധാതുക്കൾ അല്ലെങ്കിൽ മൽസ്യസമ്പത്ത് തുടങ്ങിയ പ്രത്യേകമായ പ്രകൃതിസ്രോതസ്സുകളുടെ സംരക്ഷണത്തിൽ ശ്രദ്ധ കേന്ദ്രീകരിക്കുന്ന പരിസ്ഥിതി സംബന്ധമായ നിയമപരമായ പ്രമാണങ്ങൾ ഇപ്പോൾ ശക്തമായി സ്വാധീനിക്കുന്നുണ്ട്.

ഇന്ത്യയിൽ, പരിസ്ഥിതിനിയമത്തെ 1986ലെ പരിസ്ഥിതി സംരക്ഷണ നിയമമാണ് നയിക്കുന്നത്. ഈ നിയമം കേന്ദ്ര മലിനീകരണ നിയന്ത്രണ ബോർഡും അനേകം സംസ്ഥാന മലിനീകരണ നിയന്ത്രണ ബോർഡുകളും നിർബന്ധമാക്കിയിരിക്കുന്നു. ഇതിനു പുറമേ, ജലം, വായു, വന്യജീവിസമ്പത്ത് എന്നിവ സംരക്ഷണത്തിനു വേണ്ടി പ്രത്യേകമായി നിയമനിർമ്മാണം നടത്തിയിട്ടുണ്ട്. ഈ നിയമങ്ങളിൽ ഉൾപ്പെടുന്നവ:





</doc>
<doc id="378831" url="https://ml.wikipedia.org/wiki?curid=378831" title="ജൈവരാഷ്ട്രീയം">
ജൈവരാഷ്ട്രീയം

ജൈവരാഷ്ട്രീയം എന്നത് പരിസ്ഥിതിക്കുള്ള പ്രാധാന്യം, അക്രമരാഹിത്യം, സാമൂഹിക നീതി, ഗ്രാസ് റൂട്ട് ജനാധിപത്യം എന്നിവയിൽ ഊന്നിയുള്ള, പരിസ്ഥിതിപരമായി നിലനിൽക്കുന്ന ഒരു സമൂഹത്തെ വാർത്തെടുക്കുക എന്നു ലക്ഷ്യം വെയ്ക്കുന്ന ഒരു രാഷ്ട്രീയ പ്രത്യയശാസ്ത്രമാണ്. 1970 കളിലാണ് പശ്ചിമലോകത്ത് ഇത് രൂപം കൊള്ളാൻ ആരംഭിക്കുന്നത്. ഇതിനുശേഷം, ലോകവ്യാപകമായി ഗ്രീൻ പാർട്ടികളുടെ രൂപീകരണവും സ്ഥാപനവും നടന്നു. അവ ചില തിരഞ്ഞെടുപ്പ് വിജയങ്ങളും കരസ്ഥമാക്കി.


</doc>
<doc id="378835" url="https://ml.wikipedia.org/wiki?curid=378835" title="ഏട്ടക്കൂരി">
ഏട്ടക്കൂരി

ബാഗ്രിഡെ മത്സ്യകുടുംബത്തിലെ ഒരിനം മത്സ്യമാണ് ഏട്ടക്കൂരി (Nilgiri mystus) . ഐ.യു.സി.എൻ. വർഗ്ഗീകരണപ്രകാരം ഗുരുതരമായ വംശനാശഭീഷണിയിലുള്ള ഒരു മൽസ്യമാണിത്. ഈ മത്സ്യത്തെക്കുറിച്ച് ആദ്യമായി വിവരണം നൽകിയത് 1849 ൽ തോമസ് സി ജെർഡോൺ ആണ് .


</doc>
<doc id="378838" url="https://ml.wikipedia.org/wiki?curid=378838" title="ലയൺ എയർ">
ലയൺ എയർ

പി.എൽ ലയൺഅമേരികൻ എയർലൈൻസ് എന്ന പേരിൽ ഇന്തോനേഷ്യയി സ്ഥാപിതമായിട്ടുള്ള സ്വകാര്യ സ്ഥാപനമാണ്‌ ലയൺഎയർലൈൻസ്.എയർഏഷ്യക്ക് ശേഷം ലയൺ എയർലൈൻസ് ആണ് ദക്ഷിണ ഏഷ്യയിലെ രേണ്ടാമത്തെ ഏറ്റവും ചെലവ് കുറഞ്ഞ എയർലൈൻസ്. ഈ എയർലൈൻസ് ഇന്തോനേഷ്യയിലെ ഉദ്ധിഷ്ട സ്ഥലങ്ങളും,അതിനു പുറമേയുള്ള മറ്റ് സ്ഥലങ്ങളായ ചൈന,മലേഷ്യ,സൌദിഅറേബ്യ എന്നീ സ്ഥലങ്ങളിലേക്കും പറക്കുന്നു.
1999 ലാണ് ലയൺ എയർലൈൻസ് എന്ന സ്ഥാപനം സ്ഥാപിതമായത്.ചുരിങ്ങിയകാലം കൊണ്ടുതന്നെ ഈ സ്ഥാപനത്തിൻറെ വളർച്ച റെക്കോർഡ്‌ ഭേദിച്ചാണ്. 22.4 ബില്ലിയൻ ഡോളർ ആയ ഓർഡർ 234 എയർ ബസ്സിൻറെയും,320 ജെറ്റ്എയർൻറെയും നൽകിയത്.ലയൺ എയർലൈൻ സ്ഥാപനത്തിൻറെ സുരക്ഷാ നടത്തിപ്പിനെകുറിച്ച്

വിമർശനങ്ങൾ ഉയർനെങ്കിലും പെട്ടെന്നുതന്നെ സുരക്ഷാ മെച്ചപ്പെടുത്താൻവേണ്ട നടപടികൾ കൈകൊള്ളുകയും, 16 ജൂൺ 2016 ൽ ഈസ്ഥാപനത്തിൻറെ പേരിലുള്ള യൂറേഷ്യൻ യൂണിയൻറെ നിരോധനം എടുത്തുകളയുകയും ചെയ്തു. 
ലയൺ എയർലൈൻസിൽ 100 ബോയിംഗ് 737-800/900 ER എന്നിവയും പ്രവർത്തിക്കുന്നു. ലയൺ എയർലൈൻസിൻറെ പെട്ടെന്നുള്ള വികസനവും ചെലവ് കുറഞ്ഞ വാണിജ്യ മാതൃകയും,വിജയവുമാണ് ഈസ്ഥാപനത്തിൻറെ പ്രധാന സ്വഭാവഗുണം.

ഒക്ടോബർ 1999 ലാണ് ലയൺ എയർ എന്ന സ്ഥാപനം സഹോദരങ്ങളായ റുസേയിൽ,കുസ്നാൻകിരാന എന്നിവരാലാണ് സ്ഥാപിക്കപെട്ടത്‌.ആദ്യമായി ജക്കാട്ട, ടെന്സ്പരാർ എന്നീസ്ഥലങ്ങളിലേക്കാണ്‌ സേവനം ആരംഭിച്ചത്.ലീസിന്‌ ഏടുത്ത വിമാനത്തിലയിരുന്നു ആദ്യത്തെസേവനം.ഇതായിരുന്നു ഇന്തോനേഷ്യയിലെ ആദ്യത്തെ ചെലവ്കുറഞ്ഞ വിമാനം. ലയൺ എയർ ടാറ്റായുമായി ലയിക്കാനുള്ളതീരുമാനം ഉള്ളതിനാൽ ഈ എയർലൈൻ ഗുആർട ഇന്തോനേഷ്യക്ക് ശേഷം 2011 ലെ രേണ്ടാമത്തെ IATA ഇന്തോനേഷ്യ മെമ്പർ കാരിയർ ആവാൻ ശ്രമിച്ചു. പക്ഷെ സുരക്ഷാ വിഴ്ച്ചയിൽ തോൽവിയടഞ്ഞാലും ഈ കുറവ് പെട്ടെന്ന് തന്നെ നികത്തുകയും ചെയ്തു. 
ഇന്തോനേഷ്യയിലെ തന്നെ രണ്ടു പ്രധാന എയർ പോര്ട്ടുകളായ ആമ്ബോൻ, മാണ്ടോ എന്നിവിടങ്ങളിൽ വിജയകരമായി പ്രവർത്തിക്കുന്നു.
2011 ൽ ഇൻഡോനേഷ്യൻ വാഹന നിയന്ത്രണ മന്ത്രാലയം 13 എയർലയിനുകളുടെ സമയനിർവഹണം മോശമാനെന്ൻ വിലയിരുത്തി. അതിൽ ഒന്ൻ ലയൺ എയർ 

ആയിരുന്നു. പിന്നീട് ഇൻഡോനേഷ്യ വാഹന നിയന്ത്രണ മന്ത്രാലയം തന്നെ ജക്കാത്തയിലെ റൺവേയിലെ തിരക്ക് കാരണമാണ് ഈ സ്ഥിതിവിശേഷം എന്ന് തിരുത്തിപറയുകയും ചെയ്തു. 18 നവംബർ 2011 ൽ പ്രഖ്യാപിച്ചത് പ്രകാരം ബോയിംഗ് 737 MAX ,ബോയിംഗ് 737-900 CR വിമാനവും സംയുക്തമായി വാണിജ്യസംബന്ധമായ വിമാനങ്ങളാണ് 21.7 ബില്ലിയൻരൂപയ്ക്കാണ് ഓർഡർ ചെയ്തിരിക്കുന്നത്. 
2011 ലെ കണക്കു പ്രകാരം 120 ഉദ്ധിഷ്ട സ്ഥലങ്ങളിലേക്കുള്ള സേവനവും100

സ്വദേശിയവും,20അന്തർദേശിയ സേവനങ്ങളാണ് ലയൺ എയർനുള്ളത്.

ജനുവരി 2012 വീണ്ടും മന്ത്രാലയ വൃത്തങ്ങൾ അറിയിച്ചു ഇതിലെ ചില പൈലറ്റുകളും,ജീവനക്കാരും ക്രിസ്റ്റൽ മേതംഫെറ്റാമിൻ എന്ന മയക്കു മരുന്നിനു അടിമാകളനെന്നും.പിന്നീട് മൊഹമ്മദ്‌ നാസിർ എന്ന പൈലറ്റിനെയും മറ്റ് രണ്ടു കോ പൈലറ്റുമാരേയും അറസ്റ്റ് ചെയ്യുകയും ചെയ്തു.

 ലയൺ എയർ ഉപഭോക്താവിന് അനുയോജ്യമായ, 2005 ലെ ഉപഭോക്ത സൌകര്യാർത്ഥം ഏറ്റവും വലിയ ബോയിംഗ് 737,737-ER എന്നി ഓർഡർറുകൾ സ്ഥാപിക്കുകയും.3.9ബില്ലിയൻ വിലമതിപുള്ള പുതുതലമുറയ്ക്ക് അനുസ്രിതമായ എയർ ക്രാഫ്റ്റ്കളും ഓർഡർ ചെയ്തിട്ടുണ്ട്.
737,737-ER എന്നി ഓർഡർറുകൾ ഉറച്ച ഓർഡർ ആയി തീർച്ച പെടുത്തുകയും വീണ്ടും 30 ഓർഡർ കൊടുക്കാൻ ഉദ്ദേശിച്ചിട്ടുമുണ്ട്.

മേല്പറഞ്ഞ എയർക്രാഫ്റ്റ് 215 ഒറ്റത്തരം യാത്രകാരെ ഉൾകൊള്ളിക്കത്തക്കതായാണ് നിർമിച്ചിരിക്കുന്നത്.CFM 56-7 ടർബോ എൻജിൻ കൊണ്ടാണ്നിർമിച്ചിരിക്കുന്നത്. 
ലയൺഎയറിൻറെ 230 ബോയിങ്ങിൻറെ ഓർഡർ ലോക റെക്കോർഡ്‌ സൃഷ്ടിച്ചിരിക്കുകയാണ്.ഇത് 2011 ലെ ഏറ്റവും വലിയഓർഡര് ആണ്.

2013 മാർച്ച്‌ 18 തിങ്കളാഴിച്ച ലയൺ എയർ 234 F320 ഓർഡർകൊടുത്തത് അതിശയിപ്പിക്കത്തക്കതായിരുന്നു. ഇത് ഒപ്പിട്ടത് എലയിസി പാലസിൽ പ്രസിഡണ്ട്‌ ഫ്രാന്കോയിസ് ഹോലണ്ടേ അദ്ദേഹാത്തിൻറെയും മറ്റ് സർക്കാർനിയുക്തമന്ത്രിമാരുടെയും മുന്നിലാണ്.

വിങ്ങ്സ് എയറും ,ബാടിക്ഐരി നോടൊപ്പം മറ്റനേകം വ്യോമസേവനങ്ങളും യുറോപ്യൻവ്യോമസേവനം നിരോദിച്ചിരുന്നു അതിൽ ഒന്നാണ് ലയൺ എയറും.ഈ നിരോദനം ജൂൺ16,2016 ൽ എടുത്തുകളയുകയും.ഏത് യുറോപ്യൻ രാജ്യത്തിലേക്കും സേവനം അനുഷ്ടിക്കാനുള്ളഅനുമതി ഇന്ന് ലയൺ എയറിനുണ്ട്.
ഇന്തോനേഷ്യയിലെ വ്യോമസേവന മാർക്കറ്റ്‌ ഷെയർ(2015)

ലയൺ എയർ (41.6%) 

ഗുവണ്ട ഇന്തോനേഷ്യ (23.5%)

സ്രിവിജയ്എയർ(10.4%)

സിറ്റിലിങ്ക്(8.9%)

വിങ്ങ്സ് എയർ(4.7%)

ഇന്തോനേഷ്യ എയർ എഷ്യ(4.4%)

മറ്റുള്ളവ(6.5%) 

2000 ത്തിൽ ലയൺ എയറിൻറെ വളർച്ച ഗുവാണ്ട ഇന്തോനേഷ്യയുടെ 

അന്തര്ദേശിയ വ്യോമസേനക്ക് പ്രതിയോഗിയായിതന്നെമാറി.

2015 പകുതിയോടെ ലയൺ എയറിൻറെ ഗുവാണ്ട ഇന്തോനേഷ്യയുടെ ഷെയർ 23.5% ത്തെ രണ്ടാമതാക്കി 

41.6% ത്തോടെ മുന്നിൽ ആവുകയും ചെയ്തു.മറ്റ് ഗ്രൂപുകളായ സ്രിവിജയ്എയർ(10.4%) സിറ്റിലിങ്ക്(8.9%) വിങ്ങ്സ് എയർ(4.7%) ഇന്തോനേഷ്യ എയർ എഷ്യ(4.4%) എന്നിവയെ പിന്നിലക്കുകയുംചെയ്തു. 

1}14 ജനുവരി 2002ൽ ലയൺ എയർ വിമാനം386,ബോയിംഗ് 737–200 
സുൽത്താൻ സിയരിഫ്കാസിം എന്ന അന്തർദേശിയ വിമാന താവളത്തിൽ പറക്കാൻ തുടങ്ങുമ്പോൾ കേടുപാടുകൾ സംഭവിച്ചു തറ ഇറക്കുകയുംചെയ്തു.യാത്രകാരും മറ്റ് വിമാനത്തിലെ ഉദ്യോകസ്ഥരും അത്ഭുതകരമായി രക്ഷപെട്ടു.

2}30 നവംബർ 2004 ലയൺ എയർ വിമാനം 538 മെക്ഡോന്നെൽ ഡോഗ്ലാസ് MD-82 റെജിസ്ട്രേഷൻ PK –LMN എന്ന വിമാനം സുർകാർട എന്നസ്ഥലത്ത് വിമാനതകരാർ മുലം തറയിൽ വീഴുകയും 25 പേർമരണമടയുകയും ചെയ്തു.
3] 9 മാർച്ച്‌ 2009ൽ, ലയൺഎയറിൻറെ 9-72 മെക്ഡോന്നെൽ ഡോഗ്ലാസ് MD90-30 
 


</doc>
<doc id="378839" url="https://ml.wikipedia.org/wiki?curid=378839" title="ഹരിത സാങ്കേതികവിദ്യ">
ഹരിത സാങ്കേതികവിദ്യ

നൈസർഗ്ഗിക പരിസ്ഥിതിയേയും അതിന്റെ വിഭവങ്ങളേയും നിരീക്ഷിക്കുകയും, പഠിക്കുകയും, സംരക്ഷിക്കുകയും ചെയ്യുന്നതിനായി  പരിസ്ഥിതിശാസ്ത്രം, ഗ്രീൻ കെമിസ്ട്രി, പരിസ്ഥിതി നിരീക്ഷണം,  ഇലക്ട്രോണീക് ഉപകരണങ്ങൾ തുടങ്ങിയ ശാസ്ത്രശാഖകളും സങ്കേതങ്ങളും പ്രയോജനപ്പെടുത്തുന്നതിനെയാണ് ഹരിത സാങ്കേതികവിദ്യ (ഇംഗ്ലീഷ്: green technology;"ഗ്രീൻ ടെക്നോള"ജി) അഥവാ പാരിസ്ഥിതിക സാങ്കേതികവിദ്യ (ഇംഗ്ലീഷ്: Environmental technology;"എന്വയോണ്മെന്റൽ ടെക്നോളജി") എന്ന് പറയുന്നത്. മനുഷ്യൻ പ്രകൃതിയിൽ ഏൽപ്പിക്കുന്ന ഹാനികരപ്രവർത്തികളുടെ ആഘാതം നിയന്ത്രിക്കുന്നതിനെ ഹരിത സാങ്കേതികവിദ്യ ലക്ഷ്യം വെയ്ക്കുന്നു. ക്ലീൻ ടെക്നോളജി എന്നും ഇത് അറിയപ്പെടുന്നു.

സുസ്ഥിരമായ ഊർജ്ജ ഉല്പാദന സാങ്കേതികവിദ്യകളായ ഫോട്ടോവോൾട്ടായിക്സ്, കാറ്റാടിയന്ത്രങ്ങൾ, ജൈവറിയാക്ടറുകൾ എന്നിവയെ വിവരിക്കാനും ഹരിത സാങ്കേതികവിദ്യ എന്ന പദം ഉപയോഗിക്കാറുണ്ട്. പാരിസ്ഥിതിക സാങ്കേതികവിദ്യയിൽ ഏറ്റവും പ്രാധാന്യം അർഹിക്കുന്നത് സുസ്ഥിര വികസനത്തിനാണ്.

വളരെ അനായാസമായി വീണ്ടും ഉല്പാദിപ്പിക്കാവുന്ന ഊർജ്ജരൂപങ്ങളെയാണ് പുനരുപയോഗ ഊർജ്ജങ്ങൾ എന്ന് പറയുന്നത്. സൗരോർജ്ജം, കാറ്റിൽനിന്നുള്ള ഊർജ്ജം, തിരമാലകളിൽനിന്നുള്ള ഊർജ്ജം എന്നിവയെല്ലാം ഇതിനുദാഹരണമാണ്. 

കൽക്കരി, പെട്രോൾ തുടങ്ങിയ ഊർജ്ജസ്രോതസ്സുകൾ ഉപയോഗിക്കും തോറും ഭൂമിയിലെ അവയുടെ അളവ് കുറഞ്ഞുപോകുന്നു. അതിനാൽ ഇവയിൽനിന്നുള്ള ഊർജ്ജത്തെ പുനഃസ്ഥാപിക്കാൻ കഴിയാത്ത ഊർജ്ജരൂപങ്ങളിലാണ് പെടുത്തിയിരിക്കുന്നത്.

ജല ശുദ്ധീകരണം: അഴുക്ക്/രോഗാണു/മാലിന്യ മുക്തമായ ജലപ്രവാഹമുള്ള പരിസ്ഥിതി ആണിതിന്റെ ആത്യന്തിക ലക്ഷ്യം. ലോകവ്യാപകമായി വിവിധ ക്യാമ്പയിനുകൾ ജലമലിനീകരണം എന്ന പ്രധാന ശത്രുവിനെ നേരിടാൻ സന്നദ്ധപ്രവർത്തകർ സംഘടിപ്പിക്കുന്നുണ്ട്. 

സർവ്വസാധാരണ ഹരിത സസ്യങ്ങൾ പരിസരങ്ങളിൽ വളർത്തുന്നതിലൂടെ വായു ശുദ്ധമായി നിലനിർത്താൻ സാധിക്കുന്നു. കാർബൺ ഡൈ ഓക്സൈഡ് ആഗിരണം ചെയ്യാനും ഓക്സിജൻ പുറന്തള്ളാനും ഇതു സഹായിക്കുന്നു.  , സർപ്പപ്പോള, "" തുടങ്ങിയവ ചില ഉദാഹരണങ്ങളാണ്. 

സർക്കാരോ തദ്ദേശസ്വയംഭരണ സ്ഥാപനങ്ങളോ ചെയ്യുന്ന ഖര മാലിന്യങ്ങളെ ശുദ്ധീകരിക്കുക, പുനരുപയോഗിക്കുക, നിർമ്മാർജ്ജനം ചെയ്യുക, സംസ്കരിക്കുക തുടങ്ങിയ പ്രവർത്തികളാണ് ഖരമാലിന്യ നിയന്ത്രണത്തിൽ വരുന്നത്.

മലിനജല സംസ്കരണം ആശയപരമായി ജല ശുദ്ധീകരണവുമായി സമാനമാണെങ്കിലും, ജലത്തിന്റെ മലിനീകരണത്തോത് അനുസരിച്ചു് സംസ്കരണം ചെയ്യുന്നതിനാൽ വളരെ പ്രാധാന്യം അർഹിക്കുന്നതാണ്. കൂടുതൽ മലിനീകരിക്കപ്പെട്ട ജലം മറ്റൊന്നിനും ഉപയോഗിക്കാതെയും, ഏറ്റവും കുറച്ച് മലിനീകരിക്കപ്പെട്ട ജലം ധാരാളമായി ജല ഉപയോഗം ആവശ്യമായിടത്ത് വിതരണം ചെയ്തും പരിസ്ഥിതി സംരക്ഷണത്തിന്റെയും സുസ്ഥിരതയുടെയും വിവിധ തലങ്ങളിലേക്ക് നയിക്കാൻ കഴിയും. 

വൈദ്യുതി ഉപഭോഗം കുറവുള്ള ഇലക്ട്രോണിക് ഉപകരണങ്ങൾ ഉപയോഗിക്കുകവഴി ഊർജ്ജ ഉപഭോഗം കുറയുകയും, അതുവഴി ഊർജ്ജ സംരക്ഷണം സാധ്യമാകുകയും ചെയ്യുന്നു. ഇതുമൂലം, ഊർജ്ജം ഉല്പാദിപ്പിക്കാനാവശ്യമായി ചിലവഴിക്കുന്ന ഫോസിൽ ഇന്ധnങ്ങളുടെ അളവും കുറയ്ക്കാൻ സാധിക്കുന്നു.


</doc>
<doc id="378844" url="https://ml.wikipedia.org/wiki?curid=378844" title="സമുദ്രസംരക്ഷണം">
സമുദ്രസംരക്ഷണം

സമുദ്രങ്ങളിലേയും കടലുകളിലേയും ആവാസവ്യവസ്ഥകളെ പരിപാലിക്കുന്നതിനേയും പരിരക്ഷിക്കുന്നതിനേയുമാണ് സമുദ്രസംരക്ഷണം എന്ന് പറയുന്നത് (ഇംഗ്ലീഷ്: Marine conservation;"മറൈൻ കൺസർവേഷൻ"). സമുദ്ര ആവാസവ്യവസ്ഥയിൽ മനുഷ്യൻ മൂലം ഉണ്ടാകുന്ന ആഘാതം നിയന്ത്രിക്കുക, ആഘാതമേറ്റ സമുദ്ര ആവാസവ്യവസ്ഥയെ പുനഃസ്ഥാപിക്കുക, സമുദ്രജീവികളിലെ വംശനാശ സാധ്യതയുള്ള സ്പീഷീസുകളെ പരിരക്ഷിക്കുക എന്നിവയിലാണ് സമുദ്രസംരക്ഷണം ശ്രദ്ധയൂന്നിയിരിക്കുന്നത്. 

വംശനാശം, സമുദ്ര ആവാസവ്യവസ്ഥയുടെ മാറ്റം തുടങ്ങിയ പ്രശ്നങ്ങൾക്കുള്ള ഉത്തരമാണ് സമുദ്രസംരക്ഷണം. സമുദ്രസംരക്ഷണം എന്നത് ഭൗതികവും ജൈവപരവുമായ സമുദ്രവിഭവങ്ങളും ആവാസവ്യവസ്ഥയുടെ പ്രവർത്തനങ്ങളും സംരക്ഷിക്കുന്നതിനെപ്പറ്റി പഠനമാണ്. ഇത് താരതമ്യേന പുതിയ ഒരു ശാസ്ത്രശാഖയാണ്. സമുദ്രസംരക്ഷണത്തെ സംരക്ഷണ ജീവശാസ്ത്രത്തിന്റെ ഒരു ഉപശാഖയായി കാണാം. 



</doc>
<doc id="378851" url="https://ml.wikipedia.org/wiki?curid=378851" title="ലോജിക് (റാപ്പർ)">
ലോജിക് (റാപ്പർ)

സർ റോബർട്ട് ബ്രൈസൺ ഹാൾ II (ജനനം ജനുവരി 22, 1990), അറിയപ്പെടുന്നത് ലോജിക്, ഒരു അമേരിക്കൻ റാപ്പർ, ഗായകൻ, ഗാനരചയിതാവ്, ഗാനനിർമാതാവ് ആണ്. ലോജിക് വളർന്നത് അമേരിക്കയിലെ മെരിലാന്റിലെ, ഗൈതെർസ്ബർഗിലാണ്. യുവാവെന്ന നിലയിൽ ലോജിക് സംഗീതത്തിൽ താല്പര്യം പ്രകടിപ്പിച്ചിരുന്നു. തന്റെ ആദ്യ മിക്സ്ടേപ്പ് ആയ "യങ്, ബ്രോക്ക് & ഇൻഫേമസ് (Young, Broke & Infamous)" 2010-ഇൽ പ്രസിദ്ധീകരിച്ചു. അതിനു ശേഷം അദ്ദേഹം വിഷനറി മ്യൂസിക് ഗ്രൂപ്പുമായി കരാറിൽ ഏർപ്പെട്ടു. അതിന് ശേഷം, രണ്ടു വർഷത്തിനുള്ളിൽ അദ്ദേഹം മറ്റു രണ്ടു മിക്സ്ടേപ്പ് കൂടി പ്രകാശനം ചെയ്യുകയുണ്ടായി. 

അദ്ദേഹത്തിന്റെ നാലാമത്തെ മിക്സ്ടേപ്പ് ആയ "യങ് സിനാട്ര: വെൽകം ടു ഫോറെവർ (Young Sinatra: Welcome to Forever)" 2013-ഇൽ റിലീസ് ആയി.  ഇത് അദ്ദേഹത്തിന് ധാരാളം പ്രശസ്തി നേടി കൊടുത്തു. ഇതിനെ തുടർന്ന് അദ്ദേഹം പ്രശസ്തമായ "ഡഫ് ജാം റെക്കോർഡിങ്‌സ് (Def Jam Recordings)"-മായി കരാറിൽ ഏർപ്പെട്ടു. അതിനു ശേഷം ലോജിക് തന്റെ പ്രഥമ സ്റ്റുഡിയോ ആൽബം ആയ "അണ്ടർ പ്രഷർ (Under Pressure)" ഒക്ടോബർ 2014-നു പുറത്തിറക്കി. ഈ ആൽബം യു.എസ്. ബിൽബോർഡ് 200 പട്ടികയിൽ നാലാം സ്ഥാനത്തെത്തി അരങ്ങേറി. 

ലോജിക്കിന്റെ രണ്ടാമത്തെ സ്റ്റുഡിയോ ആൽബവും, ആദ്യത്തെ കോൺസെപ്റ് ആൽബവുമായ "ദി ഇൻക്രെഡിബിൾ ട്രൂ സ്റ്റോറി (The Incredible True Story" നവംബർ 2015-നു റിലീസ് ആയി. ഇതിനു വിദഗ്ദ്ധരുടെ ഭാഗത്തു നിന്നും നല്ല അഭിപ്രായം ലഭിക്കുകയുണ്ടായി. അത് കൂടാതെ യു.എസിൽ ഈ ആൽബത്തിന് ഗോൾഡ് പദവി ലഭിക്കുകയും ചെയ്തു.  ഈ ആൽബത്തിന്റെ 185,000 പകർപ്പുകൾ വിറ്റഴിക്കപ്പെട്ടതായി പിന്നീട് സ്ഥിരീകരിക്കുകയുണ്ടായി. രണ്ടാമത്തെ ആൽബത്തിന് ശേഷം ഒട്ടും വൈകാതെ തന്നെ 2016-ഇൽ  തന്റെ അഞ്ചാമത്തെ മിക്സ്ടേപ്പ് ആയ "ബോബി ടരന്റീനോ (Bobby Tarantino)" അദ്ദേഹം പ്രസിദ്ധീകരിച്ചു.

ലോജിക്കിന്റെ മൂന്നാമത്തെ സ്റ്റുഡിയോ ആൽബം "എവരിബഡി (Everybody)" 2017-ഇൽ പ്രസിദ്ധീകരിച്ചു. ഈ ആൽബത്തിൽ അദ്ദേഹം അമേരിക്കയിലെ കറുത്തവർഗക്കാരുടെ ദുരിതങ്ങളെ കുറിച്ച് പ്രതിപാദിക്കുന്നു. ആത്മഹത്യാ പ്രേരണകളെ ചെറുക്കുവാൻ ഉപദേശിക്കുന്ന 1-800-273-8255 (അലീഷ്യ കാര (Alessia Cara) & ഖാലിദ് (Khalid) എന്നിവർ കൂടെ ആലപിച്ചത്) എന്ന ഗാനം ഏറെ ശ്രദ്ധ പിടിച്ചു പറ്റി. 

സർ റോബർട്ട് ബ്രൈസൺ ഹാൾ II, 22 ജനുവരി 1990-ഇൽ അമേരിക്കയിലെ മെരിലാന്റിലെ ഗൈതെർസ്ബർഗിലാണ് ജനിച്ചത്. അദ്ദേഹത്തിന്റെ പിതാവ് റോബർട്ട് ബ്രൈസൺ ഹാൾ മെരിലാന്റിലെ ഒരു ആഫ്രിക്കൻ-അമേരിക്കൻ സ്വദേശിയും, അമ്മ വെളുത്തവർഗകാരിയായിരുന്നു. ലോജിക് തന്റെ കുട്ടികാലത്തിലെ ഭൂരിഭാഗം കാലവും അടുത്തുള്ള വെസ്റ്റ് ഡീർ പാർക്കിലാണ് ചെലവഴിച്ചിരുന്നത്. വെസ്റ്റ് ഡീർ പാർക്കിലെ 24.6 % അന്ധേവാസികളും ദരിദ്രരേഖക്ക് താഴെയുള്ളവരായിരുന്നു. ലോജിക്കിന്റെ രക്ഷിതാക്കൾ ഇരുവരും മദ്യപാനത്തിനും, മയക്കുമരുന്നിനും അടിമകളായിരുന്നു. ലോജിക്കിന്റെ സഹോദരന്മാർ അയൽപ്രദേശത്തും തന്റെ അച്ഛനും മയക്കുമരുന്നു വില്കുന്നവരായിരുന്നു. ഈ അനുഭവങ്ങൾ കാരണം തനിക്ക് എങ്ങനെ മയക്കുമരുന്ന് ഉല്പാദിപ്പിക്കണം എന്ന് അറിയാമായിരുന്നുവെന്നു ലോജിക് അവകാശപ്പെടുന്നു. ലോജിക് ഗൈതേർസ്ബർഗ് ഹൈ സ്കൂളിലെ വിദ്യാർത്ഥിയായിരുന്നു. തുടർച്ചയായി ക്ലാസുകൾ ഉപേക്ഷിച്ചതിനാൽ 10-ആം തരത്തിൽ അദ്ദേഹം സ്കൂളിൽ നിന്ന് പുറത്താക്കപ്പെട്ടു. ഇതിനെ കുറിച്ച ലോജിക് ഇങ്ങനെ പറയുമായിരുന്നു: "ഞാൻ സ്കൂളിൽ ഉഴപ്പാൻ തുടങ്ങി, ഇംഗ്ലീഷ് ഒഴികെയുള്ള എല്ലാ ക്ലാസ്സുകളിലും ഞാൻ പരാജയപെട്ടു, അതുകൊണ്ടു അവർ എന്നെ സ്കൂളിൽ നിന്ന് പുറത്താക്കി. അവർ എന്നെ കൈയൊഴിയുകയായിരുന്നു."

തന്റെ 13-ആമത്തെ വയസിൽ ലോജിക് സോളമൻ ടെയ്‌ലറെ (Solomon Taylor) കണ്ടുമുട്ടി, വൈകാതെ തന്നെ ടെയ്‌ലർ ലോജിക്കിന്റെ ഉപദേശകായി മാറി. ക്വിന്റൺ ടരന്റീനോ സംവിധാനം ചെയ്ത കിൽ ബില് വാല്യം. 1 (Kill Bill Vol. 1) എന്ന ചലച്ചിത്രം കണ്ടതിനു ശേഷം ലോജിക് ഹിപ്-ഹോപ്, റാപ്പ് സംഗീതത്തിൽ ആകൃഷ്ടനായി. അതിനു ശേഷം ലോജിക് ദി റൂട്സിന്റെ (The Roots) "ഡു യു വാണ്ട് മോർ? (Do You Want More?)" എന്ന ആൽബം മേടിച്ചു. ഇത് ടെയ്‌ലറിനെ ലോജിക്കിന് വരികൾ എഴുതുന്നതിനു വേണ്ടി കൂടുതൽ ആൽബങ്ങൾ കൊടുക്കുന്നതിനു പ്രേരിപ്പിച്ചു. ലോജിക് തന്റെ പ്രാരംഭ കാലങ്ങളിൽ "സൈക്കോളജിക്കൽ (Psychological)" എന്ന നാമത്തിലാണ് അറിയപ്പെട്ടിരുന്നത്, പിന്നീട് അദ്ദേഹം അത് ലോജിക് എന്നാക്കി ചുരുക്കി. തന്റെ ആദ്യത്തെ അനൗദ്യോഗിക മിക്സ്ടേപ്പ് ആയ "സൈക്കോളജിക്കൽ-ലോജിക്: ദി മിക്സ്ടേപ്പ് (Psychological-Logic: The Mixtape)" കാരണം, ലോജിക്കിന് പ്രശസ്ത ഗായകരായ പിറ്റ്ബുൾ (Pitbull), ലുഡക്രിസ് (Ludacris) തുടങ്ങിയവരുടെ പരിപാടികളിൽ പ്രത്യക്ഷപ്പെടാൻ അവസരമൊരുക്കി. തന്റെ ആദ്യ മിക്സ്ടേപ്പ് ആയ "യങ്, ബ്രോക്ക് & ഇൻഫേമസ് (Young, Broke & Infamous" 2010-ഇൽ പ്രസിദ്ധീകരിച്ചു. അതിനു ശേഷം അദ്ദേഹം വിഷനറി മ്യൂസിക് ഗ്രൂപ്പുമായി കരാറിൽ ഏർപ്പെട്ടു. അതിന് ശേഷം, രണ്ടു വർഷത്തിനുള്ളിൽ അദ്ദേഹം മറ്റു രണ്ടു മിക്സ്ടേപ്പ് കൂടി പ്രകാശനം ചെയ്യുകയുണ്ടായി.

അദ്ദേഹത്തിന്റെ നാലാമത്തെ മിക്സ്ടേപ്പ് ആയ "യങ് സിനാട്ര: വെൽകം ടു ഫോറെവർ (Young Sinatra: Welcome to Forever)" 2013-ഇൽ റിലീസ് ആയി.  ഇത് അദ്ദേഹത്തിന് ധാരാളം പ്രശസ്തി നേടി കൊടുത്തു. ഇതിനെ തുടർന്ന് അദ്ദേഹം പ്രശസ്തമായ "ഡഫ് ജാം റെക്കോർഡിങ്‌സ് (Def Jam Recordings)"-മായി കരാറിൽ ഏർപ്പെട്ടു. 

ലോജിക് തന്റെ പ്രഥമ സ്റ്റുഡിയോ ആൽബം ആയ "അണ്ടർ പ്രഷർ (Under Pressure)" ഒക്ടോബർ 2014-നു പുറത്തിറക്കി. ഈ ആൽബം യു.എസ്. ബിൽബോർഡ് 200 പട്ടികയിൽ നാലാം സ്ഥാനത്തെത്തി അരങ്ങേറുകയുണ്ടായി. നവംബർ 12നു ലോജിക് "ദി റ്റുനൈറ്റ് ഷോ സ്റ്റാറിങ്  ജിമ്മി ഫാലൻ (The Tonight Show Starring Jimmy Fallon)" വഴി  തന്റെ ആദ്യ ടെലിവിഷൻ പരിപാടിയിൽ അരങ്ങേറി. ഈ പരിപാടിയിൽ അദ്ദേഹം തന്റെ "ഐ ആം ഗോൺ (I'm Gone)" എന്ന ഗാനം സഹപ്രവർത്തകരായ ദി റൂട്സ്, 6ix, ഡിജെ റെറ്റോറിക്(DJ Rhetorik) എന്നിവരുടെ കൂടെ ആലപിച്ചു.

സെപ്റ്റംബർ 8നു ലോജിക് തന്റെ രണ്ടാമത്തെ സ്റ്റുഡിയോ ആൽബവും, ആദ്യ കോൺസെപ്റ് ആൽബവുമായ "ദി ഇൻക്രെഡിബിൾ സ്റ്റോറി (The Incredible True Story)" പുറത്തിറക്കി. ആദ്യ ആൽബം അണ്ടർ പ്രെഷർ ഇറങ്ങി ആറു മാസത്തിനുള്ളിലാണ് ഈ ആൽബം പുറത്തിറക്കിയത്. ഒരു കഥ വിവരിക്കുന്ന രീതിയിലാണ് ഈ ആൽബം ചിട്ടപ്പെടുത്തിയിരിക്കുന്നത്. ഈ ആൽബത്തിന്റെ കഥ നടക്കുന്നത് നൂറു വര്ഷങ്ങള്ക്കു ശേഷമുള്ള വാസയോഗ്യമല്ലാത്ത, മനുഷ്യൻ തന്റെ കടന്നുകയറ്റം കൊണ്ട് നശിപ്പിച്ച ഭൂമിയിലാണ്. ഈ ആൽബത്തിലെ കഥാപാത്രങ്ങളായി സ്റ്റീവൻ ബ്ലം (തോമസ് ആയി) (Steven Blum (as Thomas)), കെവിൻ റാൻഡോൾഫ് (കായ് ആയി) (Kevin Randolph (as Kai)), അന്ന എലൈസ് പാൽച്ചിക്കോഫ്‌ (താലിയ ആയി) (Anna Elyse Palchikoff (as Thalia)) എന്നിവരാണ് ഉള്ളത്. ഈ ആൽബത്തിൽ തന്റെ ദീർഘകാല സുഹൃത്തായ ബിഗ് ലെൻബോ (Big Lenbo) യെ ഉൾപ്പെടുത്തിക്കൊണ്ട് "യങ് ജീസസ് (Young Jesus)" എന്ന ഗാനവും ചേർത്തിട്ടുണ്ട്.

ഈ ആൽബം പുറത്തിറങ്ങി രണ്ടു ആഴ്ചകൾക്കു ശേഷം ലോജിക് തന്റെ അടുത്ത മിക്സ്ടേപ്പിലെ  "ഫ്‌ളെക്‌സിക്യൂഷൻ (Flexicution)" എന്ന തന്റെ പുതിയ ഗാനം പുറത്തിറക്കി.
കുകയുണ്ടായി. രണ്ടാമത്തെ ആൽബത്തിന് ശേഷം ഒട്ടും വൈകാതെ തന്നെ 2016-ഇൽ  തന്റെ അഞ്ചാമത്തെ മിക്സ്ടേപ്പ് ആയ "ബോബി ടരന്റീനോ (Bobby Tarantino)" അദ്ദേഹം പ്രസിദ്ധീകരിച്ചു.

ലോജിക്കിന്റെ മൂന്നാമത്തെ സ്റ്റുഡിയോ ആൽബം "എവരിബഡി (Everybody)" 2017-ഇൽ പ്രസിദ്ധീകരിച്ചു. ഈ ആൽബത്തിൽ അദ്ദേഹം അമേരിക്കയിലെ കറുത്തവർഗക്കാരുടെ ദുരിതങ്ങളെ കുറിച്ച് പ്രതിപാദിക്കുന്നു. ആത്മഹത്യാ പ്രേരണകളെ ചെറുക്കുവാൻ ഉപദേശിക്കുന്ന 1-800-273-8255 (അലീഷ്യ കാര (Alessia Cara) & ഖാലിദ് (Khalid) എന്നിവർ കൂടെ ആലപിച്ചത്) എന്ന ഗാനം ഏറെ ശ്രദ്ധ പിടിച്ചു പറ്റി. 

സംഗീതം ഒരു മുഴുവൻ സമയ ജോലി ആക്കിമാറ്റുന്നതിനു വേണ്ടി ലോജിക് തന്റെ അഞ്ചു വർഷത്തോളം നീണ്ടു നിന്ന പ്രണയം ഒഴിവാക്കുകയുണ്ടായി. ഇതിനെ കുറിച്ചു ലോജിക് പറയുന്നതിങ്ങനെ: "നിങ്ങൾക്കു നിങ്ങളുടെ എല്ലാം ഒരു പ്രണയബന്ധത്തിനു വേണ്ടി ചിലവഴിക്കാം, എന്നാൽ അത് നിങ്ങള്ക്ക് തിരികെ ലഭിക്കുമെന്നതിനു യാധൊരു ഉറപ്പുമില്ല. പക്ഷെ, ഞാൻ എന്റെ ആദ്യ മിക്സ്ടേപ്പ് പുറത്തിറക്കിയപ്പോൾ,  ഞാൻ അതിനു വേണ്ടി ചിലവവഴിച്ച സമയം, കഷ്ടപ്പാടുകൾ, യാതനകൾ, കണ്ണീർ, എല്ലാം എനിക്ക് തിരികെ കിട്ടുകയായിരുന്നു."  2015 ഒക്ടോബറിൽ ലോജിക്, ഗായികയും, രണ്ടു വർഷത്തോളമായി തന്റെ പ്രണയിനിയും ആയിരുന്ന ജെസ്സിക്കാ ആൻഡ്രിയയെ (Jessica Andrea) വിവാഹം ചെയ്തു.

ലോജിക്കിന് ചെറുപ്പം മുതലേ സിഗരറ്റ് അമിതോപയോഗം ഉണ്ടായിരുന്നു. ഇതിനെ കുറിച്ച് തന്റെ "നിക്കി" എന്ന ഗാനത്തിൽ ലോജിക് പ്രതിപാദിക്കുന്നുണ്ട്. നിക്കോട്ടിൻ എന്നതിനെ ചുരുക്കിയാണ് ലോജിക് "നിക്കി" എന്ന് വിളിച്ചിരുന്നത്. എന്നിരുന്നാലും, തന്റെ ആദ്യ ആൽബം ആയ "അണ്ടർ പ്രെഷർ" പുറത്തിറങ്ങിയതോടെ ലോജിക് തന്റെ പുകവലി ശീലം ഉപേക്ഷിക്കുകയായിരുന്നു.

സ്റ്റുഡിയോ ആൽബങ്ങൾ


</doc>
<doc id="378853" url="https://ml.wikipedia.org/wiki?curid=378853" title="കൃഷിയുടെ പരിസ്ഥിതി ആഘാതം">
കൃഷിയുടെ പരിസ്ഥിതി ആഘാതം

കൃഷിയുടെ പരിസ്ഥിതി ആഘാതം എന്നത് വിവിധ കൃഷിസമ്പ്രദായങ്ങൾ ചുറ്റുമുള്ള ആവാസവ്യവസ്ഥകളിൽ വരുത്തുന്ന പ്രഭാവവും, ആ പ്രഭാവങ്ങൾ എങ്ങനെയാണ് ആ സമ്പ്രദായങ്ങളെ പിന്തുടരുന്നു എന്നതുമാണ്. കൃഷിയുടെ പരിസ്ഥിതി ആഘാതം ലോകവ്യാപകമായി പിന്തുടരുന്ന വിവിധ തരം കാർഷികസമ്പ്രദായങ്ങളെ ആശ്രയിച്ച് മാറുന്നു. 

രണ്ടു തരം പരിസ്ഥിതി ആഘാതസൂചകങ്ങളാണ് ഉള്ളത്. ആദ്യത്തേത് "മാർഗ്ഗത്തെ അടിസ്ഥാനമാക്കിയതും ", രണ്ടാമത്തേത് " ആഘാതത്തെ അടിസ്ഥാനമാക്കിയതും". ആദ്യത്തേതിൽ കർഷകന്റെ ഉൽപ്പാദനരീതികളെയാണ് അടിസ്ഥാനമാക്കുന്നത്. രണ്ടാമത്തേതിൽ കാർഷിക വ്യവസ്ഥയിൽ കാർഷികരീതികൾ അല്ലെങ്കിൽ പരിസ്ഥിതിയിലേക്കുള്ള പുറന്തള്ളലുകൾ എന്തെല്ലാം ആഘാതങ്ങൾ സൃഷ്ടിച്ചു എന്നതാണ് അടിസ്ഥാനം. ഭൂഗർഭജലത്തിന്റെ ഗുണനിലവാരമാണ് മാർഗ്ഗത്തെ അടിസ്ഥാനപ്പെടുത്തിയുള്ള സൂചകത്തിന് ഉദാഹരണം. മണ്ണിൽച്ചേർത്ത നൈട്രജന്റെ അളവാണ് ഇതിനെ ബാധിക്കുന്നത്. ഭൂഗർഭജലത്തിലേക്കുള്ള നൈട്രേറ്റിന്റെ നഷ്ടപ്പെടൽ പ്രതിഫലിപ്പിക്കുന്നത് ആഘാതത്തെ അടിസ്ഥാനപ്പെടുത്തിയുള്ള സൂചകത്തെയാണ്. 


Miller, G. T., & Spoolman, S. (2012). Environmental science. Cengage Learning.
Qaim, M. (2010). Benefits of genetically modified crops for the poor: household income, nutrition, and health. New Biotechnology, 27(5), 552-557.


</doc>
<doc id="378858" url="https://ml.wikipedia.org/wiki?curid=378858" title="ബയോഡീസലിന്റെ പാരിസ്ഥിതിക ആഘാതം">
ബയോഡീസലിന്റെ പാരിസ്ഥിതിക ആഘാതം

ബയോഡീസലിന്റെ പാരിസ്ഥിതിക ആഘാതം വിവിധങ്ങളാണ്

ഫോസിൽ ഇന്ധനങ്ങളുടേതുമായി താരതമ്യം ചെയ്യുമ്പോൾ കുറഞ്ഞ ഹരിതഗൃഹവാതകങ്ങൾ പുറന്തള്ളാനുള്ള ബയോഡീസലിന്റെ കഴിവാണ് അത് ഉപയോഗിക്കാനായി മിക്കപ്പോഴും പ്രോൽസാഹിപ്പിക്കപ്പെടുന്നത്. ഇത് തെറ്റോ ശരിയോ എന്നത് അനേകം ഘടകങ്ങളെ ആശ്രയിച്ചിരിക്കുന്നു. പ്രത്യേകിച്ച് ഭൂവിനിയോഗത്തിലുള്ള മാറ്റങ്ങൾ മൂലമുള്ള ഫലങ്ങൾ ഫോസിൽ ഇന്ധനങ്ങൾ മാത്രം ഉപയോഗിക്കുന്നതുകൊണ്ട് ഉണ്ടാകുന്നതിനേക്കാൾ ഹരിതഗൃഹവാതകങ്ങളുടെ പുറന്തള്ളലിനുപോലും സാധ്യതയുണ്ട്. 


</doc>
<doc id="378862" url="https://ml.wikipedia.org/wiki?curid=378862" title="കോൺക്രീറ്റിന്റെ പാരിസ്ഥിതിക ആഘാതം">
കോൺക്രീറ്റിന്റെ പാരിസ്ഥിതിക ആഘാതം

കോൺക്രീറ്റിന്റെ പാരിസ്ഥിതിക ആഘാതവും ഇതിന്റെ നിർമ്മാണവും പ്രയോഗരീതികളും സങ്കീർണ്ണമാണ്. ചില ഫലങ്ങൾ ദോഷകരമാണ് എന്നാൽ മറ്റു ചിലവ സ്വാഗതാർഹവുമാണ്. ഇവ സാഹചര്യങ്ങളെ ആശ്രയിച്ചിരിക്കുന്നു. കോൺക്രീറ്റിലെ പ്രധാന ചേരുവ സിമന്റ് ആണ്. അതിന് അതിന്റേതായ പാരിസ്ഥിതികവും സാമൂഹികവുമായ ആഘാതങ്ങൾ ഉണ്ട്. കോൺക്രീറ്റ് ഉണ്ടാക്കുന്ന ആഘാതത്തിൽ മുഖ്യ പങ്ക് വഹിക്കുന്നത് സിമന്റ് തന്നെയാണ്.

പ്രധാന ഹരിതഗൃഹവാതകമായ കാർബൺ ഡയോക്സൈഡിന്റെ പ്രാഥമിക ഉൽപ്പാദകരിൽ ഒന്നാണ് സിമന്റ് വ്യവസായം. ഭൂമിയുടെ ഏറ്റവും ഫലഭൂയിഷ്ഠമായ മേൽമണ്ണിന്റെ പാളിയിൽ കോൺക്രീറ്റ് ക്ഷതമുണ്ടാക്കുന്നു. ഉയർന്ന അൽബിഡോ മൂലമുള്ള നാഗരിക താപ ദ്വീപ് പ്രഭാവത്തെ കുറയ്ക്കാൻ കുറഞ്ഞ വർണ്ണമുള്ള കോൺക്രീറ്റിനു സാധിക്കും. കെട്ടിടങ്ങൾ പൊളിക്കുന്നതും പ്രകൃതിദുരന്തങ്ങളും കാരണമുണ്ടാകുന്ന കോൺക്രീറ്റ് പൊടി അപകടകരമായ അന്തരിക്ഷമലിനീകരണത്തിന്റെ പ്രധാന സ്രോതസ്സാകാം. നനഞ്ഞ കോൺക്രീറ്റ് വളരെ ഉയർന്ന ക്ഷാരസ്വഭാവം കാണിക്കുന്നു. അനുയോജ്യമായ സംരക്ഷണോപാധികൾ ഉപയോഗിച്ചു മാത്രമേ ഇത് കൈകാര്യം ചെയ്യാവൂ.


</doc>
<doc id="378865" url="https://ml.wikipedia.org/wiki?curid=378865" title="കൂത്താട്ടുകുളം മഹാദേവ ക്ഷേത്രം">
കൂത്താട്ടുകുളം മഹാദേവ ക്ഷേത്രം

അവലംബം-ട്രാവൻകൂർ സ്റ്റേറ്റ് മാന്വൽ- വി നാഗം അയ്യ 1906
ട്രാവൻകൂർ സെറ്റിൽമെൻറ് രജിസ്ട്രർ -1914
ഹിസ്റ്ററി ഒാഫ് ട്രാവൻകൂർ പി ശങ്കുണ്ണി മേനോൻ 1878
കൂത്താട്ടുകുളം പഞ്ചായത്ത് ചരിത്രം - 2004 ൽ പുറത്തിറക്കിയത്.
ലോക്കേഷൻ.
എറണാകുളം ജില്ലയിലെ മുവാറ്റുപുഴ താലൂക്കിൽ കൂത്താട്ടുകുളം പട്ടണത്തോട് ചേർന്നാണ് ഈ ക്ഷേത്രം സ്ഥിതി ചെയ്യുന്നത്. എംസി റോഡിൽ നിന്ന് അര കിലോമീറ്റർ കിഴക്ക് മാറിയാണ് ക്ഷേത്രം. കൂത്താട്ടുകുളത്തു നിന്നും മുവാറ്റുപുഴ- തൊടുപുഴ എന്നിവടങ്ങളിലേക്ക് പോകുന്ന റോഡ് ഈ ക്ഷേത്രത്തിനോട് ചേർന്ന് കടന്നു പോകുന്നു.

പരമശിവൻറെ മധ്യ കേരളത്തിലെ പ്രധാന ക്ഷേത്രങ്ങളിലൊന്നാണിത്. പരമശിവനും പാർവ്വതിയും ഗണപതി സുബ്രഹ്മണ്യ സമേതെയുള്ള അപൂർവ്വം സ്വയംഭൂ പ്രതിഷ്ഠയാണ് ഇവിടെ. ആയിരത്തിലധികം വർഷം പഴക്കമുള്ളതും കൂത്താട്ടുകുളത്തിൻറെ സ്ഥലനാമ ചരിത്രവുമായി ബന്ധപ്പെട്ടു കിടക്കുന്ന ഐതിഹ്യവുമുള്ള ക്ഷേത്രവുമാണിത്. നിരവധി കൊത്തുപണികളും ചുവർ ചിത്രങ്ങളും നിറഞ്ഞതാണ് ഈ ക്ഷേത്രം. ക്ഷേത്രത്തിൻറെ ബലിക്കൽ പുരയുടെ മുകളിൽ രാമായണം പൂർണ്ണമായും ശില്പ രൂപത്തിൽ ആവിഷ്കരിച്ചിട്ടുണ്ട്. നിരവധി പ്രത്യേകതകളും ശിൽപ്പ ഭംഗിയുമുള്ളതാണ് ക്ഷേത്രം.പക്ഷെ കാലപ്പഴക്കം മൂലവും ക്ഷേത്ര നടത്തിപ്പുകാരുടെ താത്പര്യക്കുറവും മൂലം ജീർണ്ണാവസ്ഥയിലാണ് ഇപ്പോൾ ഈ ക്ഷേത്രം. കേരളത്തിൽ തന്നെ ഇത്രയും സാംസ്കാരിക പ്രധാന്യമുള്ളതും എന്നാൽ ഇത്ര ജീർണ്ണാവസ്ഥയിലുമുള്ള മറ്റൊരു ക്ഷേത്രം ഉണ്ടാകാനിടയില്ല.ക്ഷേത്രത്തിൻറെ ഭാഗമായിരുന്ന ആയിരം പേർക്ക് ഇരിക്കാമായിരുന്ന ഊട്ടുപുരയും, ഒരു ലക്ഷം ദീപങ്ങൾ കത്തിച്ചിരുന്ന വിളക്ക്മാടവും ഇരുനിര മാളികപ്പുരയും ക്ഷേത്ര നടത്തിപ്പുകാർ പൊളിച്ചുകളഞ്ഞിരുന്നു. നൂറ്റാണ്ടുകൾ പഴക്കമുള്ള ക്ഷേത്രത്തിലെ മുഴുവൻ ജംഗമ വസ്തുക്കളം ഈ കാലയളവിൽ ഇല്ലാതായി. 

നിലവിലെ സ്ഥിതി

1980 കളിൽ ബിബിസി ഈ ക്ഷേത്രത്തിൻറെ ശിൽപ്പ ചുവര‍ചിത്രകലാ പ്രത്യേകതകളെക്കുറിച്ച് ഡോക്യുമെൻററി ചിത്രീകരിച്ചിട്ടുണ്ട്. 2006 ൽ കേന്ദ്ര സാംസ്കാരിക മന്ത്രി കുമാരി ഷൈൽജ ഈ ക്ഷേത്രം സന്ദർശിച്ചിട്ടുണ്ട്. 2016 ൽ കേന്ദ്ര സാസ്കാരിക വകുപ്പ് ഈ ക്ഷേത്രത്തിലെ ശില്പ ചിത്ര സംരക്ഷണത്തിനും പുതുക്കിപ്പണിയുന്നതിനുമായി പണം അനുവദിച്ചുവെങ്കിലും ക്ഷേത്ര നടത്തിപ്പുകാരായ അത്തിമൺ ഇല്ലത്തിൻറെ എതിർപ്പു മൂലം മുടങ്ങിപ്പോയി. ഇതിനെ തുടർന്ന് ക്ഷേത്രം തിരുവിതാംകൂർ ദേവസ്വം ബോർഡ് സംരക്ഷിക്കണമെന്നാവശ്യപ്പെട്ട് നാട്ടുകാരായ ഭക്ത ജനങ്ങളുടെ സംഘടനയായ ശിവസ്വം ട്രസ്റ്റ് ഹൈക്കോടതിയെ സമീപിച്ചു. ഇതിനെ ക്ഷേത്ര കൈവശക്കാരായ അത്തിമൺ ഇല്ലം എതിർത്തു. എന്നാൽ ഇല്ലത്തിൻറെ തടസ്സവാദങ്ങൾ ഹൈക്കോടതിയും ദേവസ്വം ഒാംബഡ്സ്മാനും അംഗീകരിച്ചില്ല .ദേവസ്വം ബോർഡിനോട് ഈ ക്ഷേത്രവും ക്ഷേത്ര സ്വത്തുക്കളും ഏറ്റെടുത്ത് സംരക്ഷിക്കാനും ക്ഷേത്രത്തിൽ ആചാര പ്രകാരമുളള്ള പൂജാ കർമ്മങ്ങൾ മുടക്കമില്ലാതെ നടത്താനും ഹൈക്കോടതി നിർദ്ദേശിച്ചു. ഇതിനെ തുടർന്ന് 2018 ഏപ്രിലിൽ ക്ഷേത്രവും അനുബന്ധ ദേവസ്വം സ്വത്തുക്കളും ഏറ്റെടുത്തുകൊണ്ടുള്ള പ്രാഥമിക വിഞ്ജാപനം തിരുവിതാംകൂർ ദേവസ്വം ബോർഡ് പുറത്തിറക്കി. ക്ഷേത്രത്തിലും അനുബന്ധ ദേവസ്വം സ്വത്തുകളിലും അത്തിമൺ ഇല്ലത്തിന് ഉടമസ്ഥാവകാശം ഇല്ലെന്നും ഉടമസ്ഥാവകാശം സംബന്ധിച്ച മതിയായ രേഖകൾ ഹാജരാക്കാൻ ഇല്ലത്തിന് കഴിഞ്ഞിട്ടില്ലെന്നും വിഞ്ജാപനത്തിൽ പറയുന്നുണ്ട്. കൂത്താട്ടുകുളം മഹാദേവ ക്ഷേത്രം കുടുംബ ക്ഷേത്രമോ സ്വകാര്യ ക്ഷേത്രമോ അല്ലെന്നും പൊതു ക്ഷേത്രമായാണ് ഇതിനെ പരിഗണിക്കേണ്ടതെന്നും ബോർഡ് വിഞ്ജാപനം ചെയ്തിട്ടുണ്ട്. ഹിന്ദു മതസ്ഥാപന ആക്ട് പ്രകാരമുള്ള തുടർനടപടി ക്രമങ്ങൾ പൂർത്തിയാക്കി അന്തിമ വിഞ്ജാപനം സർക്കാർ പുറത്തിറക്കുന്ന തിയതി മുതൽ ക്ഷേത്രവും ദേവസ്വം സ്വത്തുക്കളും തിരുവിതാംകൂർ ദേവസ്വം ബോർഡിൻറെ ഭാഗമാകും.

നേരത്തെ വടക്കുംകൂർ രാജ്യത്തിൻറെ ഭാഗമായിരുന്ന കൂത്താട്ടുകുളം പിന്നീട് 1750 ൽ മാർത്താണ്ഡ വർമ്മയാണ് തിരുവിതാംകൂറിനോട് ചേർക്കുന്നത് . മാർത്താണ്ഡ വർമ്മയുടെ ദളവയായിരുന്ന രാമയ്യനാണ് ഈ ക്ഷേത്രം പുനർ നിർമ്മിച്ചത്. തിരുവിതാംകൂർ കൊട്ടാരത്തിൻറെ നിർദ്ദേശ പ്രകാരമായിരുന്നു ഇത്. വടക്കുംകൂർ രാജ്യം പിടിച്ചെടുത്തതിൻറെ പ്രായശ്ചിത്വമായാണ് ഈ ക്ഷേത്രം പുനർ നിർമ്മിച്ചതെന്നാണ് ചരിത്രം. തെക്കൻ തിരുവിതാംകൂറിലെ തച്ചന്മാരും ശില്പികളുമാണ് ഈ ക്ഷേത്രം പുതുക്കി നിർമ്മിച്ചത്. തുടർന്ന് ശുചീന്ദ്രത്തെ നമ്പിമാരെ ക്ഷേത്ര ചുമതല രാമയ്യൻ ദളവ ഏൽപ്പിച്ചു. അതിനു ശേഷം ചേന്നാസ് നമ്പൂതിരി, വേങ്ങശ്ശേരി മൂത്തത്, ആമ്പക്കാട്ട് പണിക്കർ എന്നിവരായിരുന്നു ഈ ക്ഷേത്രത്തിൻറെ ഊരാളന്മാർ. ഇത് സംബന്ധിച്ച രേഖകൾ തിരുവനന്തപുരത്തെ സെൻട്രൽ വെർണ്ണാക്കുലർ റിക്കോഡ്സിൽ ഇപ്പോഴുമുണ്ട്. അമ്പലത്തിലെ ശാന്തിക്കായി രാമയ്യൻ ദളവയുടെ ആസ്ഥാനമായിരുന്ന മാവേലിക്കരയിൽ നിന്ന് പോറ്റി കുടംബത്തേയും കൊണ്ടുവന്നുവെന്നാണ് ചരിത്രം. മാവേലിക്കരയിലുള്ള അത്തിമൺ എന്ന പോറ്റി കുടുംബത്തിൻറെ കൈവഴിയായിരുന്നു ഇവിടെ ശാന്തിക്ക് എത്തിയ പോറ്റിമാർ. കാലക്രമേണ ചേന്നാസ്, വേങ്ങശ്ശേരി മൂത്തത് കുടുംബങ്ങളുടെ ഈ മേഖലയുമായുള്ള ബന്ധം ഇല്ലാതായി. അക്കാലത്തെ നാട്ടു പ്രമാണിമാരായ ആമ്പക്കാട്ട് പണിക്കർക്കായിരുന്നു പിന്നീട് ക്ഷേത്രത്തിൻറെ ഊരാള ചുമതല. 1950 കളോടെ ഊരാള അവകാശ കുടുംബം കൂത്താട്ടുകുളത്തു നിന്ന് മറ്റൊരു സ്ഥലത്തേക്ക് മാറിപ്പോയതോടെ ക്ഷേത്ര ശാന്തിക്കാരായ അത്തിമൺ ഇല്ലം അമ്പലത്തിൻറെയും ദേവസ്വത്തിൻറെയും അധികാരം കയ്യടക്കുകയായിരുന്നു. ഇതുമായി ബന്ധപ്പെട്ട് വ്യവഹാരങ്ങളും ഉണ്ടായിട്ടുണ്ട്.കേരളപ്പിറവിക്കു മുമ്പുതന്നെ ഈ ക്ഷേത്രത്തിൻറെ ഉടമസ്ഥാവകാശം ആര്ക്കുമില്ലെന്നും സർക്കാർ ഇക്കാര്യത്തിൽ ഇടപെടണമെന്നും അന്നത്തെ തിരുകൊച്ചി കോടതി വിധിയിൽ വ്യക്തമാക്കിയിട്ടുണ്ടെങ്കിലും തുടർ നടപടികളെടുക്കാൻ സർക്കാരിന് കഴിഞ്ഞില്ല. അങ്ങനെ ക്ഷേത്രവും ദേവസ്വം സ്വത്തുക്കളും അത്തിമൺ ഇല്ലത്തിൻറെ കൈവശത്തിൽ എത്തുകയായിരുന്നുവെന്നാണ് രേഖകൾ വ്യക്തമാക്കുന്നത്
എറണാകുളം, കോട്ടയം, ഇടുക്കി ജില്ലകളിലായി ആയിരക്കണക്കിന് ഏക്കർ ഭൂമി ഈ ക്ഷേത്രത്തിൻരെ അധീനതയിലായിരുന്നു. ഭൂ പരിഷ്കരണ നിയമത്തെ തുടർന്ന് ഭൂമികളെല്ലാം പാട്ടക്കാരുടെ ഉടമസ്ഥതയിലേക്ക് മാറി. എങ്കിലും കരമൊഴിവാക്കിയ എക്കർ കണക്കിന് ദേവസ്വം ഭൂമി ക്ഷേത്രത്തിൻറെ ഭാഗമായി ഇപ്പോഴുമുണ്ട്.


</doc>
<doc id="378869" url="https://ml.wikipedia.org/wiki?curid=378869" title="ജലസേചനത്തിന്റെ പാരിസ്ഥിതിക ആഘാതം">
ജലസേചനത്തിന്റെ പാരിസ്ഥിതിക ആഘാതം

ജലസേചനത്തിന്റെ പാരിസ്ഥിതിക ആഘാതം ജലസേചനം മൂലം മണ്ണിന്റേയും ജലത്തിന്റേയും അളവിനും ഗുണനിലവാരത്തിനും ഉണ്ടാകുന്ന മാറ്റങ്ങളുമായും വൃഷ്ടിപ്രദേശങ്ങൾ എന്നിവയുടെ പ്രകൃതി പരവും സാമൂഹികപരവുമായ സാഹചര്യങ്ങളിലുണ്ടാകുന്ന മാറ്റങ്ങൾ എന്നിവയുമായി ബന്ധപ്പെട്ടിരിക്കുന്നു. 

നദിയുടെ മുന്നോട്ടുള്ള ഒഴുക്ക് കുറയുന്നത് താഴെപ്പറയുന്ന പ്രശ്നങ്ങൾക്ക് കാരണമാകും:



</doc>
<doc id="378872" url="https://ml.wikipedia.org/wiki?curid=378872" title="മന്നം‌പുറത്തു കാവ്">
മന്നം‌പുറത്തു കാവ്

കാസർഗോഡ് ജില്ലയിലെ നീലേശ്വരം ബസ് സ്റ്റാൻഡിനോട് ചേർന്നു നിൽക്കുന്ന കാവാണ് മന്നംപുറത്തു കാവ്. പൂരാഘോഷവും കലശവുമാണ് കാവിലെ പ്രധാന ആരാധനാ ആഘോഷങ്ങൾ, കലശാ ഘോഷവേളയിൽ കലശം എടുക്കുന്നത് തിയ്യസമുദായത്തിൽ പെട്ടവരാണു, പൂജാദികാര്യങ്ങൾ ചെയ്തു വരുന്നത് പിടാര സമുദായത്തിൽപെട്ടവരാണ്. പിടാര സമുദായക്കാരായ മൂത്തോർ, നായർ സമുദായക്കാരായ അരമന നായരച്ഛൻ, എറുവാട്ട് നായരച്ഛൻ എന്നിവർ പ്രധാനികളാണ് ക്ഷേത്രത്തിന്റെ പാരമ്പര്യ ട്രസ്റ്റീ(കോവിലധികാരി) ഈ തറവാട്ടുകാരാണ്(എറുവാട്ട്,അരമന).തെക്കു വടക്ക് കളരിക്കാർ, ദേവിയുടെ കോലം കെട്ടുന്ന അഞ്ഞൂറ്റാൻ തുടങ്ങിയവരൊക്കെയാണ് കാവിലെ മറ്റു പ്രധാനികൾ. ദ്രാവിഡപ്പഴമയിലേക്ക് വിരൽ ചൂണ്ടുന്ന പല ആചാരരീതികളും ഉൾച്ചേർന്നതുകൂടിയാണ് ഇവിടുത്തെ കലശോത്സവം.

മന്നം‌പുറത്ത് കാവിൽ കലശോത്സവം മൂന്നു ദിവസങ്ങളിലായാണു നടക്കുക. ഉത്സവത്തിനു മുന്നോടിയായി "ഓലകൊത്തലും" "പൂത്താക്കൽ" ചടങ്ങുകളും നടത്താറുണ്ട്. കലശവുമായി ബന്ധപ്പെട്ടു നടക്കുന്ന ആചാരമാണ് മത്സ്യക്കോവ. മത്സ്യബന്ധനവുമായി ബന്ധപ്പെട്ടു പ്രവർത്തിക്കുന്ന മൊയോർ എന്ന സമുദായാഗങ്ങൾ ആണിതു നടത്താറുള്ളത്. കടിഞ്ഞിക്കടവ് ആര്യക്കര ഭഗവതി പോലുള്ള ക്ഷേത്രത്തിൽ നിന്ന് ക്ഷേത്ര സ്ഥാനികരുടെ അകമ്പടിയോടെ മത്സ്യ കോവകൾ കാവിലേക്ക് കൊണ്ടുവരാറാണുള്ളത്. മീങ്കോവ എന്നാണ് ഈ ചടങ്ങ് നാടുമ്പുറത്ത് അറിയപ്പെടുന്നത്.

കലശച്ചന്തക്ക് പേരുകേട്ട സ്ഥലമാണ് മന്നൻപുറം കാവ്. കലശ മഹോത്സവത്തിന്റെ ഭാഗമായി കലശച്ചന്തകൾ ഒരുക്കാനുള്ള തയ്യാറെടുപ്പുകൾ മുമ്പേ നടത്തി വരുന്നു. ക്ഷേത്രനടയുടെ കിഴക്കുഭാഗത്തായാണ് ചന്തകൾക്കുള്ള സ്ഥലം കൊടുക്കാറുള്ളത്. "കലശമുട്ടായി" എന്നറിയപ്പെടുന്ന പ്രത്യേകമുണ്ടാക്കിയ മധുര പലഹാരങ്ങളാണ് കലശനാളുകളിൽ ഏറെയും ചന്തകൾ വഴി വിതരണം ചെയ്യപ്പെടുക. പഞ്ചസാര പാവിൽ കടല ചേർത്തൊരുക്കുന്ന മിഠായി ആണിത്. ഗ്രാമീണജീവിതത്തിന് അനിവാര്യമായ സകല സാമഗ്രികളും കിട്ടിക്കൊണ്ടിരുന്ന പരിപാടിയായിരുന്നു കലശച്ചന്ത. ഗ്രാമീണ ഉൽപ്പന്നങ്ങളുടെയും വനവിഭവങ്ങളുടെയും വിപണനമേളയായ ഇവിടെ നിന്നായിരുന്നു നിലേശ്വരവും പരിസരപ്രദേശങ്ങളിലും ഉള്ളവർ അടുത്ത ഏതാനും മാസത്തേക്കാവശ്യമായ സാധനസാമഗ്രികൾ മുമ്പൊക്കെ വാങ്ങിച്ചിരുന്നത്.

കലശദിവസത്തെ പ്രധാന തെയ്യങ്ങൾ നടയിൽ ഭഗവതി, കൈക്ളോൻ, ക്ഷേത്രപാലകൻ, കാളരാത്രി തുടങ്ങിയ തെയ്യങ്ങളാണ്. അകത്തെ കലശം, പുറത്തെ കലശം എന്നിങ്ങനെ കലശങ്ങളുണ്ട്. രണ്ടാം ദിവസം തെയ്യത്തിന്റെ തിരുമുടികളും കലശത്തട്ടും ക്ഷേത്രത്തിനകത്തേക്ക് എഴുന്നെള്ളിക്കുന്നു, തുടർന്നാണ് തെയ്യം നടക്കുക. മൂന്നാം ദിവസം കലശബുദ്ധി കർമ്മങ്ങൾ നടക്കുന്നു. മൂന്നാം ദിവസത്തോടെ കലശോത്സവം സമാപിക്കുന്നു. മത്സ്യമാംസാദികൾ വെച്ച് നൈവേദ്യം നടത്തുന്ന ക്ഷേത്രങ്ങളിൽ ബ്രാഹ്മണരുടെ ആര്യവിധി പ്രകാരമുള്ള പൂജാദികൾ പൊതുവേ കുറവാണ്. എങ്കിലും മന്നം‌പുറത്ത് കാവ് ഇക്കാര്യത്തിൽ വേറിട്ടു നിൽക്കുന്നു.


</doc>
<doc id="378875" url="https://ml.wikipedia.org/wiki?curid=378875" title="യുദ്ധത്തിന്റെ പാരിസ്ഥിതിക ആഘാതം">
യുദ്ധത്തിന്റെ പാരിസ്ഥിതിക ആഘാതം

യുദ്ധത്തിന്റെ ആധുനികവത്ക്കരണത്തിലും ഇതുമൂലം പ്രകൃതിയിലുണ്ടാകുന്ന വർദ്ധിച്ചുകൊണ്ടിരിക്കുന്ന ഫലങ്ങളിലുമാണ് യുദ്ധത്തിന്റെ പാരിസ്ഥിതിക ആഘാതം കേന്ദ്രീകരിച്ചിരിക്കുന്നത്. രാസായുധങ്ങളിൽ നിന്നും ആണവായുധങ്ങളിലേക്കുള്ള യുദ്ധരീതികളുടെ മാറ്റം ആവാസവ്യവസ്ഥയിലും പരിസ്ഥിതിയിലും വേഗത്തിൽ ആയാസങ്ങൾ വരുത്തുന്നു. യുദ്ധത്തിന്റെ പാരിസ്ഥിതിക ആഘാതത്തിൽ ഒന്നാം ലോകയുദ്ധം, രണ്ടാം ലോകയുദ്ധം, വിയറ്റ്നാം യുദ്ധം, റുവാണ്ടൻ ആഭ്യന്തര യുദ്ധം, കൊസോവ യുദ്ധം, ഗൾഫ് യുദ്ധം എന്നിവയും ഉൾപ്പെടുന്നു.

സൈനികപരമായി പ്രാധാന്യമുള്ള സസ്യജാലങ്ങളെ നശിപ്പിക്കാനായി രാസവസ്തുക്കൾ ഉപയോഗിച്ചതിനാൽ വിയറ്റ്നാം യുദ്ധത്തിന് കാര്യമായ പരിസ്ഥിതി ബന്ധമുണ്ട്. വനങ്ങൾ ഇലപൊഴിക്കാനും സൈനിക കേന്ദ്രങ്ങളുടെ അതിർത്തികളിലെ സസ്യവളർച്ച ഇല്ലാതാക്കാനും ശത്രുക്കളുടെ വിളകൾ നശിപ്പിക്കാനും 20 മില്യൺ ഗാലൺ കളനാശിനികളാണ് യു. എസ് സൈന്യം തളിച്ചത്. 



</doc>
<doc id="378884" url="https://ml.wikipedia.org/wiki?curid=378884" title="ഇന്ത്യയിലെ സംസ്ഥാനങ്ങളിലെയും കേന്ദ്രഭരണപ്രദേശങ്ങളിലെയും പ്രതീകങ്ങൾ">
ഇന്ത്യയിലെ സംസ്ഥാനങ്ങളിലെയും കേന്ദ്രഭരണപ്രദേശങ്ങളിലെയും പ്രതീകങ്ങൾ

ഇന്ത്യയിലെ സംസ്ഥാനങ്ങളിലെയും കേന്ദ്രഭരണപ്രദേശങ്ങളിലെയും പ്രതീകങ്ങളുടെ പട്ടികയാണിത്. ഓരോ സംസ്ഥാനത്തിനും കേന്ദ്രഭരണപ്രദേശത്തിനും ഒരു കൂട്ടം ഔദ്യോഗികപ്രതീകങ്ങളുണ്ട്.




</doc>
<doc id="378923" url="https://ml.wikipedia.org/wiki?curid=378923" title="ക്ലോവർഡെയിൽ">
ക്ലോവർഡെയിൽ

ക്ലോവർഡെയിൽ, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തുള്ള സോനാമാ കൗണ്ടിയിലെ ഒരു നഗരമാണ്. സാൻ ഫ്രാൻസിസ്കോ & നോർത്ത് പസഫിക് റെയിൽറോഡ് 1872 ൽ ക്ലോവർഡെയിലിലെത്തി. ക്ലോവർഡെയിൽ റാഞ്ചെറിയ ഓഫ് പൊമോ ഇന്ത്യൻസ് ഓഫ് കാലിഫോർണിയയുടെ ആസ്ഥാനം ഇവിടെയാണ്. ഐക്യനാടുകളുടെ 2010 ലെ സെൻസസ് പ്രകാരം ഈ നഗരത്തിലെ ജനസംഖ്യ 8,618 ആയിരുന്നു.


</doc>
<doc id="378924" url="https://ml.wikipedia.org/wiki?curid=378924" title="ഗോൾഡൻ ഗേറ്റ് ഹൈലാൻഡ്‍സ് ദേശീയോദ്യാനം">
ഗോൾഡൻ ഗേറ്റ് ഹൈലാൻഡ്‍സ് ദേശീയോദ്യാനം

ഗോൾഡൻ ഗേറ്റ് ഹൈലാൻഡ്സ് ദേശീയോദ്യാനം, ലിസോത്തോ അതിർത്തിക്കു സമീപം ദക്ഷിണാഫ്രിക്കയിലെ ഫ്രീ സ്റ്റേറ്റ് പ്രോവിൻസിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഈ ദേശീയോദ്യാനത്തിൻറെ വിസ്തൃതി 340 കിമീ (130 ചതുരശ്ര മൈൽ) ആണ്. പാർക്കിന്റെ ഏറ്റവും ശ്രദ്ധേയമായ സവിശേഷതകൾ, ഇവിടുത്തെ സ്വർണ്ണ,  കാവി, ഓറഞ്ച് ഛവിയുള്ളതും ആഴത്തിൽ ദ്രവിച്ചതുമായ മണൽക്കല്ലുകളാൽ നിർമ്മിതമായ കിഴുക്കാംതൂക്കായ പാറക്കെട്ടുകളും മറ്റ് അവശിഷ്ടങ്ങളുമാണ്, പ്രത്യേകിച്ച് ബ്രാൻഡ്‍വാഗ് റോക്ക്. ഈ പ്രദേശത്തിൻറെ മറ്റൊരു പ്രത്യേകത, ഇവിടെയുള്ള നിരവധി ഗുഹകളിലും പുരാതന വാസസ്ഥാനങ്ങളിലും കാണപ്പെടുന്ന സാൻ ജനങ്ങളുടെ റോക്ക് പെയിന്റിംഗുകളാണ്. ഇവിടെ കാണപ്പെടുന്ന വന്യജീവികളിൽ കീരികൾ, ഈലാൻറ് (ഒരു തരം കൃഷ്ണമൃഗം), സീബ്രകൾ, നൂറോളം പക്ഷിയിനങ്ങളും ഉൾപ്പെടുന്നു. ഫ്രീസ്റ്റേറ്റ് പ്രോവിൻസിലെ ഏക ദേശീയോദ്യാനമായ ഇത്, ഇവിടുത്തെ വന്യജീവികളേക്കാൾ പ്രകൃതിഭംഗിക്ക് പേരുകേട്ടതാണ്. ഫോസ്സിലുകളെക്കുറിച്ചുള്ള പഠനത്തിൽ ഇവിടെനിന്ന് ദിനോസർ മുട്ടകൾ, അസ്ഥികൂടങ്ങൾ തുടങ്ങി നിരവധി വസ്തുക്കൾ കണ്ടെത്തിയിട്ടുണ്ട്.


</doc>
<doc id="378939" url="https://ml.wikipedia.org/wiki?curid=378939" title="ഗാർഡൻ റൂട്ട് ദേശീയോദ്യാനം">
ഗാർഡൻ റൂട്ട് ദേശീയോദ്യാനം

ഗാർഡൻ റൂട്ട് ദേശീയോദ്യാനം, ദക്ഷിണാഫ്രിക്കയിലെ ഗാർഡൻ റൂട്ട് പ്രദേശത്തെ ഒരു ദേശീയോദ്യാനമാണ്.

നിലവിലുണ്ടായിരുന്ന ട്‍സിറ്റ്കാമ്മ, വൈൽഡേർനസ് ദേശീയോദ്യാനം എന്നിവയുടെ സംയോജനവും ക്നിസ്ന നാഷണൽ ലേക്ക് ഏരിയയും സർക്കാർ ഉടമസ്ഥതയിലുള്ള നിരവധി ഭൂമികളും സംയോജിപ്പിച്ചാണ് 2009 മാർച്ച് 6 ന് ഈ ദേശീയോദ്യാനം രൂപവൽക്കരിച്ചത്. 

ആകെ 1,210 ചതുരശ്രകിലോമീറ്റർ (470 ച.മൈൽ) സ്ഥലത്ത് വ്യാപിച്ചുകിടക്കുന്ന ഈ ദേശീയോദ്യാനത്തിൻറെ ഏകദേശം 685 കിമീ (264 സ്ക്വയർ മൈൽ) പ്രദേശം മുൻപു നിലനിന്നിരുന്ന ദേശീയോദ്യാനങ്ങളുടെ ഭാഗമായിരുന്നു. ദേശീയോദ്യാനത്തിലെ ഏകദേശം 605 കിമീ (234 ച. മൈൽ) പ്രദേശം തദ്ദേശീയ പ്രാചീന വനത്തിന്റെ തുടർച്ചയാണ്.


</doc>
<doc id="378941" url="https://ml.wikipedia.org/wiki?curid=378941" title="കാംഡെബൂ ദേശീയോദ്യാനം">
കാംഡെബൂ ദേശീയോദ്യാനം

കാംഡെബൂ ദേശീയോദ്യാനം, ദക്ഷിണാഫ്രിക്കയിലെ അർദ്ധ മരുഭൂപ്രദേശമായ കാരൂവിൽ സ്ഥിതിചെയ്യുന്നതും ഏതാണ്ട് പൂർണ്ണമായും ഗ്രാഫിറ്റ്-റെയ്‍നെറ്റ് എന്ന ഈസ്റ്റേറ്റ് കേപ് പട്ടണത്താൽ വലയം ചെയ്തു കിടക്കുന്നതുമായ ഒരു ദേശീയോദ്യാനമാണ്.

2005 ഒക്ടോബർ 30 ന് ദക്ഷിണാഫ്രിക്കയിലെ നാഷണൽ പാർക്ക് മാനേജ്‍മെൻറിൻറെ നേതൃത്വത്തിൽ സൗത്ത് ആഫ്രിക്കയിലെ 22 ആമത്തെ ദേശീയ പാർക്ക് ആയി കാംഡെബൂ ദേശീയോദ്യാനം പ്രഖ്യാപിക്കപ്പെട്ടു. 194 ചതുരശ്ര കിലോമീറ്ററാണ് ഈ ദേശീയോദ്യാനത്തിൻറെ ആകെ വിസ്തൃതി. സർക്കാർ, കൺസർവേഷൻ ഗ്രൂപ്പുകൾ, ബന്ധപ്പെട്ട ഓഹരയുടമകൾ എന്നിവരുമായുള്ള വിപുലമായ കൂടിയാലോചനകൾക്കും നിരന്തരമായ ചർച്ചകൾക്കും ശേഷം, പരിസ്ഥിതി സംരക്ഷണത്തിൻറെയും ടൂറിസത്തിൻറെയും ചുമതലയുള്ള മന്ത്രി മാർഥിനസ് വാൻ ഷാൽക്വിക്, ഗ്രാഫിറ്റ്-റെയ്‍നെറ്റിനെ ചുറ്റിപ്പറ്റിയുള്ള പ്രദേശം സൗത്ത് ആഫ്രിക്കയുടെ 22-ാമത്തെ ദേശീയോദ്യാനമായി പ്രഖ്യാപിച്ചു.

ദക്ഷിണാഫ്രിക്കയിലെ വേൾഡ് വൈഡ് ഫണ്ട് ഫോർ നേച്ചർ (WWF-SA) ഈ പദ്ധതിക്ക് അവരുടെ കൈവശത്തിലുണ്ടായിരുന്ന 14500 ഹെക്ടർ കാരു നേച്ചർ റിസർവ് പ്രദേശം സംഭാവന ചെയ്തിരുന്നു. പദ്ധതിയുടെ മുഖ്യആകർഷണം ഇതാണ്. ദേശീയോദ്യാനത്തിൻറെ പേര് കൂടിയാലോചനയിലൂടെ കാംഡെബൂ ദേശീയോദ്യനം എന്നു നിശ്ചയിക്കുകയും ചെയ്തു.


</doc>
<doc id="378943" url="https://ml.wikipedia.org/wiki?curid=378943" title="മാപുങ്കുബ്‍വേ ദേശീയോദ്യാനം">
മാപുങ്കുബ്‍വേ ദേശീയോദ്യാനം

മാപുങ്കുബ്‍വേ ദേശീയോദ്യാനം, ദക്ഷിണാഫ്രിക്കയിലെ ലിമ്പോപോ പ്രവിശ്യയിൽ സ്ഥിതിചെയ്യുന്ന ഒരു ദേശീയോദ്യാനമാണ്. ലിമ്പോപോ, ഷാഷെ നദികളുടെ സംഗമത്തിനു തെക്കുഭാഗത്തുള്ള കൊലോപെ നദിക്കരയിൽ, വെനേഷ്യ വജ്ര ഖനിയ്ക്ക് ഏകദേശം 15 കിലോമീറ്ററോളം വടക്കു കിഴക്കായിട്ടാണ് ഈ ദേശീയോദ്യാനം സ്ഥിതിചെയ്യുന്നത്. ബോട്സ്വാന, സിംബാബ്വെ അതിർത്തികളോട് ചേർന്ന് കിടക്കുന്ന ഈ ദേശീയോദ്യാനം, ഗ്രേറ്റർ മാപുങ്കുബ്‍വേ ട്രാൻസ്‍ഫ്രോണ്ടിയർ കൺസർവേഷൻ മേഖലയുടെ ഭാഗമാണ്. 1995 ൽ സ്ഥാപിക്കപ്പെട്ട ഈ ദേശീയോദ്യാനത്തിൻറെ ആകെ വിസ്തൃതി, 28,000 ഹെക്ടറാണ്. ചരിത്രപ്രാധാന്യമുള്ളതും കൊളോണിയൽ കാലഘട്ടത്തിനു മുമ്പുള്ള മാപുങ്കുബ്‍വേ രാജ്യത്തിന്റെ തലസ്ഥാനമാരുന്ന മാപുങ്കുബ്‍വേ ഹില്ലും ഈ ദേശീയോദ്യാനത്തിൻറെ സംരക്ഷണപരിധിയിൽ വരുന്നു. അതുപോലെതന്നെ ലിമ്പോപോ നദിക്കു സമാന്തരമായി കിടക്കുന്ന നദീതട വനങ്ങളും വന്യജീവികളും ഈ ഉദ്യാനത്തിൻറെ പരിധിയിലാണ്.മാപുങ്കുബ്‍വേ ഹില്ലിൽ ഇരുമ്പുയുഗത്തിലെ ഒരു സമൂഹം ജീവിച്ചിരുന്നു. അത് ഒരു അഭിവൃദ്ധി പ്രാപിച്ചിരുന്ന സമൂഹമായിരുന്നുവെന്ന് തെളിവുകൾ സൂചിപ്പിക്കുന്നു. പുരാവസ്തു ഗവേഷകർ ഇവിടെനിന്ന് സ്വർണ്ണത്താൽ നിർമ്മിതമായ കാണ്ടാമൃഗത്തിൻറെ പ്രശസ്തമായ ചെറുരൂപം കണ്ടെത്തിയിരുന്നു. മീർകാറ്റ് (ആഫ്രികൻ രാജ്യങ്ങളിൽ കാണപ്പെടുന്ന കീരിയുടെ വർഗ്ഗത്തിൽപെട്ട ഒരു ചെറിയ സസ്തനി) നൈൽ മുതലകൾ എന്നിവ കാണപ്പെടുന്ന ആഫ്രിക്കയിലെ ഏതാനുംചില പ്രദേശങ്ങളിലൊന്നാണിത്.


</doc>
<doc id="378945" url="https://ml.wikipedia.org/wiki?curid=378945" title="രോഹൻ പരൽ">
രോഹൻ പരൽ

ആക്റ്റിനോറ്റെറിജിയൈ ഉപവർഗ്ഗത്തിലെ ഉൾപ്പെടുന്ന "ഡോക്കിൻസിയ" ജീനസ്സിലെ ഒരു സ്പീഷിസാണ് രോഹൻ പരൽ ("Dawkinsia rohani"). ഇവ പശ്ചിമഘട്ടതദ്ദേശവാസികളാണ്.


</doc>
<doc id="378947" url="https://ml.wikipedia.org/wiki?curid=378947" title="പരിസ്ഥിതി നയം">
പരിസ്ഥിതി നയം

നിയമങ്ങൾ, നിയന്ത്രണങ്ങൾ, പരിസ്ഥിതി പ്രശ്നങ്ങളെ സംബന്ധിക്കുന്ന മറ്റ് നയരീതികൾ എന്നിവയോട് ഒരു സംഘടനയ്ക്കുള്ള പ്രതിബദ്ധതയാണ് പരിസ്ഥിതി നയം എന്നതുകൊണ്ട് സൂചിപ്പിക്കുന്നത്. ഈ പരിസ്ഥിതി പ്രശ്നങ്ങളിൽ വായു മലിനീകരണം, ജലമലിനീകരണം, മാലിന്യസംസ്ക്കരണം, ആവാസവ്യവസ്ഥാപരിപാലനം, ജൈവവൈവിധ്യത്തിന്റെ സംരക്ഷണം, പ്രകൃതിവിഭവങ്ങളുടേയും വന്യജീവിസമ്പത്തിന്റേയും വംശനാശം നേരിടുന്ന ജീവികളുടേയും പരിരക്ഷണം എന്നിവ പൊതുവേ ഉൾപ്പെടുന്നു. ഊർജ്ജത്തേയോ അല്ലെങ്കിൽ കീടനാശിനികൾ അനേകം തരം വ്യാവസായിക മാലിന്യങ്ങൾ ഉൾപ്പെടെയുള്ള വിഷവസ്തുക്കളേയോ സംബന്ധിക്കുന്ന നയങ്ങൾ പരിസ്ഥിതി നയത്തിന്റെ ഭാഗങ്ങളാണ്. മനുഷ്യന്റെ പ്രവൃത്തികളെ നിയന്ത്രിക്കാനും പരിശോധിക്കാനും ആവഴിക്ക് ജൈവഭൗതിക പരിസ്ഥിതിയിലേയും പ്രകൃതിവിഭവങ്ങളിലേയും ദോഷകരമായ മാറ്റങ്ങളെ തടയാനും അതോടൊപ്പം പരിസ്ഥിതിയിലെ മാറ്റങ്ങൾ മനുഷ്യരിൽ ദോഷകരമായ മാറ്റങ്ങൾ ഉണ്ടാക്കുന്നില്ല എന്ന് ഉറപ്പുവരുത്താനും ഈ നയത്തിലൂടെ കഴിയും. 



</doc>
<doc id="378948" url="https://ml.wikipedia.org/wiki?curid=378948" title="ഔഗ്രാബീസ് ഫാൾസ് ദേശീയോദ്യാനം">
ഔഗ്രാബീസ് ഫാൾസ് ദേശീയോദ്യാനം

ഔഗ്രാബീസ് ഫാൾസ് ദേശീയോദ്യാനം, ഔഗ്രാബീസ് വെള്ളച്ചാട്ടത്തിനു ചുറ്റുപാടുമായി, വടക്കൻ കേപ് മേഖലയിലെ ഉപിംഗ്‍ടൺ നഗരത്തിന്   120 കിലോമീറ്റർ പടിഞ്ഞാറായി സ്ഥിതിചെയ്യുന്ന ദക്ഷിണാഫ്രിക്കയിലെ ഒരു ദേശീയോദ്യാനമാണ്. 1966 ലാണ് ഈ ദേശീയോദ്യാനം സ്ഥാപിക്കപ്പെട്ടത്.

ഈ ദേശീയോദ്യാനം ഓറഞ്ച് നദിയ്ക്കു സമാന്തരമായി 820 ചതുരശ്രകിലോമീറ്റർ പ്രദേശത്തു വ്യാപിച്ചു കിടക്കുന്നു. ഈ പ്രദേശം വളരെ വരണ്ടതാണ്. 60 മീറ്റർ ഉയരമുള്ള  ഔഗ്രാബീസ് വെള്ളച്ചാട്ടം നദിയിൽ വെള്ളപ്പൊക്കമുണ്ടാകുമ്പോൾ അതിശയകരമായി കാഴ്ചാനുഭവം പ്രദാനം ചെയ്യുന്നു. വെള്ളച്ചാട്ടത്തിനു താഴെയുള്ള മലയിടുക്ക് ഏകദേശം 240 മീറ്റർ ആഴമുള്ളതും 18 കിലോമീറ്ററോളം നീളത്തിലുമുള്ളതാണ്.


</doc>
<doc id="378953" url="https://ml.wikipedia.org/wiki?curid=378953" title="ജല സംരക്ഷണം">
ജല സംരക്ഷണം

ജലത്തിന്റെ ഉപയോഗം സുസ്ഥിരമായി കൈകാര്യം ചെയ്ത്, ഭാവിയിലെ ആവശങ്ങൾക്കും കൂടി ഉതകും വിധം പ്രയോജനപ്പെടുത്തുന്നതിനായ് സ്വീകരിച്ചുവരുന്ന നയങ്ങൾ, ഉപായങ്ങൾ, ചര്യകൾ എന്നിവയെല്ലാം ചേർന്നതാണ് ജല സംരക്ഷണം (ഇംഗ്ലീഷ്: Water conservation). ജനസംഖ്യ, കുടുംബത്തിന്റെ വലിപ്പം, സാമ്പത്തികശേഷി എന്നിവയെല്ലാം ജല ഉപയോഗത്തെ സ്വാധീനിക്കുന്ന ഘടകങ്ങളാണ്. കാലാവസ്ഥാ വ്യതിയാനം മുതലായ പ്രശ്നങ്ങൾ പ്രകൃത്യായുള്ള ജല സ്രോതസ്സുകളിൽ വളരെയധികം ആഘാതം സൃഷ്ടിക്കുന്നുണ്ട്. പ്രത്യേഗിച്ചും ഉല്പാദന -കാർഷിക മേഖലകളിലേക്കാവശ്യമായ ജലസേചനവുമായി ബന്ധപെട്ടാണിത്. 

ജലസംരക്ഷണത്തിനായ് നടത്തുന്ന ഉദ്യമങ്ങളുടെ ചില പ്രധാന ലക്ഷ്യങ്ങൾ ഇവയാണ്:

ജലം സംരക്ഷിക്കുന്നതിന് സഹായകമായ ചില പ്രവർത്തനങ്ങൾ താഴെ കൊടുക്കുന്നു 
ജലസംരക്ഷണത്തിലെ ഒരു മാർഗ്ഗം എന്നത് മഴവെള്ള സംഭരണമാണ്. കുളങ്ങൾ, തടാകങ്ങൾ, കനാലുകൾ എന്നിവ നിർമ്മിക്കൽ, ജലസംഭരണികളുടെ ശേഷി വർദ്ധിപ്പിക്കൽ, മഴക്കുഴികൾ, വീടുകളിലും മറ്റും മഴവെള്ള സംഭരണികൾ സ്ഥാപിക്കൽ എന്നിവ മഴവെള്ളം സംഭരിക്കാനുള്ള വ്യത്യസ്ത രീതികളാണ്. ഇങ്ങനെ ശേഖരിക്കുന്ന ജലം ശൗചാലയ ഉപയോഗം, പൂന്തോട്ട പരിപാലനം, പുൽത്തകിടി നനക്കൽ, ചെറിയ തോതിലുള്ള കൃഷിയാവശ്യങ്ങൾ എന്നിവയ്ക്കെല്ലാം ഉപയോഗപ്പെടുത്താവുന്നതാണ്.

ജലസംരക്ഷണത്തിന്റെ മറ്റൊരു മാർഗ്ഗമാണ് ഭൂഗർഭ ജല സ്രോതസ്സുകളുടെ സംരക്ഷണം. അവപേക്ഷണം (മഴ/മഞ്ഞ് വീഴ്ച) സംഭവിക്കുമ്പോൾ ഭൂമിയിൽ പതിക്കുന്ന ജലത്തിന്റെ ഒരു ഭാഗം മണ്ണിലൂടെ ആഴ്ന്നിറങ്ങി ഭൂമിക്കടിയിൽ സംഭരിക്കപ്പെടുന്നു. ഇത് ഭൂഗർഭജലം എന്നാണ് അറിയപ്പെടുന്നത്. 

Jomes


</doc>
<doc id="378962" url="https://ml.wikipedia.org/wiki?curid=378962" title="പുനരുൽപ്പാദനം">
പുനരുൽപ്പാദനം

പാഴ്വസ്തുക്കളെ പുതിയ വസ്തുക്കളാക്കി മാറ്റുന്ന പ്രവർത്തനത്തെയാണ് പുനരുൽപ്പാദനം (ഇംഗ്ലീഷ്: Recycling "റീസൈക്ക്ലിങ്") എന്ന് പറയുന്നത്. ഇത് പരമ്പരാഗതമായ പാഴ്വസ്തു സംസ്ക്കരണത്തിനുള്ള ബദലാണ്. ഇതിന് വസ്തുക്കളെ ലാഭിക്കാനും ഹരിതഗൃഹവാതകങ്ങളുടെ പുറംതള്ളൽ കുറയ്ക്കാനും കഴിയും (ഉദാഹരണമായി പ്ലാസ്റ്റിക്കിന്റെ നിർമ്മാണവുമായി താരതമ്യം ചെയ്യുമ്പോൾ). പ്രയോജനകരമാകാൻ സാധ്യതയുള്ള വസ്തുക്കളും പാഴ്വസ്തുക്കളാകുന്നതു തടയാനും പുതിയ അസംസ്കൃതക്കളുടെ ഉപയോഗത്തെ കുറയ്ക്കാനും പുനരുപയോഗത്തിലൂടെ കഴിയുന്നു. ഇതിലൂടെ ഊർജ്ജ ഉപയോഗം, വായു മലിനീകരണം (ഇൻസനറേറ്ററിൽ നിന്ന്), ജലമലിനീകരണം (ചപ്പുചവറുകൾ മണ്ണിൽ മൂടുന്നതിൽ നിന്ന്).

പുനരുപയോഗം എന്നത് ആധുനികരീതിയിൽ പാഴ്വസ്തുക്കൾ കുറയ്ക്കാനായുള്ള ഒരു പ്രധാനഘടകമാണ്. കുറയ്ക്കുക, പുനരുപയോഗിക്കുക എന്നിവ മാലിന്യശ്രേണീയിലെ മൂന്നാമത്തെ ഘടകമാണിത്.



</doc>
<doc id="378966" url="https://ml.wikipedia.org/wiki?curid=378966" title="പെയിന്റിന്റെ പരിസ്ഥിതി ആഘാതം">
പെയിന്റിന്റെ പരിസ്ഥിതി ആഘാതം

പെയിന്റിന്റെ പരിസ്ഥിതി ആഘാതം എന്നത് വളരെ വിപുലമാണ്. ലെഡും മറ്റ് അഡിറ്റീവുകളുടേയും ഉപയോഗമുൾപ്പെടെ പരമ്പരാഗതമായ പെയിന്റിംഗ് വസ്തുക്കളും പ്രക്രിയകളും പരിസ്ഥിതിയിൽ ദോഷകരമായ മാറ്റങ്ങൾ ഉണ്ടാക്കാം. മാലിന്യം കുറയ്ക്കാനായി പെയിന്റിന്റെ അളവ് കൃത്യമായി കണക്കാക്കുക, പ്രകൃതിക്കു യോജിക്കുന്ന പെയിന്റുകൾ, പെയിന്റുചെയ്യാനുള്ള വസ്തുക്കൾ, സാങ്കേതിക വിദ്യകൾ എന്നിവ ഉപയോഗിക്കുക എന്നീ മുൻകരുതലുകൾ പരിസ്ഥിതിയിലുണ്ടാകുന്ന ആഘാതം കുറയ്ക്കാനായി എടുക്കാം.

അമേരിക്കൻ പരിസ്ഥിതി സംരക്ഷണ ഏജൻസിയുടെ മാർഗ്ഗനിർദ്ദേശങ്ങളും ഗ്രീൻസ്റ്റാർ മാനദണ്ഡങ്ങളും ഉപയോഗിക്കാൻ കഴിയും.

ബാഷ്പീകരണശീലമുള്ള കാർബണിക സംയുക്തങ്ങൾ വ്യത്യസ്തങ്ങളായ ഖര- ദ്രാവകാവസ്ഥകളിൽ നിന്നും വമിക്കുന്ന വാതകങ്ങളാണ്. പരമ്പരാഗത പെയിന്റുകളിലെ ലായകങ്ങളിൽ ഉയർന്ന അളവിൽ ഇത് അടങ്ങിയിരിക്കുന്നു. ഇതിന്റെ അളവ് കുറവായ പെയിന്റുകളിൽ നുകൾ മുറിക്കുള്ലിലെ വായുവിന്റെ ഗുണനിലവാരം വർദ്ധിപ്പിക്കുകയും നഗരപ്രദേശത്തെ പുകമഞ്ഞ് കുറയ്ക്കുകയും ചെയ്യുന്നു.

ഇത്തരം പെയിന്റുകളിൽ ലാറ്റെക്സ്, പുനരുപയോഗിക്കാവുന്ന് ലാറ്റെക്സ്, അക്രിലിക്ക്, മിൽക്ക് പെയിന്റ് എന്നിവ ഉൾപ്പെടുന്നു. 


</doc>
<doc id="378970" url="https://ml.wikipedia.org/wiki?curid=378970" title="പ്ലാസ്റ്റിക് മലിനീകരണം">
പ്ലാസ്റ്റിക് മലിനീകരണം

പരിസ്ഥിതിയിൽ പ്ലാസ്റ്റിക് ഉൽപ്പന്നങ്ങൾ കുന്നുകൂടുന്നതുമൂലം വന്യജീവികൾ, അവയുടെ വാസസ്ഥലങ്ങൾ അല്ലെങ്കിൽ മനുഷ്യർ എന്നിവയെ ഗുരുതരമായി ബാധിക്കുന്നതിനെയാണ് പ്ലാസ്റ്റിക് മലിനീകരണം എന്നു പറയുന്നത്. മലിനീകരണ വസ്തുക്കളായി പ്രവർത്തിക്കുന്ന പ്ലാസ്റ്റിക്കുകളെ അവയുടെ വലിപ്പത്തിനനുസരിച്ച് മൈക്രോ-, മെസോ- അല്ലെങ്കിൽ മാക്രോഡെബ്രിസ് എന്നിങ്ങനെ മൂന്നായി തരംതിരിച്ചിരിക്കുന്നു. പ്ലാസ്റ്റിക് ചെലവുകുറഞ്ഞതാണ് എന്നതിനോടും ഉപയോഗിക്കാൻ എളുപ്പമാണ് എന്നതിനോടും പ്ലാസ്റ്റിക് മലിനീകരണം വർദ്ധിച്ചിരിക്കുന്നത് ബന്ധപ്പെട്ടിരിക്കുന്നു. ഇക്കാരണത്താൽ മനുഷ്യന്റെ പ്ലാസ്റ്റിക് ഉപയോഗം ഉയർന്ന അളവിൽ വർധിച്ചു. എങ്കിലും പ്ലാസിക് വളരെ പതുക്കെ മാത്രമേ വിഘടിക്കൂ. 







</doc>
<doc id="378973" url="https://ml.wikipedia.org/wiki?curid=378973" title="ബർലിൻഗെയിം">
ബർലിൻഗെയിം

ബർലിൻഗെയിം, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തുള്ള സാൻ മറ്റിയോ കൌണ്ടിയിൽ സ്ഥിതിചെയ്യുന്ന ഒരു നഗരമാണ്. സാൻഫ്രാൻസിസ്കോ കോൺതുരുത്തിൽ സ്ഥിതിചെയ്യുന്ന ഈ നഗരത്തിന് സാൻഫ്രാൻസിസ്കോ ഉൾക്കടലിൽ കാര്യമായ തീരദേശമുണ്ട്.

നയതന്ത്രജ്ഞൻ ആൻസൺ ബർലിൻഗെയിമിൻറെ പേരിൽ സ്ഥാപിക്കപ്പെട്ട ഈ നഗരം പലപ്പോഴും "സിറ്റി ഓഫ് ട്രീസ്"  എന്നു വിളിക്കപ്പെടുന്നു. നഗരത്തിനുള്ളിലെ മരങ്ങളുടെ ആധിക്യവും ഇവിടെ നിലനിൽക്കുന്ന യൂക്കാലിപ്റ്റ്സ് തോട്ടങ്ങളും കാരണമാണ് ഇങ്ങനെ വിളിക്കപ്പെടുന്നത്. നഗരകേന്ദ്രത്തിലേയ്ക്കു നടന്നെത്താവുന്ന ദൂരത്തിലുള്ളതും ഉന്നത ജീവിതനിലവാരമുള്ള പാർപ്പിടങ്ങളും മുന്തിയ പബ്ലിക് സ്കൂൾ സംവിധാനങ്ങളാലും ഈ നഗരം അറിയപ്പെടുന്നു.


</doc>
<doc id="378976" url="https://ml.wikipedia.org/wiki?curid=378976" title="ഭൂഗർഭജലം">
ഭൂഗർഭജലം

മണ്ണിലെ സുഷിരസ്ഥലങ്ങൾ, കല്ലിന്റെ പാളികൾക്കിടയിലെ വിടവുകൾ എന്നിങ്ങനെ ഭൂമിയുടെ ഉപരിതലത്തിനു താഴെയായി കാണപ്പെടുന്ന ജലത്തിനെയാണ് ഭൂഗർഭജലം എന്ന് പറയുന്നത്. 

ഭൂഗർഭജലം മിക്കപ്പോഴും ചെലവ് കുറഞ്ഞതും കൂടുതൽ സൗകര്യപ്രദവും ഉപരിതലജലവുമായി താരതമ്യം ചെയ്യുമ്പോൾ മലിനീകരണം കുറഞ്ഞതുമായിരിക്കും. ഉദാഹരണത്തിന്, അമേരിക്കയിൽ ഉപയോഗിക്കാവുന്ന ജലശേഖരത്തിന്റെ വലിയ സ്രോതസ്സാണ് ഭൂഗർഭജലം നൽകുന്നത്. അവിടുത്തെ മറ്റെല്ലാം സംസ്ഥാനങ്ങളേക്കാളും കാലിഫോർണിയാ സംസ്ഥാനം ഉയർന്ന അളവിൽ ഭൂഗർഭജലം എടുക്കുന്നു. അനേകം മുനിസിപ്പാലിറ്റികൾ വിതരണം ചെയ്യുന്നത് ഭൂഗർഭജലമാണ്. 



</doc>
<doc id="378979" url="https://ml.wikipedia.org/wiki?curid=378979" title="മണ്ണിന്റെ ആരോഗ്യം">
മണ്ണിന്റെ ആരോഗ്യം

മണ്ണിന്റെ ആരോഗ്യം എന്നത് മണ്ണിന്റെ പരിതഃസ്ഥിതിക്കനുസരിച്ച് അതിന്റെ വ്യാപ്തിയുള്ള ആവാസവ്യവസ്ഥയുടെ പ്രവർത്തനങ്ങൾ നടക്കുന്ന മണ്ണിന്റെ അവസ്ഥയാണ്. മണ്ണിന്റെ ആരോഗ്യത്തെ പരിശോധിക്കുന്നതിലൂടെ അതിന്റെ അവസ്ഥയെക്കുറിച്ചുള്ള മൂല്യനിർണ്ണയം നടത്താം.മണ്ണിന്റെ ആരോഗ്യം മണ്ണിലെ ജൈവവൈവിധ്യത്തെ ആശ്രയിച്ചിരിക്കുന്നു. മണ്ണിനെ അതിന്റെ പഴയ അവസ്ഥയിലേക്കു തിരിച്ചു കൊണ്ടുവരുന്നതിലൂടെ മണ്ണിന്റെ ആരോഗ്യം മെച്ചപ്പെടുത്താവുന്നതാണ്. 

താഴെപ്പറയുന്ന കാര്യങ്ങളിൽ മണ്ണിന്റെ അവസ്ഥയെപ്പറ്റി വിവരിക്കാൻ മണ്ണിന്റെ ആരോഗ്യം എന്ന പദം ഉപയോഗിക്കുന്നു:




</doc>
<doc id="378985" url="https://ml.wikipedia.org/wiki?curid=378985" title="മണ്ണിന്റെ ഫലഭൂയിഷ്ടി">
മണ്ണിന്റെ ഫലഭൂയിഷ്ടി

മണ്ണിന്റെ ഫലഭൂയിഷ്ടി എന്നത് കാർഷികാവശ്യങ്ങൾക്കുള്ള സസ്യവളർച്ച നിലനിർത്താനുള്ള മണ്ണിന്റെ കഴിവാണ്. അതായത്, സസ്യത്തിന് വാസസ്ഥലം നൽകുകയും നിലനിൽക്കുന്നതും സ്ഥിരമായതുമായ ഉയർന്ന ഗുണനിലവാരമുള്ള വിളവ് തരാനുള്ള കഴിവ്. ഫലഭൂയിഷ്ടമായ ഒരു മണ്ണിന് താഴെതന്നിരിക്കുന്ന ഗുണഗണങ്ങൾ ഉണ്ട്: 


താഴെപ്പറയുന്ന കാര്യങ്ങളാണ് ഭൂരിഭാഗം സാഹചര്യങ്ങളിലും മണ്ണിന്റെ ഫലഭൂയിഷ്ടിയെ സഹായിക്കുന്നത്:



</doc>
<doc id="378988" url="https://ml.wikipedia.org/wiki?curid=378988" title="ജലമണ്ഡലം">
ജലമണ്ഡലം

ജലമണ്ഡലം എന്നത് ( ഗ്രീക്കിൽ നിന്ന് ὕδωρ "hydōr", "ജലം", σφαῖρα "sphaira", "മണ്ഡലം") ഗ്രഹം, പ്രകൃത്യായുള്ള ഉപഗ്രഹങ്ങൾ എന്നിവയുടെ ഉപരിതലത്തിലും പ്രതലത്തിനുള്ളിലും എല്ലാമായി കാണപ്പെടുന്ന ജലത്തിന്റെ ഒന്നിച്ചുള്ള ആകെ പിണ്ഡമാണ്.

1389 മില്യൺ ക്യുബിക് കിലോമീറ്റർ ജലം ഭൗമോപരിതലത്തിൽ ഉള്ളതായാണ് കണക്കാക്കിയിട്ടുള്ളത്. ഭൂഗർഭജലസ്രോതസ്സുകൾ, സമുദ്രങ്ങൾ, തടാകങ്ങൾ, അരുവികൾ തുടങ്ങിയവയിലെ ദ്രാവകാവസ്ഥയിലും ഖരാവസ്ഥയിലുമുള്ള ജലം ഇതിൽ ഉൾപ്പെടുന്നു. ഇതിൽ 97.5% വും ഉപ്പുവെള്ളമാണ്. 2.5% മാത്രമാണ് ശുദ്ധജലമുള്ളത്. ഈ ശുദ്ധജലത്തിൽത്തന്നെ 68.9% വും ആർട്ടിക്ക്, അന്റാർട്ടിക്ക, പർവ്വത ഗ്ലേസിയറുകൾ എന്നിവിടങ്ങളിലെ ഐസിന്റേയും സ്ഥിരമായുള്ള മഞ്ഞിന്റെ ആവരണരൂപത്തിലുമാണുള്ളത്. 30.8% ജലം ശുദ്ധമായ ഭൂഗർഭജലത്തിന്റെ രൂപത്തിൽ കാണപ്പെടുന്നു. ഭൂമിയിലെ ശുദ്ധജലത്തിൽ 0.3% മാത്രമാണ് കരയിൽ തടാകങ്ങൾ, സംഭരണികൾ, നദീവ്യവസ്ഥകൾ എന്നിവിടങ്ങളിൽ പെട്ടെന്നുപയോഗിക്കാൻ കഴിയും വിധമുള്ളത്. 



</doc>
<doc id="378992" url="https://ml.wikipedia.org/wiki?curid=378992" title="രാസമാലിന്യം">
രാസമാലിന്യം

രാസമാലിന്യം എന്നത് ദോഷകരമായ രാസവസ്തുക്കൾകൊണ്ട് ഉണ്ടായ മാലിന്യമാണ്. ബ്രിട്ടണിലെ സി. ഒ. എസ്. എച്ച്. എച്ച് അല്ലെങ്കിൽ അമേരിക്കയിലെ ശുദ്ധജല ചട്ടം, സ്രോതസ്സുകൾ സംരക്ഷിക്കാനും തിരിച്ചുകൊണ്ടുവരാനുമുള്ള ചട്ടം എന്നിവയിലെ നിയന്ത്രണങ്ങൾക്കു കീഴിൽ രാസമാലിന്യം വരും. യു. എസ്സിൽ എൻ‌വയോണ്മെന്റൽ പ്രൊട്ടെക്ഷൻ ഏജൻസി (ഇ. പി. എ), ഒക്യുപ്പേഷണൽ സേഫ്റ്റി ആന്റ് ഹെൽത്ത് അഡ്മിനിസ്ട്രേഷൻ (ഓഷ) അതോടൊപ്പം സംസ്ഥാനങ്ങളിലും പ്രാദേശികതലത്തിലുമുള്ള നിയന്ത്രണങ്ങൾ രാസ ഉപയോഗങ്ങളും നിർമ്മാർജ്ജനവും നിയന്ത്രിക്കുന്നു. ഒരു ആപത്ക്കരമായ രാസമാലിന്യം ഖര- ദ്രാവക- വാതക അവസ്ഥകളിലുള്ള, ഒന്നുകിൽ ആപത്ക്കരമായ സ്വഭാവഗുണങ്ങൾ കാണിക്കുന്നതോ അല്ലെങ്കിൽ ആപത്ക്കരമായ മാലിന്യം എന്ന് പ്രത്യേകമായി പേര് പട്ടികയിൽ ഉൾപ്പെടുത്തിയതോ ആയിരിക്കും.



</doc>
<doc id="378993" url="https://ml.wikipedia.org/wiki?curid=378993" title="ബോണ്ടെബക്ക്">
ബോണ്ടെബക്ക്

ബോണ്ടെബക്ക് (Damaliscus pygargus) സൌത്ത് ആഫ്രിക്ക, ലെസോതോ, നമീബിയ എന്നിവിടങ്ങളിൽ കണ്ടുവരുന്ന ഒരു മാൻ വർഗ്ഗമാകുന്നു. ബോണ്ടെബക്കുകൾക്ക് രണ്ട് ഉപവർഗ്ഗങ്ങളുണ്ട്, ദക്ഷിണാഫ്രിക്കയിലെ പടിഞ്ഞാറൻ മുനമ്പിലുള്ള ഫിൻബസ് എന്നറിയപ്പെടുന്ന സ്വാഭാവികമായ കുറ്റിക്കാടുള്ള പ്രദേശങ്ങളിലും റിനോസ്റ്റെർവെൽഡ് മേഖലകളിലും കണ്ടുവരുന്ന ബോണ്ടെബക്ക് ((Damaliscus pygargus pygargus), ഹൈവെൽഡ് എന്നറിയപ്പെടുന്ന ദക്ഷിണാഫ്രിക്കൻ ഉൾനാടൻ പീഠഭൂമിയിലെ 1500 മീറ്റർ മുകളിലും എന്നാൽ 2100 മീറ്റർ താഴെയുമുള്ള പ്രദേശങ്ങളിൽ കാണപ്പെടുന്ന ബ്ലെസ്ബക്ക് (Damaliscus pygargus phillipsi) എന്നിവയാണീ രണ്ട് ഉപവർഗ്ഗങ്ങൾ. ബോണ്ടെബക്കുകൾ സാധാരണയുളള റ്റ്സെസ്സെബിയുമായി ബന്ധമുള്ളവയാണ്.  



</doc>
<doc id="378999" url="https://ml.wikipedia.org/wiki?curid=378999" title="മൂർഖൻ (ചലച്ചിത്രം)">
മൂർഖൻ (ചലച്ചിത്രം)

1980ൽ ജോഷിയുടെ സംവിധാനത്തിൽ ആരിഫ ഹസ്സൻ നിർമ്മിച്ച ചിത്രമാണ്മൂർഖൻ. ജയൻ, സീമ, സുമലത, സത്താർ, കുതിരവട്ടം പപ്പു, കൊച്ചിൻ ഹനീഫ തുടങ്ങിയവർ അഭിനയിച്ച ഈ ചിത്രത്തിൽ ബി മാണിക്യത്തിന്റെ ഗാനങ്ങൾക്ക് എ.റ്റി. ഉമ്മർ ഈണം നൽകിയിരിക്കുന്നു. 
ബി. മാണിക്യം എഴുതിയ ഇതിലെ ഗാനങ്ങൾക്ക് സംഗീതം പകർന്നത് എ.റ്റി. ഉമ്മർ ആണ്.

മൂർഖൻ1980


</doc>
<doc id="379000" url="https://ml.wikipedia.org/wiki?curid=379000" title="നിർമ്മാണ മാലിന്യം">
നിർമ്മാണ മാലിന്യം

എന്നത് നിർമ്മാണപ്രവർത്തനങ്ങളാലോ വ്യവസായങ്ങളാലോ നേരിട്ടോ യാദൃച്ഛികമായോ ഉൽപ്പാദിപ്പിക്കപ്പെടുന്ന ആവശ്യമില്ലാത്ത വസ്തുക്കൾ നിർമ്മാണ മാലിന്യത്തിൽ ഉൾപ്പെടുന്നു. നിർമ്മാണത്തിനുപയോഗിക്കുന്ന ഇൻസുലേഷനുകൾ, ആണികൾ, വൈദ്യുത വയറുകൾ, ഓടുകളുടെയും പലകകളുടെയും അവശിഷ്ടങ്ങൾ, മേൽക്കൂരയുടെ ഭാഗങ്ങൾ അതുപോലെ, ഇതിന്റെകൂടെ സ്ഥലമൊരുക്കുമ്പോൾ കുഴിക്കുമ്പോഴും മറ്റും ഉണ്ടാകുന്ന വസ്തുക്കൾ, മരങ്ങളുടെ കുറ്റികൾ, ഇടിച്ചുനിരത്തപ്പെട്ട കെട്ടിടങ്ങളുടെ അവശിഷ്‌ടങ്ങളായ കല്ലും ചരലും എന്നിവയും നിർമ്മാണമാലിന്യത്തിൽപ്പെടുന്നു. നിർമ്മാണമാലിന്യങ്ങളിൽ ഈയം, ആസ്‌ബസ്റ്റോസ്, അല്ലെങ്കിൽ അതുപോലുള്ള മാരകവസ്തുക്കൾ എന്നിവയും പെടും. 

നിർമ്മാണസമയത്ത് പല കാരണങ്ങളാലും കേടായതും ഉപയോഗശൂന്യമായതുമായ ഇഷ്ടികകൾ, കോൺക്രീറ്റ്, തടി തുടങ്ങിയ വസ്തുക്കൾ നിർമ്മാണമാലിന്യങ്ങളിൽ കൂടുതലായി കാണാനാവും. നിരീക്ഷിതമായ ഗവേഷണങ്ങൾ കാണിക്കുന്നത്, സാധാരണ ഇത്തരം അളവുകളെപ്പറ്റി കണക്കാക്കുന്നവരുടെയും നിർമ്മാണമേഖലയിലെയും കണക്കുപ്രകാരമുള്ള 2.5-5% നിർമ്മാണമാലിന്യപരിമാണത്തേക്കാൾ 10 to 15% കൂടുതൽ ഇത്തരം മാലിന്യങ്ങൾ ഒരു കെട്ടിടത്തിലേയ്ക്കു പോകപ്പെടുന്നു എന്നാണ്. വിവിധ നിർമ്മാണപ്രദേശങ്ങൾതമ്മിൽ ഇത്തരം മാലിന്യങ്ങൾ ഉണ്ടാകുന്നതിനു കാര്യമായ വ്യത്യാസമുണ്ട്. ഈ മാലിന്യങ്ങൾ കുറയ്ക്കാൻ ആവശ്യത്തിന് അവസരങ്ങളുണ്ട്. 



</doc>
<doc id="379005" url="https://ml.wikipedia.org/wiki?curid=379005" title="ഭക്ഷണ മാലിന്യം">
ഭക്ഷണ മാലിന്യം

ഭക്ഷണ മാലിന്യം എന്നത് കഴിക്കാതെ ഉപേക്ഷിക്കുകയോ പാഴാക്കുകയോ ചെയ്ത ആഹാരമാണ്. ആഹാരം പാഴാകുന്നതിനുള്ള കാരണങ്ങൾ പലതാണ്. ഇത് സംഭവിക്കുന്നത് ഉൽപ്പാദനം, സംസ്ക്കരണം, വിൽപ്പന, ഉപഭോഗം എന്നീ ഘട്ടങ്ങളിലാണ് ഇത് സംഭവിക്കുന്നത്.

ഉൽപ്പാദിപ്പിക്കുന്ന ആഹാരത്തിന്റെ ⅓ ഭാഗത്തിനും ½ ഭാഗത്തിനുമിടയിൽ വരും ആഗോളതലത്തിലുള്ള ആഹാരനഷ്ടവും മാലിന്യവും. നഷ്ടവും പാഴാകലും ആഹാരം കൈമാറുന്ന ശൃംഖലയുടെ എല്ലാ ഘട്ടങ്ങളിലും ഉണ്ടാകുന്നുണ്ട്. കുറഞ്ഞ വരുമാനമുള്ള രാജ്യങ്ങളിൽ ഉല്പാദനവേളയിലാണ് ആഹാരനഷ്ടം കൂടുതലും നടക്കുന്നത്. ഇതേസമയം വികസിതരാജ്യങ്ങളിൽ ഓരോ മനുഷ്യരും വർഷത്തിൽ ഏകദേശം 100 കിലോകിലോഗ്രാം വീതം ഉപഭോക്തവേളയിലാണ് ഏറ്റവും കൂടുതൽ ആഹാരം പാഴാകുന്നത്. 




</doc>
<doc id="379006" url="https://ml.wikipedia.org/wiki?curid=379006" title="അഗുൽഹാസ് ദേശീയോദ്യാനം">
അഗുൽഹാസ് ദേശീയോദ്യാനം

അഗുൽഹാസ് ദേശീയോദ്യാനം, കേപ് ടൗണിന് 200 കിലോമീറ്റർ (120 മൈൽ) തെക്ക്-കിഴക്കായി പടിഞ്ഞാറൻ മുനമ്പിലെ തെക്കൻ ഓവർബർഗ് മേഖലയിലെ അഗൽഹാസ് സമതലത്തിൽ സ്ഥിതിചെയ്യുന്ന ഒരു ദക്ഷിണാഫ്രിക്കൻ ദേശീയോദ്യാനമാണ്. 

ഗാൻസ്ബായ്, സ്ട്രൂയിസ്ബായ് എന്നീ നഗരങ്ങൾക്കിടയിലെ തീരദേശ മേഖലയിൽ ഈ പാർക്ക് നിലകൊള്ളുന്നു. കേപ്പ് അഗുൽഹാസിൽ ആഫ്രിക്കയുടെ തെക്കേ മുനമ്പുവരെ ഈ ദേശീയോദ്യാനത്തിൽ ഉൾപ്പെടുന്നു. 2009 ജനുവരിയിൽ ഈ ദേശീയോദ്യാനത്തന്റെ ആകെ വിസ്തീർണ്ണം ആണ്.

ഈ ദേശീയോദ്യാനത്തിൻറെ പ്രധാന ടൂറിസ്റ്റ് ആകർഷണങ്ങൾ ആഫ്രിക്കയുടെ തെക്കേ അറ്റമായ കേപ്പ് അഗുൽഹാസും അറ്റ്ലാൻറിക്, ഇന്ത്യൻ മഹാസമുദ്രങ്ങളുടെ ഔദ്യോഗിക സംഗമസ്ഥാനവുമാണ്. അടുത്തുതന്നെ ദക്ഷിണാഫ്രിക്കയിലെ ഏറ്റവും പഴക്കമുള്ള രണ്ടാമത്തെ ലൈറ്റ് ഹൌസ് നിലകൊള്ളുന്നു. ഇത് ചെറിയൊരു മ്യൂസിയവും ചായക്കടയും ഉൾപ്പെട്ടതാണ്.



</doc>
<doc id="379015" url="https://ml.wikipedia.org/wiki?curid=379015" title="എൻവയൺമെന്റൽ സോയിൽ സയൻസ്">
എൻവയൺമെന്റൽ സോയിൽ സയൻസ്

എൻവയൺമെന്റൽ സോയിൽ സയൻസ് എന്നത് പിഡോസ്ഫിയറുമായും അതുപോലെതന്നെ ജൈവമണ്ഡലം, ലിത്തോസ്ഫിയർ, ജലമണ്ഡലം, അന്തരീക്ഷം എന്നിവയുടെ നിർണ്ണായകമായ മേഖലകളുമായുമുള്ള മനുഷ്യന്റെ ഇടപെടലിനെക്കുറിച്ചുള്ള പഠനമാണ്. മണ്ണൊലിപ്പ് തടയൽ, ലോഹങ്ങൾ കീടനാശിനികൾ എന്നിവമൂലമുള്ള മണ്ണ് മലിനീകരണം, തണ്ണീർത്തടങ്ങളുടെ വീണ്ടെടുക്കൽ തുടങ്ങിയവയെല്ലാം പാരിസ്ഥിതി മണ്ണ് ശാസ്ത്രം സംബോധന ചെയ്യുന്ന പ്രധാനവും പ്രയുക്തവുമായ മേഖലകളിൽ ഉൾപ്പെടുന്നു. പാരിസ്ഥിതി മണ്ണ് ശാസ്ത്രത്തിലെ ഗവേഷണം കൂടുതലും നടത്തുന്നത് മാതൃകകളിലൂടെയാണ്. 



</doc>
<doc id="379018" url="https://ml.wikipedia.org/wiki?curid=379018" title="ബൊണ്ടെബക്ക് ദേശീയോദ്യാനം">
ബൊണ്ടെബക്ക് ദേശീയോദ്യാനം

ബൊണ്ടെബക്ക് ദേശീയോദ്യാനം ഒരു പ്രത്യേക ജീവിയിനത്തിൻറെ സംരക്ഷണത്തിനായുള്ള ദക്ഷിണാഫ്രിക്കയിലെ ദേശീയോദ്യാനമാണ്. ബൊണ്ടെബക്കുകളെ സംരക്ഷിക്കുകയെന്ന ലക്ഷ്യം മുൻനിറുത്തിയായണ് 1931 ൽ ഈ ദേശീയോദ്യാനം സ്ഥാപിക്കപ്പെട്ടത്. ദക്ഷിണാഫ്രിക്കയിലെ ആകെയുള്ള 20 ദേശീയോദ്യാനങ്ങളിൽ  ഏറ്റവും ചെറുതായ ഈ ദേശീയോദ്യാനം, 27.86 ചതുരശ്ര കിലോമീറ്റർ വിസ്തീർണ്ണമുള്ളതാണ്.  ലോക പൈതൃക സ്ഥലത്തിൽപ്പെട്ട കേപ് ഫ്ലോറിസ്റ്റിക് മേഖലയുടെ ഭാഗമാണ് ഈ ദേശീയോദ്യാനം.

ലാൻഗെബർഗ്ഗ് മലനിരകളുടെ  താഴ്വാരത്തിൽ സ്ഥിതിചെയ്യുന്ന സ്വെല്ലെൻടം പട്ടണത്തിൽനിന്ന് 6 കിലോമീറ്റർ തെക്കായിട്ടാണ് ഈ ഉദ്യാനം സ്ഥിതി ചെയ്യുന്നത്. ഉദ്യാനത്തിൻറെ തെക്കെ അതിർത്തിയിൽ ബ്രീഡെ നദിയാണ്.



</doc>
<doc id="379022" url="https://ml.wikipedia.org/wiki?curid=379022" title="ജൈവഭൗമരസതന്ത്രം">
ജൈവഭൗമരസതന്ത്രം

ജൈവഭൗമരസതന്ത്രം എന്നത് പ്രകൃത്യായുള്ള പരിസ്ഥിതിയുടെ സംയോഗത്തെ നിയന്ത്രിക്കുന്ന രസതന്ത്രപരവും ഭൗതികപരവും ഭൗമപരവും ജൈവപരവുമായ പ്രക്രിയകളേയും പ്രവർത്തനങ്ങളേയും കുറിച്ച് പഠിക്കുന്ന ശാസ്ത്രശാഖയാണ്. പ്രത്യേകിച്ച് പറഞ്ഞാൽ, ജൈവഭൗമരസതന്ത്രം പഠിക്കുന്നത് കാർബൺ, നൈട്രജൻ തുടങ്ങിയ രാസമൂലകങ്ങളുടെ ചക്രങ്ങളെക്കുറിച്ചും ജീവനുള്ളവയുമായുള്ള അവയുടെ ബന്ധപ്പെടലും സംയോഗവും ഭൂമിയുടെ ജൈവവ്യവസ്ഥകളിലൂടെയുള്ള മൂലകങ്ങളുടെ സഞ്ചാരവുമാണ്. 

<br>-
ഉക്രേനിയൻ ശാസ്ത്രജ്ഞനായ വ്ലാദിമർ വെർനാഡ്സ്ക്കിയാണ് ജൈവഭൗമരസതന്ത്രത്തിന്റെ ഉപജ്ഞാതാവ്. 



</doc>
<doc id="379026" url="https://ml.wikipedia.org/wiki?curid=379026" title="സുസ്ഥിരതയെക്കുറിച്ചുള്ള പഠനം">
സുസ്ഥിരതയെക്കുറിച്ചുള്ള പഠനം

സുസ്ഥിരതയെക്കുറിച്ചുള്ള പഠനം എന്നത് സുസ്ഥിരതാസങ്കൽപ്പത്തിന്റെ വിവിധശാസ്ത്രശാഖകൾ കാണുന്ന വീക്ഷണകോണിലാണ് കേന്ദ്രീകരിച്ചിരിക്കുന്നത്. സുസ്ഥിരതാവികസനം, ഭൂമിശാസ്ത്രം, പരിസ്ഥിതി നയങ്ങൾ, ധാർമ്മികത, പരിസ്ഥിതിവിജ്ഞാനീയം, ധനകാര്യം, പ്രകൃതിസ്രോതസ്സുകൾ, സാമൂഹികവിജ്ഞാനീയം, നരവംശശാസ്ത്രം തുടങ്ങിയവ ഇതിൽ ഉൾപ്പെടുന്നു. 



</doc>
<doc id="379030" url="https://ml.wikipedia.org/wiki?curid=379030" title="കരൂ ദേശീയോദ്യാനം">
കരൂ ദേശീയോദ്യാനം

കരൂ ദേശീയോദ്യാനം, 1979 ൽ സ്ഥാപിതമായതും പടിഞ്ഞാറൻ മുനമ്പിലെ ഗ്രേറ്റ് കാരൂ പ്രദേശത്ത്, ബ്യൂഫോർട്ട് വെസ്റ്റ് നഗരത്തിനു സമീപവുമുള്ള ഒരു ദക്ഷിണാഫ്രിക്കൻ വന്യജീവി സംരക്ഷണമേഖലയാണ്. ഈ അർത്ഥ മരുപ്രദേശം ഏകദേശം 750 ചതുരശ്ര കിലോമീറ്റർ (290 ച.മൈൽ) വിസ്തീർണ്ണമുള്ളതാണ്. 

ഗ്രേറ്റ് എസ്കാർപ്പ്മെന്റിന്റെ ന്യൂവേൽഡ് ഭാഗം ദേശീയോദ്യാനത്തിലൂടെ കടന്നുപോകുന്നു. കാരുവിന്റെ ഉയരമുള്ള ഭാഗം 1300 മീറ്ററും താഴ്ന്ന ഭാഗം 850 മീറ്ററും സമുദ്രനിരപ്പിൽ നിന്ന് ഉയർന്നു നിൽക്കുന്നു.


</doc>
<doc id="379032" url="https://ml.wikipedia.org/wiki?curid=379032" title="ആർബർ ദിനം">
ആർബർ ദിനം

"'ആർബർ ദിന" , ("arbor", എന്ന ലാറ്റിൻ പദത്തിന് അർഥം മരം എന്നാണ്).ത്തിൽ വ്യക്തികളേയും സംഘങ്ങളേയും മരത്തെ നടാൻ പ്രോത്സാഹിപ്പിക്കുന്നു. പല രാജ്യങ്ങളും ഈ ദിവസം മുടക്കു ദിവസമായി ആചരിക്കുന്നു. 

വന മഹോൽസവം ജൂലായിൽ ഒരാഴ്ച നീളുന്ന ഉത്സവമാണിത്. ഈ പരിപാടിയിൽ അനേക ലക്ഷങ്ങൾ ചെടികൾ നടുന്നു. 1950ൽ അന്നത്തെ കേന്ദ്ര കൃഷി - ഭക്ഷ്യ മന്ത്രിയായിരുന്ന കെ.എം. മുൻഷിയാണ് തുടക്കം കുറിച്ചത്. ഇത് സാധാരണ ജനങ്ങളിൽ വന സംരക്ഷണത്തിലും ചെടി നടലിലും അത്യുൽസാഹം ഉണ്ടാക്കുവാനാണ്. മരം നടുന്ന പരിപാടിയ്ക്ക് വനമഹോൽസവം എന്നു പേരുകിട്ടിയത് 1947ൽ ജൂലായിൽ ഡൽഹിയിൽ നടന്ന ജവഹർലാൽ നെഹ്രു, ഡോ. രാജേന്ദ്ര പ്രസാദ്, അബ്ദുൾ കലാം ആസാദ് എന്നിവർ പങ്കെടുത്തിരുന്ന പരിപാടിയിൽ നിന്നാണ്. പരിസ്ഥിതി സംഘടയായ ‘’പര്യാവരൺ സചേതക് സമിതി’’ ഓരോ വർഷവും കൂട്ടായ പരിപാടികളും ഉറച്ച പ്രവർത്തനങ്ങളും എല്ലാവർഷവും ആ ദിവസങ്ങളിൽ നടത്തുന്നു. രാജ്യത്തിലെ പല സംസ്ഥാനങ്ങളും ആ ആഴ്ച സ്വന്തം പരിപാടികൾ നടത്താറുണ്ട്  







</doc>
<doc id="379033" url="https://ml.wikipedia.org/wiki?curid=379033" title="മൌണ്ടൻ സീബ്ര ദേശീയോദ്യാനം">
മൌണ്ടൻ സീബ്ര ദേശീയോദ്യാനം

മൌണ്ടൻ സീബ്ര ദേശീയോദ്യാനം, 1937 ജൂലൈയിൽ ദക്ഷിണാഫ്രിക്കയിലെ കിഴക്കൻ കേപ് പ്രവിശ്യയിൽ സ്ഥാപിക്കപ്പെട്ട ഒരു ദേശീയോദ്യാനമാണ്. വംശനാശ ഭീഷണി നേരിടുന്ന കേപ്പ് മൗണ്ടൻ സീബ്രകളുടെ സംരക്ഷണത്തിനു വേണ്ടിയാണ് ഈ നേച്ചർ റിസർവ്വ് പ്രഖ്യാപിക്കപ്പെട്ടത്.

1930 കളുടെ ആരംഭത്തിൽ, കേപ്പ് മൗണ്ടൻ സീബ്രയ്ക്ക് വംശനാശഭീഷണിയുണ്ടായിരുന്നു. ദേശീയോദ്യാനത്തിൻറെ ബോർഡ് ഓഫ് ട്രസ്റ്റീസ്, 17.8 കിമീ (6.61 ച.മൈൽ) വിസ്തീർണ്ണത്തിലുള്ള​ പ്രദേശം സീബ്രകളുടെ സംരക്ഷണത്തിനായി പ്രഖ്യാപിച്ചു.

ദേശീയോദ്യാനത്തിൽ അവശേഷിച്ചിരുന്ന മൌണ്ടൻ സീബ്രകളുടെ എണ്ണം അഞ്ച് ആൺ സീബ്രകളും ഒരു പെൺസീബ്രയുമായിരുന്നു. ഇത് ഇവയുടെ അംഗസംഖ്യ വർദ്ധിപ്പിക്കുന്നതിന് അപര്യാപ്തമായിരുന്നു. 1950 ആയപ്പോഴേക്കും രണ്ട് ആൺസീബ്രകൾ മാത്രമേ ബാക്കിയുണ്ടായിരുന്നുള്ളു. സമീപത്തെ കർഷകനായിരുന്ന എച്ച് എൽ. ലോംബാർഡ് ദേശീയോദ്യാനത്തിലേയ്ക്ക് പതിനൊന്ന് സീബ്രകളെ സംഭാവന ചെയ്തതിനുശേഷം വംശവർദ്ധനവ് മെച്ചപ്പെട്ടു തുടങ്ങിയിരുന്നു. 1964 ആയപ്പോഴേയ്ക്കും ഉദ്യാനത്തിലെ സീബ്രകളുടെ എണ്ണം 25 മാത്രമായിരുന്നു. ഈ സമയം പാർക്കിന്റെ വലിപ്പം 65.36 കിമീ (25.24 ചതുരശ്ര മൈൽ) ആയി വർദ്ധിപ്പിക്കുകയും പോൾ മിച്ചാവു എന്നയാൾ ദേശീയോദ്യാനത്തിലേയ്ക്ക് ആറ് സീബ്രകളെ സംഭാവന ചെയ്യുകയും ചെയ്തു. അതിനുശേഷം, സീബ്രകളുടെ എണ്ണം ക്രമാനുഗതമായി 140 ആയി ഉയർന്നിരുന്നു. 1975 ൽ പടിഞ്ഞാറൻ മുനമ്പിലെ ഡീ ഹൂപ്പ് നേച്ചർ റിസേർവ്വിൽ സീബ്രകളെ വീണ്ടും പരിചയപ്പെടുത്തപ്പെട്ടു. 1978 മുതൽ സീബ്രകളെ പിടികൂടി പുതിയൊരു ആവാസവ്യവസ്ഥയിലേക്ക് മാറ്റകയെന്നത്, ദേശീയോദ്യാനത്തിലെ മാനേജ്മെൻറിൻറെ പതിവു കാര്യപരിപാടിയായി മാറി. 2015 ലെ കണക്കുകളനുസരിച്ച് ദേശീയോദ്യാനത്തിൽ 700 ൽ പരം സീബ്രകളുണ്ടന്നു കണക്കാക്കിയിരിക്കുന്ന. ഓരോ വർഷവും ശരാശരി ഇരുപതോളം മൃഗങ്ങളെ പുതിയ ആവാസ വ്യവസ്ഥയിലേയ്ക്കു മാറ്റിപ്പാർപ്പിക്കുന്നു. പാർക്കിൻറെ വലിപ്പം വർദ്ധിപ്പിക്കാൻ വർഷം തോറും കൂടുതൽ ഫാമുകൾ വാങ്ങുകയും ദേശീയോദ്യാനത്തിൻറെ വിസ്തൃതി ഇപ്പോഴത്തെ 284 കിമീ (110 ച.മൈൽ) വരെയായി വർദ്ധിക്കുകയും ചെയ്തു. 

ദേശീയോദ്യാനത്തിൻറെ അതിരുകൾക്കുള്ളിൽ കാണപ്പെടുന്ന മറ്റ് സസ്തനികൾ, കരാഗൽ, കേപ്പ് കാട്ടുപോത്ത്, ബ്ലാക്ക് റിനോ, എലാൻഡ്, കറുത്ത വിൽഡെബീസ്റ്റ്, ചുവന്ന ഹാർട്ടെബീസ്റ്റ്, ജെംസ്ബക്ക്, ഗ്രേ റെബക്ക് എന്നിവയാണ്. 2007-ൽ ദക്ഷിണാഫ്രിക്കൻ ചീറ്റപ്പുലികൾ ഈ പ്രദേശത്ത പുനരവതരിപ്പിക്കപ്പെട്ടു. 2013 ൽ മൂന്ന് ട്രാൻസ്വാൾ സിംഹങ്ങളെ ഉദ്യാനത്തിലേയ്ക്കു പരിചയപ്പെടുത്തി. വന്യമൃഗങ്ങൾ അയൽ പ്രദേശങ്ങളിലെ കൃഷിയിടങ്ങളിലേയക്കു പ്രവേശിക്കുന്നതു തടയുന്നതിനായി കമ്പി വേലി നിർമ്മിച്ചിരിക്കുന്നു.ദേശീയോദ്യാനത്തിനുള്ളിലെ ക്യാംപുകളും വലകെട്ടി നന്നായി സംരക്ഷിക്കപ്പെട്ടിരിക്കുന്നു.



</doc>
<doc id="379038" url="https://ml.wikipedia.org/wiki?curid=379038" title="ബെലെസ്‍മ ദേശീയോദ്യാനം">
ബെലെസ്‍മ ദേശീയോദ്യാനം

ബെലെസ്‍മ ദേശീയോദ്യാനം (അറബിക്:الحظيرة الوطنية بلزمة), അൾജീരിയയിലെ ഏറ്റവും പ്രധാനപ്പെട്ട ദേശീയ ഉദ്യാനങ്ങളിലൊന്നാണ്. ഔറസ് പർവതത്തിന്റെ ഉപശ്രേണിയായ ബലെസ്മ റേഞ്ചിലെ ചരിവുകളിലെ ബട്‍ന പ്രവിശ്യയിലാണ് ഈ ദേശീയോദ്യാനം സ്ഥിതി ചെയ്യുന്നത്.

1984-ൽ സൃഷ്ടിക്കപ്പെട്ട ഇത് 262.5 ചതുരശ്രകിലോമീറ്ററുകളിലായി വ്യാപിച്ചു കിടക്കുന്നു. 


</doc>
<doc id="379046" url="https://ml.wikipedia.org/wiki?curid=379046" title="യങ്കാരി ദേശീയോദ്യാനം">
യങ്കാരി ദേശീയോദ്യാനം

യങ്കാരി ദേശീയോദ്യാനം വടക്കുകിഴക്കൻ നൈജീരിയയിലെ ബൌച്ചി സംസ്ഥാനത്തിൻറെ തെക്ക്-മദ്ധ്യഭാഗത്തായുള്ള വലിയ വന്യജീവി സംരക്ഷണകേന്ദ്രമാണ്. ഏകദേശം 2,244 ചതുരശ്ര കിലോമീറ്ററാണ് (866 ചതുരശ്ര മൈൽ) ഈ ദേശീയോദ്യാനത്തിൻറെ ആകെ വിസ്തൃതി. വിവിധ പ്രകൃതിദത്ത ചുടു നീരുറവകളും, വൈവിധ്യമാർന്ന സസ്യ ജന്തു ജാലം എന്നിവ ഇവിടെയുണ്ട്. പടിഞ്ഞാറൻ ആഫ്രിക്കൻ സവന്നയുടെ ഹൃദയഭാഗത്താണ് ഈ ഉദ്യാനത്തിൻറെ സ്ഥാനം. ടൂറിസ്റ്റുകൾക്കും അവധിക്കാലം ആസ്വദിക്കാനെത്തുന്നവർക്കും വന്യജീവികളെ അവയുടെ പ്രകൃതിദത്ത ആവാസസ്ഥലങ്ങളിൽ നിന്നു ദർശിക്കുവാൻ സാധിക്കുന്നു.

യഥാർത്ഥത്തിൽ 1956 ൽ ഒരു ഗെയിം റിസർവ്വായാണ് യങ്കാരി സ്ഥാപിക്കപ്പെട്ടത്. എന്നാൽ പിന്നീട് നൈജീരിയയിലെ ഏറ്റവും വലിയ ദേശീയോദ്യാനമായി 1991 ൽ പ്രഖ്യാപിക്കപ്പെട്ടു. നൈജീരിയയിലെ ടൂറിസ്റ്റുകൾക്ക് ഏറ്റവും പ്രിയപ്പെട്ട പ്രദേശമാണിത്. നൈജീരിയയിലെ ടൂറിസവും ഇക്കോടൂറിസ വികസനവും പ്രോത്സാഹിപ്പിക്കുന്നതിൽ ഈ ദേശീയോദ്യാനം നിർണായക പങ്കു വഹിക്കുന്നു. അതുപോലെതന്നെ പടിഞ്ഞാറൻ ആഫ്രിക്കയിലെ ഏറ്റവും പ്രശസ്തമായ പാരിസ്ഥിതിക കേന്ദ്രങ്ങളിലൊന്നുകൂടിയാണിത്.


</doc>
<doc id="379050" url="https://ml.wikipedia.org/wiki?curid=379050" title="സലിം അലി ദേശീയോദ്യാനം">
സലിം അലി ദേശീയോദ്യാനം

ജമ്മു-കശ്മീരിലെ ശ്രീനഗറിൽ സ്ഥിചെയ്തിരുന്ന ദേശീയോദ്യാനമായിരിന്നു സലിം അലി ദേശീയോദ്യാനം.1986 ൽ നിലവിൽവന്ന ഈ സംരക്ഷിതപ്രദേശത്തിൻറെ വിസ്തൃതി 9.07 ച.കി.മീ. ആയിരിന്നു. പ്രസസ്ത ഇന്ത്യൻ പക്ഷിശാസ്ത്രജ്ഞനായ സലിം അലിയുടെ സ്മരണാർത്ഥമാണ് ഈ ദേശീയോദ്യാനത്തിന് പേര് നൽകിയിരിക്കുന്നത്. പിന്നീട് 1998 നും 2001 നും ഇടയിൽ അന്നത്തെ കശ്മീർ മുഖ്യമന്ത്രിയായിരുന്ന ഫാറൂഖ് അബ്ദുല്ല ഈ ദേശീയോദ്യാനത്തെ ഒരു ഗോൾഫ് മൈതാനമാക്കി മാറ്റി.അതിനായി സംരക്ഷിതപ്രദേശത്തുനിന്നും ഏകദേശം നാലായിരത്തോളം മരങ്ങൾ മുറിച്ചുമാറ്റിയത് ഏറെ വിവാദങ്ങൾക്ക് വഴിവച്ചിരിന്നു.

ഹംഗുൽ, മസ്ക് ഡീയർ, ഹിമാലയൻ ബ്ലാക്ക് ബീയർ, പുള്ളിപ്പുലി, ഹിമാലയൻ സെറോ, 70 ഇനം പക്ഷികൾ, പാരഡൈസ് ഫ്ലൈക്യാച്ചർ, ഹിമാലയൻ മൊണാൽ, ഹിമാലയൻ സ്നോകോക്ക് എന്നിവയുൾപ്പെടെയുള്ള വന്യജീവികൾ ഈ പാർക്കിൽ ഉണ്ടായിരുന്നു.


</doc>
<doc id="379052" url="https://ml.wikipedia.org/wiki?curid=379052" title="കൈഞ്ചി ദേശീയോദ്യാനം">
കൈഞ്ചി ദേശീയോദ്യാനം

കൈഞ്ചി ദേശീയോദ്യാനം നൈജീരിയയിലെ നൈജർ സംസ്ഥാനത്തും ക്വാര സംസ്ഥാനത്തുമായി സ്ഥിതിചെയ്യുന്ന ഒരു ദേശീയോദ്യാനം ആണ്. ഇതു സ്ഥാപിക്കപ്പെട്ടത് 1978 ലാണ്. ഈ ദേശീയോദ്യാനം ഏതാണ്ട് 5340.82 ചതുരശ്ര കിലോമീറ്റർ പ്രദേശത്തു വ്യാപിച്ചു കിടക്കുന്നു.

ദേശീയോദ്യാനം മൂന്ന് വ്യത്യസ്ത മേഖലകളുൾപ്പെടുന്നു. മത്സ്യബന്ധന നിയന്ത്രണമുള്ള കെയ്ൻജി തടാകത്തിന്റെ ഒരു ഭാഗം, തടാകത്തിന്റെ പടിഞ്ഞാറുഭാഗത്തുള്ള ബോർഗു ഗെയിം റിസേർവ്, തെക്കു കിഴക്കായുള്ള സുഗുർമ്മ ഗെയിം റിസേർവ്വ് എന്നിവാണിവ.


</doc>
<doc id="379054" url="https://ml.wikipedia.org/wiki?curid=379054" title="ക്രോസ് റിവർ ദേശീയോദ്യാനം">
ക്രോസ് റിവർ ദേശീയോദ്യാനം

ക്രോസ് റിവർ ദേശീയോദ്യാനം നൈജീരിയയിലെ ക്രോസ് റിവർ സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്. ഈ ദേശീയോദ്യാനത്തിന് ഓക്വാങ്കോ (1991-ൽ സ്ഥാപിതമായത്), ഒബൻ (1988-ൽ സ്ഥാപിതമായി) എന്നിങ്ങനെ രണ്ട് പ്രത്യേക വിഭാഗങ്ങളുണ്ട്. ക്രോസ് റിവർ ദേശീയോദ്യാനത്തിന് ഏകദേശം 4,000 കി.മീ വിസ്തീർണ്ണമുണ്ട്, വടക്കും മദ്ധ്യഭാഗങ്ങളിലും പ്രാഥമിക ഈർപ്പമുള്ള ഉഷ്ണമേഖലാ മഴക്കാടുകളാണ് ഇതിലധികവും. തീരപ്രദേശങ്ങളിൽ കണ്ടൽക്കാടുകൾ നിലനിൽക്കുന്ന ചതുപ്പുനിലങ്ങളാണ്. ദേശീയോദ്യാനത്തിൻറെ ചില ഭാഗങ്ങൾ ഗിനിയ-കോംഗോളിയൻ മേഖലയിൽ ഉൾപ്പെടുന്നു. 40 മുതൽ 50 മീറ്റർ വരെ ഉയരത്തിൽ ഇടതൂർന്നു വളരുന്ന മരങ്ങൾ ആകാശം മൂടിക്കെട്ടിയതുപോലെ വളർന്നുനിൽക്കുന്നു. ആഫ്രിക്കയിലെ ഏറ്റവും പഴക്കമുള്ള മഴക്കാടുകളിലൊന്നാണ് ഈ ദേശീയോദ്യാനം. ഒരു ജൈവവൈവിധ്യ കേന്ദ്രമായിട്ടാണ് ഈ ഉദ്യാനം അറിയപ്പെടുന്നത്


</doc>
<doc id="379056" url="https://ml.wikipedia.org/wiki?curid=379056" title="താഞ്ചി ബേർഡ് റിസർവ്">
താഞ്ചി ബേർഡ് റിസർവ്

താഞ്ചി ബേർഡ റിസർവ്വ്, ഗാംബിയയിലെ പക്ഷിസങ്കേതമാണ്. 1993 ലാണ് ഈ പക്ഷിസങ്കേതം സ്ഥാപിക്കപ്പെട്ടത്. ഇത് 612 ഹെക്ടർ പ്രദേശത്ത് വ്യാപിച്ചുകിടക്കുന്നു. കരിന്തി അഥവാ താഞ്ചി റിവർ റിസർവ്വ് എന്നീ പേരുകളിലും ഇത് അറിയപ്പെടുന്നു.

താഞ്ചി ബേർഡ് റിസർവ്വ് സ്ഥിതിചെയ്യുന്നത്, താഞ്ചി മീൻപിടുത്തഗ്രാമത്തിന് 3 കിലോമീറ്റർ വടക്കായിട്ടാണ്. കരിന്തി നദി ഈ ഉദ്യാനത്തിലുൾപ്പെടുന്നു. ബാൽഡ് കേപ്പ്, ബിജോൾ ദ്വീപുകൾ (കാജോണി ദ്വീപുകൾ) എന്നിവയുടെ ഭാഗങ്ങൾകൂടി ഉൾക്കൊള്ളുന്ന ഈ സംരക്ഷിത റിസർവ്, അറ്റ്ലാന്റിക് സമുദ്രതീരത്തുനിന്ന് 1.5 കി മീ അകലെയാണ് സ്ഥിതി ചെയ്യുന്നത്. ബിജോൾ ദ്വീപുകൾ ഗാംബിയയുടെ തീരത്തുനിന്നകലെയുള്ള ഏക ദ്വീപുകളാണ്. The Bijol Island consist of two islands which are joined together at low tide ബിജോൾ ദ്വീപുകളി‍ രണ്ട് ദ്വീപുകളാണ് ഉൾപ്പെടുന്നത്. അത് വേലിയിറക്ക സമയത്ത് ഒന്നിച്ചു ചേർന്നു കിടക്കുന്നു.



</doc>
<doc id="379059" url="https://ml.wikipedia.org/wiki?curid=379059" title="കിയാങ്ങ് വെസ്റ്റ് ദേശീയോദ്യാനം">
കിയാങ്ങ് വെസ്റ്റ് ദേശീയോദ്യാനം

കിയാങ്ങ് വെസ്റ്റ് ദേശീയോദ്യാനം ഗാംബിയയിലെ ഏറ്റവും വലുതും പ്രധാനപ്പെട്ടതുമായ വന്യജീവി സങ്കേതങ്ങളിലൊന്നാണ്.

1987 ൽ ഇതൊരു ദേശീയോദ്യാനമായി പ്രഖ്യാപിക്കപ്പെട്ടു. ഇതിൻറെ പരിപാലനച്ചുമതല നിർവ്വഹിക്കുന്നത് പാർക്കിങ് ഗാംബിയ ഡിപ്പാർട്ട്മെൻറ് ഓഫ് പാർക്ൿസ് ആൻഡ് വൈൽഡ് ലൈഫ് മാനേജ്‍മെൻറ് ആണ്. പരിപാലിക്കുന്നത്. 11,526 ഹെക്ടർ പ്രദേശത്തു വ്യാപിച്ചുകിടക്കുന്ന ഈ ദേശീയോദ്യാനം, കിയാങ് വെസ്റ്റ് ജില്ലയിലെ ലോവർ റിവർ ഡിവിഷനിൽ ഗാംബിയ നദിയുടെ തെക്കൻ തീരത്താണ് സ്ഥിതി ചെയ്യുന്നത്. 

ഈ ദേശീയോദ്യാനത്തിലേയ്ക്ക് ടെൻഡബ വില്ലേജിൽനിന്ന് 5 കിലോമീറ്ററും (3.1 മൈൽ) ഗാംബിയൻ തലസ്ഥാനമായ ബൻജുലിൽ നിന്ന് 145 കിലോമീറ്ററും (90 മൈൽ), ഗംബിയൻ തീരപ്രദേശത്തുനിന്ന് 100 കിലോമീറ്ററുമാണ് (62 മൈൽ) ദൂരം. ഗാംബിയ നദി പാർക്കിന്റെ വടക്കൻ അതിർത്തിയായി വരുന്നു.


</doc>
<doc id="379062" url="https://ml.wikipedia.org/wiki?curid=379062" title="റോണ്ടെയ്‍ൻ ദേശീയോദ്യാനം">
റോണ്ടെയ്‍ൻ ദേശീയോദ്യാനം

റോണ്ടെയ്‍ൻ ദേശീയോദ്യാനം (നോർവീജിയൻ: "Rondane nasjonalpark") നോർവേയിലെ ഏറ്റവും പഴയ ദേശീയോദ്യാനമാണ്. ഇതു സ്ഥാപിതമായത് 1962 ഡിസംബർ 21 നാണ്. 

പാർക്കിൽ 2,000 മീറ്റർ (6,560 അടി) മുകളിൽ ഉയരമുള്ള 10 കൊടുമുടികൾ ഉൾപ്പെട്ടിരിക്കുന്നു. ഇവയിൽ ഏറ്റവും കൂടുതൽ ഉയരമുള്ളത് സമുദ്രനിരപ്പിൽ നിന്ന് 2,178 മീറ്റർ (7,146 അടി) ഉയരമുള്ള റോൻഡെസ്ലോട്ടറ്റ് ആണ്. വന്യമായ റെയിൻഡിയർ കൂട്ടങ്ങളുടെ പ്രധാന ആവാസവ്യവസ്ഥ ഉൾപ്പെട്ടതാണ് ഈ ദേശീയോദ്യാനം.

2003-ൽ ഈ പാർക്ക് വിപുലീകരിക്കുകയും ഇപ്പോൾ 963 ചതുരശ്രകിലോമീറ്റർ (372 ചതുരശ്ര മൈൽ) വിസ്തൃതിയിൽ ഒപ്പ്ലാൻഡ്, ഹെഡ്മാർക്ക് എന്നീ കൌണ്ടികളിലായി വ്യാപിച്ചുകിടക്കുകയും ചെയ്യുന്നു. സമുദ്രനിരപ്പിൽ നിന്നും ഉയരത്തിലുള്ള റോണ്ഡെസ്ലോട്ടെ ആണ് ഏറ്റവും ഉയരം കൂടിയ പ്രദേശം.



</doc>
<doc id="379064" url="https://ml.wikipedia.org/wiki?curid=379064" title="റിയോ നോവോ ദേശീയോദ്യാനം">
റിയോ നോവോ ദേശീയോദ്യാനം

റിയോ നോവോ ദേശീയോദ്യാനം (Portuguese: "Parque Nacional do Rio Novo)", ബ്രസീലിലെ പാര സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്.

റിയോ നവോ ദേശീയോദ്യാനത്തിൻറെ വിസ്തൃതി 538,151 ഹെക്ടറാണ് (1,329,800 ഏക്കർ). പാര സംസ്ഥാനത്തെ നോവോ പ്രോഗ്രസോ, ഇറ്റായിറ്റൂബ മുനിസിപ്പാലിറ്റികളുടെ ഭാഗങ്ങൾ ഈ ദേശീയോദ്യാനത്തിൽ ഉൾപ്പെട്ടിരിക്കുന്നു. 


</doc>
<doc id="379066" url="https://ml.wikipedia.org/wiki?curid=379066" title="ക്യാബോബോ ദേശീയോദ്യാനം">
ക്യാബോബോ ദേശീയോദ്യാനം

ക്യാബോബോ ദേശീയോദ്യാനം, (pronounced CHAY-a-bobo) ഘാനയിലെ 360 ചതുരശ്ര കിലോമീറ്റർ (140 ചതുരശ്ര മൈൽ) വിസ്തൃതിയുള്ള ഒരു ദേശീയോദ്യാനമാണ്.

ടോഗോ അതിർത്തിയിൽ വോൾട്ട മേഖലയിലാണ് ക്യാബോബോ ദേശീയോദ്യാനം സ്ഥിതിചെയ്യുന്നത്. ഏറ്റവും അടുത്തുള്ള പട്ടണം ൻക്വാൻറയാണ്. ഈ ഉദ്യാനം സ്ഥാപിക്കപ്പെട്ടത് 1997 ലാണ്.

ഘാനയിലെ രണ്ടാമത്തെ ഉയരമുള്ള പർവ്വതമായ മൌണ്ട് ഡിസെബോബോ ഈ ദേശീയോദ്യാനത്തിനുള്ളിൽ ഉൾപ്പെടുന്നു. ഇവിടെനിന്ന് സന്ദർശകർക്ക് വോൾട്ടാ തടാകത്തിന്റെ ആകർഷണീയമായ കാഴ്ചകൾ കാണാൻ സാധിക്കുന്നു. ഉഷ്ണമേഖലാ മഴക്കാടുകളും വൃക്ഷ സവാന്നയും തമ്മിലുള്ള പരിവർത്തന മേഖലയിലാണ് ദേശീയോദ്യാനം സ്ഥിതി ചെയ്യുന്നത്.

ഈ ദേശീയോദ്യാനത്തിലെ വന്യമൃഗങ്ങളിൽ ആഫ്രിക്കൻ ബുഷ് ആനകൾ, ആഫ്രിക്കൻ പുള്ളിപ്പുലികൾ, ആഫ്രിക്കൻ കാട്ടുപോത്തുകൾ, വാട്ടർബക്ക്, നിരവധി പ്രൈമേറ്റ് ഇനങ്ങൾ, ബുഷ്ബക്ക്, ഡ്യൂക്കറുകൾ എന്നിവയും, പാർക്കിൻറെ ചിഹ്നമായ റോക്ക് ഹൈറക്സ് എന്നിവയും ഉൾപ്പെടുന്നു. ഉദ്യാനത്തിൽ നടത്തിയ ഒരു സർവേയിൽ കുറഞ്ഞത് 500 ഇനം ശലഭങ്ങളെയും 235 പക്ഷികളെയും പട്ടികപ്പെടുത്തിയിട്ടുണ്ട്.


</doc>
<doc id="379068" url="https://ml.wikipedia.org/wiki?curid=379068" title="ബൂയി ദേശീയോദ്യാനം">
ബൂയി ദേശീയോദ്യാനം

ബൂയി ദേശീയോദ്യാനം ഘാനയിലെ 1971 ൽ ഇത് സ്ഥാപിതമായ ഒരു ദേശീയോദ്യാനമാണ്. ഈ ദേശീയോദ്യാനത്തിൻറെ വിസ്‍തീർണ്ണം 1820 ചതുരശ്രകിലോമീറ്ററാണ്. ബ്ലാക്ക് വോൾട്ടയിലെ ഹിപ്പോപൊട്ടാമസ് അംഗസംഖ്യയ്ക്ക് ഈ ഉദ്യാനം ശ്രദ്ധേയമാണ്.

വംശനാശ ഭീഷണി നേരിടുന്ന കറുപ്പും വെളുപ്പും കൊളോബസ് കുരങ്ങുകളും വൈവിധ്യമാർന്ന കൃഷ്ണമൃഗങ്ങളും പക്ഷികളും ഈ ദേശീയോദ്യാനത്തിലുണ്ട്. 2009 മുതൽ നിർമ്മാണത്തിലിരിക്കുന്ന ബുയി ഡാമിലെ ജലസംഭരണിയിൽ ദേശീയോദ്യാനത്തിൻറെ ഒരു ഭാഗം മുങ്ങിപ്പോകുന്നതാണ്. റിസർവോയർ നിറക്കുന്ന പ്രകിയ 2011 ൽ തുടങ്ങിയിരിക്കുന്നു.


</doc>
<doc id="379074" url="https://ml.wikipedia.org/wiki?curid=379074" title="റില്ല ദേശീയോദ്യാനം">
റില്ല ദേശീയോദ്യാനം

റില ദേശീയോദ്യാനം (ബൾഗേറിയൻ: Национален парк „Рила“) ബൾഗേറിയയിലെ ഏറ്റവും വലിയ ദേശീയോദ്യാനമാണ്, രാജ്യത്തിൻറെ തെക്കുപടിഞ്ഞാറായി, റില പർവ്വതനിരയിൽ സ്ഥിതിചെയ്യുന്ന ഈ ദേശീയോദ്യാനത്തിൻറെ വിസ്തീർണ്ണം ഏകദേശം 810.46 ചതുരശ്ര കിലോമീറ്ററാണ്. ദേശീയ പ്രാധാന്യമുള്ള നിരവധി ആവാസവ്യവസ്ഥകളെ സംരക്ഷിക്കുന്നതിനുവേണ്ടിയാണ് 1992 ഫെബ്രുവരി 24-ന് ഈ ദേശീയോദ്യാനം സ്ഥാപിക്കപ്പെട്ടത്. 

ഇതിൻറ ഉയരം ബ്ലാഗോവ്‍ഗ്രാഡിനു സമീപം സമുദ്രനിരപ്പിൽനിന്ന് 800 മീറ്റർ ഉയരത്തിലും ബാൾക്കൻ പെനിൻസുലയിലെ ഏറ്റവും ഉയർന്ന കൊടുമുടിയായ മ്യൂസൽ പീക്കിൽ 2925 മീറ്റർ ഉയരത്തിലുമായി വ്യത്യാസപ്പെട്ടിരിക്കുന്നു. 120 ഗ്ലേസിയർ തടാകങ്ങളുള്ളതിൽ ഏറ്റവും പ്രശസ്തമായത് സെവൻ റില ലേക്സ് ആണ്. 

പല നദികളുടെയും ഉൽഭവം ഈ ദേശീയോദ്യാനത്തിൽനിന്നാണ്. ഇതിൽ ബാൾക്കനിലെ ഏറ്റവും നീളം കൂടിയ നദിയായ മാരിറ്റ്സയും ബൾഗേറിയയിലെ ഏറ്റവും നീളം കൂടിയ നദിയായ ഇസ്‍കാറും ഉൾപ്പെടുന്നു. 

രാജ്യത്തെ ആകെയുള്ള 28 പ്രവിശ്യകളിലെ 4 പ്രവിശ്യകളെ ദേശീയോദ്യാനം ഉൾക്കൊള്ളുന്നു. സോഫിയ, ക്യൂസ്റ്റെൻറിൽ, , പുസാർഡ്‍ഷിക് എന്നീവയാണ് ഈ നാലു പ്രവിശ്യകൾ. ഇതിൽ പരാങ്കലിറ്റ്സ, സെൻട്രൽ റില റിസർവ്, ഇബാർ, സ്കാകാവിറ്റ്സ എന്നിങ്ങനെ നാല് പ്രകൃതി റിസർവുകളും ഉൾപ്പെടുന്നു. 


</doc>
<doc id="379085" url="https://ml.wikipedia.org/wiki?curid=379085" title="ഇങ്കിൾവുഡ്">
ഇങ്കിൾവുഡ്

ഇങ്കിൾവുഡ്, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തെ ലോസ് ആഞ്ചലസ് കൌണ്ടിയിലുൾപ്പെട്ടതും ലോസ് ആഞ്ചലസ് നഗരമദ്ധ്യത്തിന് തെക്കുപടിഞ്ഞാറായും സ്ഥിതിചെയ്യുന്ന ഒരു നഗരമാണ്. 2010 ലെ ഐക്യനാടുകളിലെ സെൻസസ് രേഖകളനുസരിച്ച് ഈ നഗരത്തിലെ ജനസംഖ്യ 109,673 ആയിരുന്നു. ഈ നഗരം സംയോജിപ്പിക്കപ്പെട്ടത് 1908 ഫെബ്രുവരി 14 ന് ആയിരുന്നു. ലോസ് ഏഞ്ചൽസ് കൗണ്ടിയിലെ തെക്കൻ ഉൾക്കടൽ മേഖലയിലാണ് ഈ നഗരം സ്ഥിതി ചെയ്യുന്നത്. 


</doc>
<doc id="379086" url="https://ml.wikipedia.org/wiki?curid=379086" title="കിബിര ദേശീയോദ്യാനം">
കിബിര ദേശീയോദ്യാനം

കിബിര ദേശീയോദ്യാനം, വടക്കുപടിഞ്ഞാറൻ ബുറുണ്ടിയിലെ ഒരു ദേശീയോദ്യാനമാണ്. നാലു പ്രവിശ്യകളിലായി 400 കിലോമീറ്റർ വിസ്തൃതിയിൽ കവിഞ്ഞുകിടക്കുന്ന കിബിര ദേശീയോദ്യാനം, കോംഗോ നൈൽ വിഭാഗത്തിലെ മലനിരകളിലാണ് സ്ഥിതി ചെയ്യുന്നത്. വടക്കൻ പ്രവിശ്യാ നഗരമായ മുറാംവ്യയിൽനിന്ന് റുവാണ്ടയുടെ അതിർത്തി വരെ നീണ്ടുകിടക്കുന്ന ഈ പ്രദേശം, അവിടെ ന്യൂൻഗ്വേ ദേശീയോദ്യാനവുമായി സന്ധിക്കുന്നു.


</doc>
<doc id="379089" url="https://ml.wikipedia.org/wiki?curid=379089" title="മാമ്പഴക്കാലം">
മാമ്പഴക്കാലം

2004ൽ ടി.എ. ഷാഹിദിന്റെ കഥ ജോഷി സംവിധാനം ചെയ്ത് എം മണി നിർമ്മിച്ച ചലച്ചിത്രമാണ്മാമ്പഴക്കാലം. ഇതിൽ മോഹൻലാൽ, ശോഭന, ആദിത്യ, വിഷ്ണുപ്രസാദ്, കവിയൂർ പൊന്നമ്മ , സനുഷ , ഹരിശ്രീ അശോകൻ ,ഇന്നസെന്റ് , കലാഭവൻ മണി, സുധീഷ് 'തുടങ്ങിയവർ അഭിനയിച്ച ഈ ചിത്രത്തിന്റെ സംഗീതം എം. ജയചന്ദ്രൻ ആണ്. , 
ഗിരീഷ് പുത്തഞ്ചേരി എഴുതിയ ഇതിലെ ഗാനങ്ങൾക്ക് സംഗീതം പകർന്നത് എം. ജയചന്ദ്രൻ ആണ്.


</doc>
<doc id="379092" url="https://ml.wikipedia.org/wiki?curid=379092" title="സൗത്ത് ബട്ടൺ ഐലന്റ് ദേശീയോദ്യാനം">
സൗത്ത് ബട്ടൺ ഐലന്റ് ദേശീയോദ്യാനം

സൗത്ത് ബട്ടൺ ഐലന്റ് ദേശീയോദ്യാനം എന്നത് ഇന്ത്യയുടെ തീരപ്രദേശത്തു നിന്നകന്ന് ആന്റമാൻ നിക്കോബാർ ദ്വീപുകളിൽ സ്ഥിതിചെയ്യുന്ന ദേശിയോദ്യാനമാണ്. 5ച. കി.മീ ആണ് സംരക്ഷിക്കപ്പെട്ടിരിക്കുന്ന ഈ ദ്വീപിന്റെ വിസ്തീർണ്ണം. ഈ ദ്വീപും അടുത്ത് സ്ഥിതിചെയ്യുന്ന രണ്ടു ദ്വീപുകളായ നോർത്ത് ബട്ടൺ, മിഡിൽ ബട്ടൺ എന്നിവയോടൊപ്പം റാണി ഝാൻസി സമുദ്ര ദേശീയോദ്യാനത്തിന്റെ ഭാഗമായ ദേശീയ ഉദ്യാനങ്ങളാണ്. ഇത് തെക്കൻ ആന്റമാൻ ദ്വീപുകളുടെ തീരത്തുനിന്നും അകലെയാണ്. 

റാണി ഝാൻസി സമുദ്ര ദേശീയോദ്യാനത്തിന്റെ ഭാഗമാണ് സൗത്ത് ബട്ടൺ ഐലന്റ് ദേശീയോദ്യാനം ഹാവ്ലോക്ക് ദ്വീപിന്റെ തെക്കുപടിഞ്ഞാറ് ഭാഗത്തായി 24കിലോമീറ്റർ മാറി സ്ഥിതി ചെയ്യുന്നു. മോട്ടോർ ബോട്ടിൽ ഏകദേശം രണ്ടു മണിക്കൂർ യാത്രയുണ്ട് ഈ ദ്വീപിലേക്ക്. 


</doc>
<doc id="379097" url="https://ml.wikipedia.org/wiki?curid=379097" title="അലാനിയ ദേശീയോദ്യാനം">
അലാനിയ ദേശീയോദ്യാനം

അലാനിയ ദേശീയോദ്യാനം കേന്ദ്രത്തിലുള്ള കോക്കസസ് പർവ്വതങ്ങളുടെ വടക്കേച്ചരിവിലുള്ള ഉയർന്ന തോതിൽ ഹിമത്താൽ മൂടിയതായ പർവ്വതപ്രദേശമാണ്. നോർത്ത് ഒസെറ്റിയ- അലാനിയയിലെ ഇറാഫ്സ്ക്കി സംസ്ഥാനത്തിന്റെ തെക്കുഭാഗത്തായി ഇത് വ്യാപിച്ചിരിക്കുന്നു. വെങ്കല യുഗത്തിലെ കോബൻ ജനങ്ങൾ (1200–300 ബി. സി. ഇ ) , ആലൻസ് ജനങ്ങൾ (100 ബി. സി. ഇ – 1234 സി. ഇ) എന്നിവർ ഉൾപ്പെട്ട പ്രാധാന്യമുള്ള അനേകം ആദ്യകാല സംസ്ക്കാരങ്ങളുടെ വിസ്തൃതമായ പുരാവസ്തു അവശിഷ്ടങ്ങൾ ഈ ഉദ്യാനത്തിലുണ്ട്. ആലൻസ് എന്ന പേരിൽ നിന്നാണ് അലാനിയ എന്ന പേരും പരോക്ഷമായും ആര്യൻ എന്ന പേരും ആത്യന്തികമായും ഉണ്ടായത്. ചെറിയ ദൂരങ്ങളിൽ ഉദ്യാനത്തിലെ ഉയർന്ന മേഖലകൾ ലംബമായി ഏകദേശം 4,000 മീറ്ററുകൾ ഉയരം വരെ പരമാവധി ഉയരമുള്ളതിനാൽ, മലഞ്ചെരിവുകളും താഴ്വാരകളും ഉയർന്ന ആൾട്ടിറ്റ്യൂട് സോണിങ് കാണിക്കുന്നു. ഈ കാലാവസ്ഥാമേഖലകൾ ആൽപ്പൈൽ ഗ്ലേസിയറുകളും തെക്കൻ ഭാഗങ്ങളിലെ ഉയർന്ന പർവ്വതശൃഖങ്ങളും മുതൽ വടക്കൻ പ്രദേശത്തെ സ്റ്റെപ്പി പുൽമേടുകൾ വരെ വ്യാപിച്ചിരിക്കുന്നു. 



</doc>
<doc id="379103" url="https://ml.wikipedia.org/wiki?curid=379103" title="അൽഖനെ ദേശീയോദ്യാനം">
അൽഖനെ ദേശീയോദ്യാനം

സൈബീരിയയിലെ ഏറ്റവും വലിയ പ്രാദേശിക ജനവിഭാഗമായ ബുറ്യാത്ത് ജനങ്ങളുടെ വിശുദ്ധ പർവ്വതവും കേന്ദ്രസ്ഥാനത്തുള്ളതുമായ അൽഖനെ പർവ്വതത്തിനു ചുറ്റുമുള്ള സ്ഥലമാണ് അൽഖനെ ദേശീയോദ്യാനത്തിൽ () ഉൾപ്പെടുന്നത്. കുറച്ചുകാലങ്ങൾക്കു ശേഷം മംഗോളുകൾ, ഷമാനിസ്റ്റിക് ജനങ്ങൾ, ബുദ്ധമതക്കാർ എന്നിവ അൽഖനെ പർവ്വതത്തെ വിശുദ്ധമായി അംഗീകരിച്ചു. ദലൈലാമ അൽഖനെയിലേക്ക് രണ്ട് അനൗദ്യോഗിക സന്ദർശനങ്ങൾ നടത്തിയിട്ടുണ്ട്. പ്രകൃതിയുടേയും വിശ്രമത്തിനുവേണ്ടിയുള്ള ടൂറിസത്തോടൊപ്പം ശിലാമേഖലകളിലേക്കും ധാതു ഉറവകളിലേക്കുമുള്ള ആവർത്തിച്ചുള്ള തീർത്ഥാടനത്തിന് സന്തുലിതമായ സംരക്ഷണത്തിനുവേണ്ടി ഉദ്യാനം സഹായം തേടുകയാണ്. സബൈകാൽസ്ക്കി ക്രായിലെ അഗിൻസ്ക്കി സംസ്ഥാനത്തിന്റെ ഭരണമേഖലയിലാണ് ഇത് സ്ഥിതിചെയ്യുന്നത്. 



</doc>
<doc id="379108" url="https://ml.wikipedia.org/wiki?curid=379108" title="അന്യൂയ്സ്ക്കി ദേശീയോദ്യാനം">
അന്യൂയ്സ്ക്കി ദേശീയോദ്യാനം

റഷ്യയുടെ വിദൂര കിഴക്കൻ ദിക്കിലെ സിഖോട്ടെ- അലിൻ പർവ്വതമേഖലയുടെ പടിഞ്ഞാറേച്ചരിവിലുള്ള അന്യൂസ്ക്കി നദിയുടെ നദീതടപ്രദേശത്തിൽ അന്യൂയ്സ്ക്കി ദേശീയോദ്യാനം () വ്യാപിച്ചിരിക്കുന്നു. ഈ ദേശീയോദ്യാനം ഖബറോവ്സ്ക്കി ക്രായിയിലെ നനായ്സ്ക്കി സംസ്ഥാനത്തിൽ, ഖബറോവ്സ്ക്ക് നഗരത്തിൽ നിന്നും 50 മൈൽ അകലെ സ്ഥിതിചെയ്യുന്നു. ഏതാനും പട്ടണങ്ങളും ചിതറിക്കിടക്കുന്ന ജനസംഖ്യയുമുള്ള ഒറ്റപ്പെട്ട മേഖലയാണിത്. ചരിത്രപരമായി ഈ മേഖല സാൽമൺ മൽസ്യത്തെ പിടിക്കുക, മരംവെട്ടൽ, വേട്ടയാടൽ എന്നിവയുമായാണ് ഈ മേഖല ബന്ധപ്പെട്ടിരുന്നത്. ദേശീയോദ്യാനത്തിനടുത്ത് താമസിക്കുന്നവരിൽ ഇവിടുത്തെ പ്രാദേശികജവവിഭാഗമായ നനായ് ജനങ്ങൾ ഏകദേശം കാൽഭാഗത്തോളം വരും.



</doc>
<doc id="379113" url="https://ml.wikipedia.org/wiki?curid=379113" title="ബാഷ്കിറിയ ദേശീയോദ്യാനം">
ബാഷ്കിറിയ ദേശീയോദ്യാനം

യുറാലിസ് പർവ്വതങ്ങളുടെ തെക്കേഅറ്റത്തുള്ള തുടർച്ചയായുള്ള ഒരു വലിയ വനപ്രദേശം ബാഷ്കിറിയ ദേശീയോദ്യാനത്തിൽ ( ബാഷ്കോട്ട്:"Башҡортостан милли паркы", റഷ്യൻ: "Башкирия (национальный парк)") ഉൾപ്പെടുന്നു. ഈ ദേശീയോദ്യാനം പടിഞ്ഞാറുള്ള വ്യവസായവൽക്കരിച്ച സമതലപ്രദേശങ്ങൾ , കിഴക്കുള്ള പർവ്വതപ്രദേശവും ചിതറിക്കിടക്കുന്ന ജനസംഖ്യയുമുള്ള ഷുൻഗാൻ-താഷ് നേച്ചർ റിസർവ്വ്, വടക്കുള്ള ഷഡ്പദശാസ്ത്രപ്രധാനമായ അൽടൈൽ- സോലോക് (" ഗോൾഡൻ ബീ ട്രീ") സംരക്ഷിതപ്രദേശം എന്നിവയ്ക്കിടയിലുള്ള ഏറ്റവും പ്രധാനപ്പെട്ട ബഫർമേഖലയാണ് ഈ ദേശീയോദ്യാനം. ബഷ്കോർട്ടോസ്റ്റാനിലെ (ബഷ്ക്കിരിയ എന്നും അറിയപ്പെടുന്നു) മൂന്ന് ജില്ലകളിലായാണ് (മെല്യൂസോവ്സ്ക്കി, കുർഗാചിൻസ്ക്കി, ബുർസ്യാൻസ്ക്കി എന്നിവ) ഈ ദേശീയോദ്യാനം സ്ഥിതിചെയ്യുന്നത്. 


</doc>
<doc id="379116" url="https://ml.wikipedia.org/wiki?curid=379116" title="ദേശീയോദ്യാനങ്ങളുടെ പട്ടിക">
ദേശീയോദ്യാനങ്ങളുടെ പട്ടിക

ഇന്റർനാഷണൽ യൂണിയൻ ഫോർ ദ കൺസർവേഷൻ ഓഫ് നേച്ചർ ആൻഡ് നാച്ചുറൽ റിസോഴ്‌സ്ന്റെ നിർവചനപ്രകാരം ലോകത്തിന്റെ വിവിധ രാജ്യങ്ങളിലുള്ള ദേശീയോദ്യാനങ്ങളുടെ ഒരു പട്ടികയാണ് ഇത്. ഏകദേശം നൂറോളം രാജ്യങ്ങൾ തങ്ങളുടെ രാജ്യത്ത് പാരിസ്ഥിതിക പ്രാധാന്യമുള്ള ഭൂപ്രദേശങ്ങളെ ദേശീയോദ്യാനങ്ങളായി അംഗീകരിച്ചിട്ടുണ്ട്. 



</doc>
<doc id="379121" url="https://ml.wikipedia.org/wiki?curid=379121" title="ബെറിഞ്ചിയ ദേശീയോദ്യാനം">
ബെറിഞ്ചിയ ദേശീയോദ്യാനം

റഷ്യയുടെ ഏറ്റവും വടക്കുകിഴക്കു ഭാഗമായ ചുകോട്ക്ക ഓട്ടോണോമസ് ഒക്രുഗിന്റെ ("ചുകോട്ക്ക") കിഴക്കേ അറ്റത്താണ് ബെറിഞ്ചിയ ദേശീയോദ്യാനം () സ്ഥിതിചെയ്യുന്നത്. ഇത് ബെറിങ് കടലിടുക്കിന്റെ പടിഞ്ഞാറു ഭാഗത്താണ് (അതായത് ഏഷ്യൻ ഭാഗത്ത് ) സ്ഥിതിചെയ്യുന്നത്. 

11,000 ബി. സി. ഇ വരെ ഉദ്യാനത്തിന്റെ അതിർത്തിയെ ബെറിഞ്ചിയ എന്ന ലാന്റ് ബ്രിഡ്ജിലൂടെ വടക്കൻ അമേരിക്കയിലേക്ക് ബന്ധപ്പെട്ടിരുന്നു. കിഴക്കുഭാഗത്ത്, അലാസ്ക്കയിൽ, അമേരിക്കൻ നാഷനൽ പാർക്ക് സർവ്വീസ് നടത്തുന്ന ബെറിങ് ലാന്റ് ബ്രിഡ്ജ് ദേശീയോദ്യാനമുണ്ട്. റഷ്യയും അമേരിക്കയും തമ്മിൽ ഈ രണ്ട് ദേശീയോദ്യാനങ്ങളും തമ്മിൽ യോജിപ്പിച്ച് അതിർത്തി കടന്നുള്ള ഒരു അന്തർദേശീയ ഉദ്യാനമാക്കാനുള്ള ചർച്ചകൾ നടന്നിരുന്നു. എന്നാൽ, ഒന്നും നിയമവിധേയമാക്കിയില്ല. ഈ പ്രദേശത്ത് അങ്ങിങ്ങായി കാണപ്പെടുന്ന ജനങ്ങളിൽ ഭൂരിഭാഗവും തദ്ദേശീയ ചുക്ച്ചി ജനതയോ അല്ലെങ്കിൽ യുപിക് ജനതയോ ആണ്. ഈ ഉദ്യാനത്തെ ഒരു ദേശീയോദ്യാനമായി അംഗീകരിക്കുന്നത് 2013ൽ ആണ്.



</doc>
<doc id="379129" url="https://ml.wikipedia.org/wiki?curid=379129" title="ബികിൻ ദേശീയോദ്യാനം">
ബികിൻ ദേശീയോദ്യാനം

വടക്കൻ അർധഗോളത്തിലെ അവശേഷിക്കുന്ന ഏറ്റവും വലിപ്പവും പഴക്കവുമുള്ള വനങ്ങളേയും അഹുപോലെതന്നെ വനത്തിലുള്ള എല്ലാ അമുർ കടുവകളുടേയും അധികാരമേഖലയുടെ 10 ശതമാനത്തെ സംരക്ഷിക്കാനുമാണ് 2015 നവംബർ 3ന് ഈ ബികിൻ ദേശീയോദ്യാനത്തെ സൃഷ്ടിച്ചത്. പ്രാചീന വനങ്ങളുടെ വലിപ്പവും അതുപോലെതന്നെ ഇതിനുള്ള മിതോഷ്ണ മഴക്കാടിന്റെ സ്വഭാവവും മൂലവും സസ്യങ്ങളുടേയും അതുപോലെ മൃഗങ്ങളുടേയും ജൈവവൈവിധ്യത്തിന്റെ ഒരു കേന്ദ്രം എന്ന രീതിയിലുള്ള പ്രധാനപ്പെട്ട ഒരു പദവി ഇതിനുണ്ട്. 



</doc>
<doc id="379132" url="https://ml.wikipedia.org/wiki?curid=379132" title="ബുസുലുക്സി ബോർ ദേശീയോദ്യാനം">
ബുസുലുക്സി ബോർ ദേശീയോദ്യാനം

ഒറ്റപ്പെട്ടു നിൽക്കുന്നതും ഏറ്റവും ഉയരമുള്ള പൈൻ മരങ്ങൾ കാണപ്പെടുന്നതുമായ ലോകത്തിലേതന്നെ ഏറ്റവും വലിയ പൈൻ മരക്കൂട്ടമായ ബുസുലുക് പൈൻ കാട് ബുസുലുക്സി ബോർ ദേശീയോദ്യാനത്തിൽ () ഉൾപ്പെടുന്നു. വോൾഗാനദിക്ക് കിഴക്കും തെക്കുള്ള യുറാൽ പർവ്വതനിരകളിലേക്കുള്ള മലനിരകളുടെ പടിഞ്ഞാറുമായി സ്ഥിതിചെയ്യുന്ന ബുസുലുക്സി ബോർ ദേശീയോദ്യാനത്തിനുചുറ്റും കിഴക്കൻ യൂറോപ്യൻ സമതലത്തിലെ സ്റ്റെപ്പികളാണുള്ളത്.

ഏകദേശം 106,000 ഹെക്റ്റർ പ്രദേശത്ത് വ്യാപിച്ചിരിക്കുന്ന ബുസുലുസ്ക്കി ത്രികോണാകൃതിയിലുള്ള പ്രദേശമാണ്. ഇതിന് വടക്കു- തെക്കായി 53 കിലോമീറ്ററും കിഴക്ക്- പടിഞ്ഞാറായി 34 കിലോമീറ്റരും വീതം നീളവുമുണ്ട്. ഈ ഉദ്യാനം 2007 ലാണ് ഔദ്യോഗികമായി ഒരു ദേശീയോദ്യാനമായി അംഗീകരിച്ചതെങ്കിലും 1800കൾ മുതൽ ഇത് ഒരു ഫോറസ്റ്റ്രി മാനേജ്‌മെന്റ് പ്രദേശമാണ്.



</doc>
<doc id="379143" url="https://ml.wikipedia.org/wiki?curid=379143" title="ദുബായ് (മലയാളചലച്ചിത്രം)">
ദുബായ് (മലയാളചലച്ചിത്രം)

രഞ്ജി പണിക്കർ കഥയെഴുതി പ്രീതി മേനോൻ നിർമ്മിച്ച ദുബായ് എന്ന ചിത്രം2001ൽ ജോഷി സംവിധാനം ചെയ്ത പുറത്തിറക്കി.മമ്മൂട്ടി,എൻ.എഫ്. വർഗ്ഗീസ്,ബിജു മേനോൻ,കൊച്ചിൻ ഹനീഫ,നെടുമുടി വേണു,മാമുക്കോയതുടങ്ങിയവർ അഭിനയിച്ച ഈ സിനിമയിൽ സംഗീതം വിദ്യാസാഗറിന്റെതാണ്.പൂർണ്ണമായും അറബ് എമിറെറ്റ്സിൽ ചിത്രീകരിച്ച ഈ ചിത്രം അതുവരെയുള്ള മലയാള ചലച്ചിത്രരംഗത്തെ ഏറ്റവും ചിലവേറിയതാണ്. ഈ ബിഗ് ബജറ്റ് ചിത്രം പക്ഷേ വെള്ളിത്തിരയിൽ പരാജയമായി.

ഗിരീഷ് പുത്തഞ്ചേരി എഴുതിയ ഇതിലെ ഗാനങ്ങൾക്ക് സംഗീതം പകർന്നത് വിദ്യാസാഗർ ആണ്.

DUBAI malayalam movie


</doc>
<doc id="379144" url="https://ml.wikipedia.org/wiki?curid=379144" title="ചുവാഷ് വർമാനെ ബോർ ദേശീയോദ്യാനം">
ചുവാഷ് വർമാനെ ബോർ ദേശീയോദ്യാനം

വോൾഗാ നദിയുടെ കേന്ദ്രഭാഗത്തെ പ്രദേശത്തുള്ള തുടർച്ചായുള്ള വലിയ ഒരു വനമാണ് ചുവാഷ് വർമാനെ ബോർ ദേശീയോദ്യാനം (റഷ്യൻ: Национальный парк «Чаваш Вармане»)). ജൈവവൈവിധ്യം സംരക്ഷിക്കുക, ചുവാഷ് ജനങ്ങളെ പ്രതിനിധീകരിക്കുന്ന ഒരു പ്രദേശത്തെ സംരക്ഷിക്കുക എന്നീ രണ്ട് കാര്യങ്ങൾക്കു വേണ്ടിയാണ് ഈ ഉദ്യാനം നിർമ്മിക്കപ്പെട്ടത്. യൂറോപ്പിലെ കിഴക്കിന്റെ കേന്ദ്രഭാഗത്തുള്ള സമതലത്തിൽ കാമാനദി വോൾഗയുമായി കൂടിച്ചേരുന്നിടത്തു നിന്ന് 100 കിലോമീറ്റർ പടിഞ്ഞാറായിട്ടാണ് ഈ ഉദ്യാനം സ്ഥിതിചെയ്യുന്നത്. റഷ്യയിലെ ചുവാഷിയയിലെ ചെമുർഷിൻസ്ക്കി ജില്ലയിലാണ് ഇത് സ്ഥിതിചെയ്യുന്നത്. 



</doc>
<doc id="379147" url="https://ml.wikipedia.org/wiki?curid=379147" title="ചികോയ് ദേശീയോദ്യാനം">
ചികോയ് ദേശീയോദ്യാനം

ചികോയ് ദേശീയോദ്യാനം () 2014 ൽ ഔദ്യോഗികമായി ആരംഭിച്ചത് തെക്കൻ സൈബീരിയയുടേയും മധ്യഭാഗത്തുള്ള മംഗോളിയയുടേയും അതിർത്തിയിലുള്ള പർവ്വത സ്റ്റെപ്പിപ്രദേശത്താണ്. റഷ്യയിലെ സബൈകാൽസ്ക്കി ഭരണപ്രദേശത്തെ ക്രാസ്നോചിക്കോയ്സ്ക്കി ജില്ലയിലാണ് ഇത് സ്ഥിതി ചെയ്യുന്നത്. ബൈക്കൽ തടാകത്തിൽ നിന്നും 250 മൈൽ തെക്കു- കിഴക്കു ഭാഗത്തായി ബൈക്കൽ തടാകത്തിന്റെ ജൈവമേഖലയുടെ അറ്റത്തായാണ് ഇത്. ചികോയ് നദിയുടെ ഉയർന്ന പ്രദേശത്തെ പ്രത്യേകമായ പ്രകൃതിയിലെ സങ്കീർണ്ണതകളെ സംരക്ഷിക്കുക എന്ന പ്രഖ്യാപിതനയമാണ് ഈ ദേശീയോദ്യാനം സൃഷ്ടിക്കാനുള്ള കാരണം. ടൂറിസവും മൽസരമീൻപിടുത്തവും പ്രോൽസാഹിക്കുന്നതിനോടൊപ്പം വേട്ടയാടലും മൃഗത്തേയോ പക്ഷിയേയോ പിൻതുടരുന്നതും നിരോധിച്ചിട്ടുണ്ട്. 


</doc>
<doc id="379152" url="https://ml.wikipedia.org/wiki?curid=379152" title="കലേവാസ്ക്കി ദേശീയോദ്യാനം">
കലേവാസ്ക്കി ദേശീയോദ്യാനം

യൂറോപ്പിലെ ഏറ്റവും പഴക്കമുള്ള, അവസാനത്തെ ഉത്തരാർധപൈൻ വനങ്ങളിലൊന്നിനെയാണ് കലേവാസ്ക്കി ദേശീയോദ്യാനം സംരക്ഷിക്കുന്നത്. ഇത് റഷ്യയ്ക്കും ഫിൻലന്റിനുമിടയിലെ അതിർഥിയിലാണ് സ്ഥിതിചെയ്യുന്നത്. അതിർത്തിയുടെ വടക്കും നിന്നും തെക്കു നിന്നും ഇത് ഏകദേശം മധ്യത്തിലായി വരും. കരേലിയയിലെ കോസ്റ്റോമുക്‌ഷ പട്ടണത്തിൽ നിന്നും 30 കിലോമീറ്റർ വടക്കായാണ് ഇത് സ്ഥിതിചെയ്യുന്നത്. ഫിന്നിഷ്, കരേലിയൻ വാമൊഴിയിലെ കലേവര എന്ന ഇതിഹാസ കവിത ഈ മേഖലയിലാണ് രചിക്കപ്പെട്ടത്. സാമി ജനങ്ങൾ, കരേലിയന്മാർ എന്നിവർ പ്രദേശികജനവിഭാഗങ്ങളിൽ ഉൾപ്പെടുന്നു.



</doc>
<doc id="379155" url="https://ml.wikipedia.org/wiki?curid=379155" title="ചിപ്പി (നടി)">
ചിപ്പി (നടി)

മലയാളചലച്ചിത്രരംഗത്ത് നായികയായും സഹനടിയായും വളരേയധികം ചിത്രങ്ങളിൽ അഭിനയിച്ച ഒരു നടിയാണ് ചിപ്പി. പാഥേയം എന്ന ഭരതൻചിത്രത്തിൽ ചന്ദ്രദാസിന്റെ (മമ്മൂട്ടി) ഹരിത മേനോൻ ആയി ചലച്ചിത്രരംഗത്തെത്തി. 1996ൽ കർണാടക സർക്കാരിന്റെ മികച്ച നടിക്കുള്ള അവാർഡ്‌ നേടിയിട്ടുണ്ട് ചിപ്പി. കുറെ അധികം സിനിമകളിൽ നായികയായും സഹനടിയായും ചിപ്പി അഭിനയിച്ചു. ടെലിവിഷൻ സീരിയലുകളിൽ സജീവ സാന്നിധ്യം ആണ്. രഞ്ജിത്തും ചിപ്പിയും ചേർന്ന് അവന്തിക ക്രിയേഷൻസ്ന്റെ ബാനറിൽ ചില സിനിമകൾ നിർമ്മിക്കുകയും ചെയ്തിട്ടുണ്ട്

1975 ജൂൺ ഒന്നിന് ഷാജിയുടെയും തങ്കത്തിന്റെയും മൂത്തമകളായി തിരുവനന്തപുരത്ത് ജനിച്ചു. സംവിധായകൻ എം രഞ്ജിത്ത് ആണ് ചിപ്പിയുടെ ഭർത്താവ്. ഒരു മകൾ അവന്തിക. 

!സിനിമ !! കഥാപാത്രം!!സംവിധാനം!!വർഷം


</doc>
<doc id="379158" url="https://ml.wikipedia.org/wiki?curid=379158" title="കുറോണിയൻ സ്പിറ്റ് ദേശീയോദ്യാനം (റഷ്യ)">
കുറോണിയൻ സ്പിറ്റ് ദേശീയോദ്യാനം (റഷ്യ)

റഷ്യയുടെ കൈവശമുള്ള വക്രാകൃതിയിലുള്ള 98 കിലോമീറ്റർ നീളം വരുന്ന കുറോണിയൻ സ്പിറ്റിന്റെ തെക്കുഭാഗത്തായുള്ള 41 കിലോമീറ്റർ ഭാഗമാണ് കുറോണിയൻ സ്പിറ്റ് ദേശീയോദ്യാനത്തിൽ () ഉൾപ്പെടുന്നത്. കുറോണിയൻ സ്പിറ്റ് മണൽനിക്ഷേപിച്ചുണ്ടായ മണൽത്തിട്ടയാണ്. പടിഞ്ഞാറുള്ള, ഉപ്പുവെള്ളം നിറഞ്ഞ ബാൾട്ടിക് കടലിനെ ശുദ്ധജലം നിറഞ്ഞ കുറോണിയൻ കായലിൽ നിന്നും വേർതിരിക്കുന്നു. റഷ്യയിലെ കലിനിൻഗ്രാഡ് ഒബ്ലാസിലെ സെൽനോഗ്രാഡ്സ്ക്കി ജില്ലയിലാണ് സ്പിറ്റിന്റെ തെക്കുഭാഗം സ്ഥിതിചെയ്യുന്നത്. ലിത്വാനിയയുടെ തെക്കു- പടിഞ്ഞാറു ഭാഗത്തിലാണ് വടക്കുഭാഗം സ്ഥിതിചെയ്യുന്നത്. രണ്ടു രാജ്യങ്ങളും കൂടി ചേർന്നുള്ള യുനസ്ക്കോ ലോക പൈതൃക സ്ഥലമാണിവിടം. 



</doc>
<doc id="379162" url="https://ml.wikipedia.org/wiki?curid=379162" title="കെനോസിറിസ്ക്കി ദേശീയോദ്യാനം">
കെനോസിറിസ്ക്കി ദേശീയോദ്യാനം

അർഖാൻഗെൽസ്ക് ഒബ്ലാസിലെ കാർഗോപോൾസ്ക്കി, പ്ലെസെറ്റ്സ്ക്കി ജില്ലകളിലായി റഷ്യയുടെ വടക്കുഭാഗത്തു സ്ഥിതിചെയ്യുന്ന ദേശീയോദ്യാനമാണ് കെനോസിറിസ്ക്കി ദേശീയോദ്യാനം (). 1991 ഡിസംബർ 28 നാണ് ഇത് സ്ഥാപിച്ചത്. 2004 മുതൽ ഈ ദേശീയോദ്യാനം യുനസ്ക്കോയുടെ ജൈവമണ്ഡല സംരക്ഷിതപ്രദേശമെന്ന പദവിയുണ്ട്. 

1991ൽ, ഈ മേഖലയിൽ ഒരു ദേശീയോദ്യാനം രൂപീകരിക്കാനായുള്ള തീരുമാനം എടുത്തു. ഉദ്യാനത്തിന്റെ ഭരണച്ചുമതലയിലേക്ക് എല്ലാം ചരിത്രസ്മാരകങ്ങളും കൈമാറ്റം ചെയ്തു. അവയിൽ ചിലവ വീണ്ടെടുക്കുകയും ചെയ്തു. 1991 ഡിസംബർ 28ന് ഈ ഉദ്യാനം ഔദ്യോഗികമായി രൂപീകരിച്ചു. ഈ ദേശീയോദ്യാനം രൂപീകരിക്കുമ്പോൾ ഉദ്യോഗസ്ഥരായി 7 പേരാണ് ഉണ്ടായിരുന്നത്. 1992ൽ ഇത് 35 ആളുകളായും 1993ൽ 153 ആളുകളായും ഇത് വർദ്ധിച്ചു. 2004ലാണ് ദേശീയോദ്യാനം യുനസ്ക്കോയുടെ ജൈവമണ്ഡല സംരക്ഷിതപ്രദേശമെന്ന പദവിയിലെത്തുന്നത്.


</doc>
<doc id="379168" url="https://ml.wikipedia.org/wiki?curid=379168" title="ഖ്വലിൻസ്ക്കി ദേശീയോദ്യാനം">
ഖ്വലിൻസ്ക്കി ദേശീയോദ്യാനം

ഓക്ക്, ലിൻഡൻ, കോൺ മരം എന്നിവ ഇടകലർന്ന വനങ്ങളാൽ ചുറ്റപ്പെട്ടതും വോൾഗാനദിയുടെ ഉയർന്ന സ്ഥലങ്ങളിലെ ചോക്ക് കുന്നുകളുടെ ഉയർന്ന പീഠഭൂമിയും അതോടൊപ്പം വോൾഗാ നദിയുടെ പടിഞ്ഞാറുഭാഗവും ഉൾപ്പെടുന്നതാണ് ഖ്വലിൻസ്ക്കി ദേശീയോദ്യാനം (). മൂന്ന് സെക്ഷനുകളിലായി ഏകദേശം 25,524 ഹെക്റ്റർ പ്രദേശത്താണ് ഇത് വ്യാപിച്ചിരിക്കുന്നത്. ഈ ദേശീയോദ്യാനം ഔദ്യോഗികമായി രൂപീകരിക്കപ്പെട്ടത് 1994 ലാണ്. 

ഈ ദേശീയോദ്യാനത്തിലെ പർവ്വതങ്ങൾ ഉയർന്ന പ്രദേശത്തു വളരുന്ന വനവൃക്ഷങ്ങളാൽ നിറഞ്ഞിരിക്കുന്നു. ദേശീയോദ്യാനത്തിന്റെ അതിർത്തിയിലാണ് വോൾഗാനദിക്ക് ഏറ്റവും ആഴമുള്ളത് (22 മീറ്റർ). 


</doc>
<doc id="379172" url="https://ml.wikipedia.org/wiki?curid=379172" title="മരിയ ചൊദ്ര ദേശീയോദ്യാനം">
മരിയ ചൊദ്ര ദേശീയോദ്യാനം

മരിയ ചൊദ്ര ദേശീയോദ്യാനം റഷ്യയിലെ മറി എൽ ലെ മോർക്കിൻസ്ക്കി, സ്വെനിഗോവിസ്ക്കി, വോൾഷ്സ്ക്കി എന്നീ ജില്ലകളിലായായാണ് മരിയ ചൊദ്ര ദേശീയോദ്യാനം സ്ഥിതിചെയ്യുന്നത്. 1985ൽ സ്ഥാപിതമായ ഈ ദേശീയോദ്യാനം 366 ച. കി. മീ പ്രദേശത്തായി വ്യാപിച്ചുകിടക്കുന്നു.

മരിയ ചോദ്ര സ്ഥാപിതമായത് അപൂർവ്വങ്ങളായ സസ്യങ്ങളെ സംരക്ഷിക്കാനാണ്. 115ൽ അധികം സസ്യസ്പീഷീസുകളാണ് കണ്ടെത്തിയിട്ടുള്ളത്. ഇവിടെ 14 വിനോദസഞ്ചാര പാതകൾ ഉണ്ട്. യാൽചിക്, ഗ്ലൂഖോയെ, കിച്ചിയർ തടാകങ്ങൾ, ഇല്ലെറ്റ്, യൂഷുറ്റ് എന്നീ നദികളിലൂടെയുള്ള റാഫ്റ്റിംഗ്, പുഗാചോവിന്റെ ഓക്ക്, മാപ്പിൾ പർവ്വതങ്ങൾ എന്നിവയാണ് ജനപ്രിയങ്ങളായ വിനോദസഞ്ചാര ആകർഷണങ്ങൾ.

മരിയ ചൊദ്രയിൽ 14ൽ അധികം വിനോദസഞ്ചാര കേന്ദ്രങ്ങൾ ഉണ്ട്. അവ മറി എൽ, ടാറ്റാർസ്റ്റൻ, ചുവാഷിയ എന്നീ സ്വയംഭരണപ്രദേശങ്ങളിലെ വിനോദസഞ്ചാരത്തിൽ പ്രധാന പങ്കു വഹിക്കുന്നു. 



</doc>
<doc id="379175" url="https://ml.wikipedia.org/wiki?curid=379175" title="കെജിംകുജിക് ദേശീയോദ്യാനം">
കെജിംകുജിക് ദേശീയോദ്യാനം

കെജിംകുജിക് ദേശീയോദ്യാനം (കെജി എന്ന ചുരുക്കപ്പേരിലും അറിയപ്പെടുന്നു) കാനഡയിലെ നോവ സ്കോഷ്യ പ്രവിശ്യയിൽ സ്ഥിതിചെയ്യുന്നതും കനേഡിയൻ നാഷണൽ പാർക്ക് സിസ്റ്റത്തിൻറെ ഭാഗവുമായ ദേശീയോദ്യാനമാണ്. ഈ ദേശീയോദ്യാനത്തിന് രണ്ട് പ്രധാന ഭാഗങ്ങളാണുള്ളത്.

പ്രധാന പാർക്ക് ക്യൂൻസ്, അന്നാപോളിസ് കൌണ്ടികൾ അതിർത്തികളായിവരുന്ന നോവ സ്കോഷ്യ പെനിൻസുലയുടെ ഉൾമേഖലയിലെ ഉയർന്ന പ്രദേശങ്ങളിലും ചെറിയ ഭാഗമായ കെജിംകുജിക് സീ സൈഡ് യൂണിറ്റ്, ക്യൂൻസ് കൌണ്ടിയിലെ അറ്റ്ലാൻറിക് തീരപ്രദേശങ്ങളിലും സ്ഥിതിചെയ്യുന്നു. ഈ ദേശീയോദ്യാനത്തിന് 404 കി.മീ (156 സ്ക്വയർ മൈൽ) വിസ്തീർണ്ണമാണുള്ളത്. ഉൾനാടൻ യൂണിറ്റ് കാനഡയുടെ നാഷണൽ ഹിസ്റ്റോറിക് സൈറ്റ് ആയി നിർദ്ദേശിക്കപ്പെട്ടിരിക്കുന്നു. 


</doc>
<doc id="379180" url="https://ml.wikipedia.org/wiki?curid=379180" title="അകാൻ ദേശീയോദ്യാനം">
അകാൻ ദേശീയോദ്യാനം

ജപ്പാനിലെ ഹൊക്കൈഡൊ ദ്വീപിൽ സ്ഥിതിചെയ്യുന്ന ഒരു ദേശീയോദ്യാനമാണ് അകാൻ ദേശീയോദ്യാനം (ഇംഗ്ലീഷ്: . ദൈസെത്സുസ്സാൻ എന്ന ദേശീയോദ്യാനവുമായി കൂടിചേർന്നണ് ഇത് സ്ഥിതിചെയ്യുന്നത്. ഹൊക്കൈഡൊ ദ്വീപിലെത്തന്നെ ഏറ്റവും പഴയ രണ്ട് ദേശീയോദ്യാനങ്ങളാണിവ. 1934 ഡിസംബർ 4 നാണ് അകാൻ ദേശീയോദ്യാനം സ്ഥാപിതമാകുന്നത്. 

അസ്നിപർവ്വത ഗർത്തങ്ങളും അതിനോടുചേർന്ന വനമേഖലയും ഉൾപ്പെടുന്നതാണ് അകാൻ ദേശീയോദ്യാനം. ഇത് വിസ്തൃതിയിൽ വ്യാപിച്ച് കിടക്കുന്നു. സ്പടികസമാനമായ തടാകങ്ങൾ, ചൂടരുവികൾ, മറീമോ എന്നറിയപ്പെടുന്ന വലിയ ആൽഗകൾ എന്നിവയ്ക്കെല്ലാം പ്രസിദ്ധമാണിവിടം. 

അകാൻ ദേശീയോദ്യാനത്തെ രണ്ട് ഭാഗങ്ങളായി തരം തിരിച്ചിരിക്കുന്നു. കവായു, അകാൻ എന്നിവയാണവ.

ലോ അഗ്നിപർവ്വതം, കവായു ഒൺസെൻ എന്ന ചൂടരുവി എന്നിവ ഈ ഭാഗത്താണ് സ്ഥിതിചെയ്യുന്നത്. കുസ്സാറൊ തടാകം, ബിഹോറൊ പാസ്സ്, മൊകൊതൊ പർവ്വതം, നിഷിബെത്സു തടാകം എന്നിവയും ഈ പ്രദേശത്താണ്. ഇവിടത്തെ മാഷു തടാകം ഒരു അഗ്നിപർവ്വതമുഖ തടാകമാണ്. ലോകത്തിലെതന്നെ ഏറ്റവും പരിശുദ്ധമായ തടാകങ്ങളിൽ ഒന്നാണിത്. ഇതിന്റെ ഉപരിതലത്തിൽ നിന്നും 40മീറ്റർ താഴ്ചവരെ ദൃശ്യങ്ങൾ വ്യക്തമായി കാണാം.

20 കിലോ മീറ്ററിലും അധികം വലിപ്പമുള്ള ഒരു ഗർത്തമാണ് അകാൻ കാൽദെറ. മീക്കാാൻ പർവ്വതം എന്നിവ ഉൾപ്പെടുന്ന അകൻ അഗ്നിപർവ്വതസമൂഹവും, ഈ പ്രദേശത്ത് സ്ഥിതിചെയ്യുന്നു. 


</doc>
<doc id="379184" url="https://ml.wikipedia.org/wiki?curid=379184" title="മിഷോറ ദേശീയോദ്യാനം">
മിഷോറ ദേശീയോദ്യാനം

മോസ്ക്കോയിൽ നിന്ന് ഏകദേശം 120 കിലോമീറ്റർ അകലെയുള്ള മിഷോറ ദേശീയോദ്യാനം () കിഴക്കൻ യൂറോപ്യൻ പീഠഭൂമിയിലുള്ള മെഷേറതാഴ്ന്നപ്രദേശങ്ങളിലുള്ള വിശാലമായ ചതുപ്പുനിലങ്ങൾ പൈൻ അല്ലെങ്കിൽ ബിർച്ച് എന്നീ മരങ്ങളുള്ള വനങ്ങൾ എന്നിവ ഉൾക്കൊള്ളുന്നു. ജീവജാലങ്ങൾക്കിടയിലെ ഏറ്റവും സമ്പന്നമായ ജൈവവൈവിധ്യമാണ് ഈ ചതുപ്പുനില ആവാസവ്യവസ്ഥ നൽകുന്നത്. മധ്യകാലത്തെ മിഷോറ ഗോത്രവുമായി ഈ സ്ഥലം ബന്ധപ്പെട്ടിരിക്കുന്നു. അവരുടെ പേരിൽ നിന്നാണ് ഈ സ്ഥലത്തിന് മിഷോറ എന്ന പേര് ലഭിച്ചത്. 



</doc>
<doc id="379189" url="https://ml.wikipedia.org/wiki?curid=379189" title="അഷിസുരി-ഉവാകായ് ദേശീയോദ്യാനം">
അഷിസുരി-ഉവാകായ് ദേശീയോദ്യാനം

ജപ്പാനിലെ ഷിക്കൊക്കു ദ്വീപിന്റെ തെക്കുപടിഞ്ഞാറൻ മുനമ്പിലായി സ്ഥിതിചെയ്യുന്ന ഒരു ദേശീയോദ്യാനമാണ് അഷിസുരി-ഉവാകായ് ദേശീയോദ്യാനം (ഇംഗ്ലീഷ്: എഹിം, കോച്ചി എന്നിപ്രവിശ്യഗൾക്കിടയിലായി ചെറിയൊരു പ്രദേശത്താണ് ഈ ഉദ്യാനം വ്യാപിച്ചിരിക്കുന്നത്. ദ്വീപിന്റെ തെക്കേ അറ്റമായ അഷിസുരി മുനമ്പാണ്, ഈ ദേശീയോദ്യാനത്തിലെ ഒരു പ്രത്യേകത. ശാന്തസമുദ്രത്തിലേക്ക് ഇറങ്ങിനിൽക്കുന്ന ഗ്രാനൈറ്റ് തൂക്കാംപാറകൾ ഇവിടത്തെ മറ്റൊരു സവിശേഷതയാണ്.


</doc>
<doc id="379191" url="https://ml.wikipedia.org/wiki?curid=379191" title="മിഷ്യോർസ്ക്കി ദേശീയോദ്യാനം">
മിഷ്യോർസ്ക്കി ദേശീയോദ്യാനം

റഷ്യയിലെ മോസ്ക്കോയിൽ നിന്ന് ഏകദേശം 120 കിലോമീറ്റർ അകലെ, ഋയാൻ- ഒബ്ലാസ്റ്റിലുള്ള മിഷ്യോർസ്ക്കി ദേശീയോദ്യാനം () കിഴക്കൻ യൂറോപ്യൻ പീഠഭൂമിയിലുള്ള മെഷേറതാഴ്ന്നപ്രദേശങ്ങളിലുള്ള വിശാലമായ ചതുപ്പുനിലങ്ങൾ, പൈൻ അല്ലെങ്കിൽ ബിർച്ച് എന്നീ മരങ്ങളുള്ള വനങ്ങൾ എന്നിവ ഉൾക്കൊള്ളുന്നു. ജീവജാലങ്ങൾക്കിടയിലെ ഏറ്റവും സമ്പന്നമായ ജൈവവൈവിധ്യമാണ് ഈ ചതുപ്പുനില ആവാസവ്യവസ്ഥയിൽ കാണപ്പെടുന്നത്. മധ്യകാലത്തെ മിഷോറ ഗോത്രവുമായി ഈ സ്ഥലം ബന്ധപ്പെട്ടിരിക്കുന്നു. അവരുടെ പേരിൽ നിന്നാണ് ഈ സ്ഥലത്തിന് മിഷോറ എന്ന പേര് ലഭിച്ചത്. "മിഷ്യോർസ്ക്കി" ദേശീയോദ്യാനം (Мещёрский), "മിഷോറ" ദേശീയോദ്യാനവുമായി (Мещёра) ആശയക്കുഴപ്പമുണ്ടാക്കരുത്. വ്ലാഡിമിർ ഒബ്ലാസ്റ്റിന്റെ അതിർത്തിയിലുള്ള ഇത് വടക്കുഭാഗത്താണ്. ദേശീയോദ്യാനത്തിന്റെ 54% ഭാഗം അതിർത്തിയും പ്രാദേശിക സംഘങ്ങൾ കാർഷിക ആവശ്യങ്ങൾക്കായി ഉപയോഗിക്കുകയും നിലനിർത്തുകയും ചെയ്യുന്നു. 



</doc>
<doc id="379199" url="https://ml.wikipedia.org/wiki?curid=379199" title="പ്രിൻസ് എഡ്വാർഡ് ഐലൻറ് ദേശീയോദ്യാനം">
പ്രിൻസ് എഡ്വാർഡ് ഐലൻറ് ദേശീയോദ്യാനം

പ്രിൻസ് എഡ്വേർഡ് ഐലന്റ് ദേശീയോദ്യാനം, പ്രിൻസ് എഡ്വേർഡ് ഐലൻഡിലെ ഒരു ദേശീയ ഉദ്യാനമാണ്. സെന്റ് ലോറൻസ് ഉൾക്കടലിന്റെ മുന്നിൽ ദ്വീപിന്റെ വടക്കൻ തീരത്തിനു സമാന്തരമായി സ്ഥിതി ചെയ്യുന്ന ഈ പാർക്ക് ഏതാണ്ട് 60 കി.മീ (37 മൈൽ) നീളവും, നൂറുകണക്കിനു മീറ്റർ മുതൽ ഏതാനും കിലോമീറ്ററുകൾ വരെ വീതിയുമുണ്ട്. 1937 ൽ സ്ഥാപിതമായ ഈ പാർക്ക്, വിശാലമായ മണൽ ബീച്ചുകൾ, മണൽക്കുന്നുകൾ, ശുദ്ധജല, ഉപ്പുജല ചതുപ്പുകളുടെ സംരക്ഷണവും ഉൾക്കൊള്ളുന്നു. ഈ ദേശീയോദ്യാനത്തിൻറെ സംരക്ഷിത ബീച്ചുകളിൽ വംശനാശ ഭീഷണി നേരിടുന്ന പൈപ്പ് പ്ലോവറുകൾ കൂടുകെട്ടുന്ന മേഖലയാണ്. 


</doc>
<doc id="379201" url="https://ml.wikipedia.org/wiki?curid=379201" title="സിബിലോയി ദേശീയോദ്യാനം">
സിബിലോയി ദേശീയോദ്യാനം

സിബിലോയി ദേശീയോദ്യാനം വടക്കൻ കെനിയയിലെ തുർക്കാന തടാകത്തിന്റെ വടക്കുകിഴക്കൻ കരയിൽ സ്ഥിതി ചെയ്യുന്ന ഒരു ദേശീയോദ്യാനമാണ്. 1973 ൽ കെനിയയിലെ സർക്കാർ വന്യജീവിസംരക്ഷണത്തിനും ഫോസിലുകൾ സ്ഥിതിചെയ്യുന്ന സൈറ്റുകളുടേയും സംരക്ഷണത്തിനായി സ്ഥാപിച്ച ഈ ദേശീയോദ്യാനം, 1570 ചതുരശ്രകിലോമീറ്റർ പ്രദേശത്തു വ്യാപിച്ചുകിടക്കുന്നു. ഇവിടുത്തെ ഫോസിലുകൾ അന്താരാഷ്ട്ര തലത്തിൽ അറിയപ്പെടുന്നു. ടർക്കാന ദേശീയോദ്യാനത്തിൻറെ ഭാഗമായി 1997 ൽ ഈ പ്രദേശം യുനെസ്കോ ലോകപൈതൃക പട്ടികയിൽ ചേർത്തിരുന്നു.



</doc>
<doc id="379203" url="https://ml.wikipedia.org/wiki?curid=379203" title="പ്രഥമവിവരറിപ്പോർട്ട്">
പ്രഥമവിവരറിപ്പോർട്ട്

ഇന്ത്യ, ബംഗ്ലാദേശ്, പാകിസ്താൻ തുടങ്ങിയ രാജ്യങ്ങളിലെ പോലീസ് സംഘടനകൾക്കു് നേരിട്ട് ഏറ്റെടുക്കാവുന്ന ഏതെങ്കിലും കുറ്റകൃത്യത്തെക്കുറിച്ച് വിവരം ലഭ്യമായാൽ പോലീസ് സ്റ്റേഷനിൽനിന്നും ഉത്തരവാദപ്പെടുത്തിയ ഒരു പോലീസ് ഉദ്യോഗസ്ഥൻ രാജ്യത്തെ ക്രിമിനൽ നടപടി നിയമം അനുസരിച്ച് എഴുതി തയ്യാറാക്കുന്ന രേഖയാണ് പ്രഥമവിവരറിപ്പോർട്ട് അഥവാ F.I.R. ( First Information Report). ഇന്ത്യയിൽ 1973-ലെ ക്രിമിനൽ നടപടി നിയമം (The Code of Criminal Procedure 1973 (CrPC)) 154-ആം വകുപ്പിനു് അനുസൃതമായാണു് പോലീസിന്റെ പ്രഥമവിവരറിപ്പോർട്ട് തയ്യാറാക്കുന്നതു്. ഒരു കുറ്റകൃത്യത്തിനു് ഇരയായ വ്യക്തിയോ അവരുടെ പ്രതിനിധിയോ ആ കൃത്യവുമായോ ഇരയുമായോ ഏതെങ്കിലും തരത്തിൽ ബന്ധപ്പെട്ടവരോ എഴുത്തിലൂടെയോ വാക്കാലോ പോലീസിനു നൽകുന്ന പരാതികളാണു് ഇത്തരം പ്രഥമവിവരറിപ്പോർട്ടുകൾ തയ്യാറാക്കുന്നതിനു് അടിസ്ഥാനം. 

നേരിട്ട് ഏറ്റെടുക്കാവുന്ന ക്രിമിനൽ കുറ്റങ്ങൾ എന്നു് ഇവിടെ ഉദ്ദേശിക്കുന്നതു് വാറണ്ട് ആവശ്യമില്ലാതെത്തന്നെ അറസ്റ്റ് ചെയ്യപ്പെടാവുന്നതും കോടതിയുടെ നിർദ്ദേശമില്ലാതെത്തന്നെ വ്യക്തമായി പോലീസിന്റെ അന്വേഷണപരിധിയിൽ വരാവുന്നതുമായ കുറ്റങ്ങളെയാണു്. ഇങ്ങനെയുള്ള പ്രവൃത്തികളെ കോഗ്നീസബിൾ കുറ്റങ്ങൾ (cognizable) എന്നു പറയുന്നു. അങ്ങനെയല്ലാത്ത കുറ്റങ്ങളിൽ (നോൺ-കോഗ്നീസബിൾ) കോടതിയുടെ പ്രത്യേക ഉത്തരവില്ലാതെ അന്വേഷണം തുടങ്ങിവെക്കാനോ വാറണ്ട് ഇല്ലാതെ സംശയിക്കപ്പെടുന്നവരെ അറസ്റ്റ് ചെയ്യാനോ പോലീസ് ഉദ്യോഗസ്ഥർക്കു് അധികാരമില്ല. ഇന്ത്യയിലെ നിയമങ്ങളനുസരിച്ച് സാധാരണ ഗതിയിൽ കൊലപാതകം, ബലാൽസംഗം, മോഷണം, കവർച്ച എന്നിവയടക്കം, മൂന്നുവർഷമെങ്കിലും തടവുശിക്ഷ ലഭിക്കാവുന്നത്ര ഗുരുതരമായ കുറ്റങ്ങളെല്ലാം കോഗ്നീസബിൾ ആയി പരിഗണിക്കുന്നു. ഇവയിൽ പ്രഥമവിവരറിപ്പോർട്ടുകൾ ആധാരമാക്കിയാണു് അന്വേഷണവും മേൽനടപടികളും തുടങ്ങിവെക്കുന്നതു്. പ്രഥമവിവരറിപ്പോർട്ട് തയ്യാറാക്കിയതിന് ശേഷം മാത്രമാണു് രേഖാമൂലം കേസന്വേഷണം, അന്വേഷണം പൂർത്തിയാക്കി പ്രതിയുടെ പേരിൽ ബഹു. കോടതിയിൽ കുറ്റപത്രം സമർപ്പിക്കൽ തുടങ്ങിയ കാര്യങ്ങൾ ചെയ്യുന്നത്. 

പ്രഥമവിവരറിപ്പോർട്ടിന് മുഖ്യമായും പ്രഥമവിവരം (First Information Statement - FIS), പ്രഥമ വിവര റിപ്പോർട്ട് (First Information Report - FIR) എന്നിങ്ങനെ രണ്ട് ഭാഗങ്ങളുണ്ട്: പ്രഥമവിവരം തയ്യാറാക്കിയതിന് ശേഷമാണ് പ്രഥമവിവരറിപ്പോർട്ട് തയ്യാറാക്കുന്നത്. 

പേര് സൂചിപ്പിക്കുന്നത് പോലെ തന്നെ ഒരു കുറ്റകൃത്യത്തെ കുറിച്ച് ഒരു പോലീസ് സ്റ്റേഷനിൽ ആദ്യം കിട്ടുന്ന വിവരമാണ് പ്രഥമ വിവര റിപ്പോർട്ട്. കേരളത്തിൽ കേരള പോലീസ് മാനുവൽ അഥവാ പോലീസ് സ്റ്റാൻ്റിംഗ് ഓർഡർ പ്രകാരം KPF 25 25-ാം നമ്പർ ഫോമിലാണ് പ്രഥമ വിവര റിപ്പോർട്ട് തയ്യാറാക്കുന്നത്. അസ്സലും പകർപ്പുകളുമായി അഞ്ചെണ്ണം കിട്ടത്തക്കവ വിധത്തിൽ തയ്യാറാക്കുന്ന റിപ്പോർട്ടിന്റെ അസ്സൽ (Original ) ബന്ധപ്പെട്ട കോടതിയ്ക്കും പകർപ്പുകൾ പോലീസ് ഇൻസ്പെക്ടർ, ജില്ലയിലെ കുറ്റകൃത്യരേഖകളുടെ ശേഖരം (District Crime Records Bureau - DCRB) എന്നിവിടങ്ങളിലേക്കും അയക്കുന്നു. ഒരു പകർപ്പ് പോലീസ് സ്റ്റേഷനിൽ സൂക്ഷിക്കുന്നു. പ്രഥമ വിവര റിപ്പോർട്ടിന്റെ ഒരു പകർപ്പ് പരാതിക്കാർക്ക് അവകാശപ്പെട്ടതാണ്. കേരളത്തിൽ പോലീസ് പ്രഥമവിവരറിപ്പോർട്ടുകൾ തയ്യാറാക്കുന്നത് ഓൺലൈൻ സംവിധാനത്തിലാണ്. കേരള പോലീസിന്റെ ഔദ്യോഗിക വെബ് സൈറ്റിൽ നിന്നും പൊതുജനങ്ങൾക്ക് പ്രഥമ വിവര റിപ്പോർട്ട് ലഭിക്കുന്നതാണ്.


</doc>
<doc id="379204" url="https://ml.wikipedia.org/wiki?curid=379204" title="പീരങ്കി വണ്ട്">
പീരങ്കി വണ്ട്

ബ്രാക്കിനസ് ജനുസ്സിൽ പെടുന്ന ഒരു വണ്ടു സ്പീഷിസാണ് പീരങ്കി വണ്ടുകൾ (Bombardier beetles). 

ശത്രുക്കളെ പ്രതിരോധിക്കുന്ന രീതിയാണ് ഈ  വണ്ടുകൾക്ക് ഈ പേരു വരാൻ കാരണം. 


</doc>
<doc id="379205" url="https://ml.wikipedia.org/wiki?curid=379205" title="സൈവ സ്വാമ്പ് ദേശീയോദ്യാനം">
സൈവ സ്വാമ്പ് ദേശീയോദ്യാനം

സൈവ സ്വാമ്പ് ദേശീയോദ്യാനം, കെനിയയിലെ റിഫ്റ്റ് വാലി പ്രവിശ്യയിൽ‌ കിറ്റെയിലിനു സമീപം സ്ഥിതിചെയ്യുന്ന ഒരു ദേശീയോദ്യാനമാണ്. കെനിയയിലെ ഏറ്റവും ചെറിയ ദേശീയ ഉദ്യാനമായ ഇത് 3 ചതുരശ്ര കി.മീ. മാത്രം വിസ്തൃതിയുള്ളതാണ്. ചതുപ്പുപ്രദേശത്തു കാണപ്പെടുന്ന ഒരു അപൂർവയിനം കൃഷ്ണമൃഗമായ സിറ്റാറ്റുൻഗയുടെ ആവാസ സ്ഥലം സംരക്ഷിക്കുന്നതിനായാണ് പ്രധാനമായും ഈ ഉദ്യാനം സ്ഥാപിച്ചത്. ദേശീയോദ്യാനത്തിൽ വിവിധയിനം മരങ്ങളും നിലനിൽക്കുന്നുണ്ട്.


</doc>
<doc id="379208" url="https://ml.wikipedia.org/wiki?curid=379208" title="നൈറോബി ദേശീയോദ്യാനം">
നൈറോബി ദേശീയോദ്യാനം

നൈറോബി ദേശീയോദ്യാനം കെനിയയിലെ ഒരു ദേശീയോദ്യാനമാണ്. 1946 ൽ സ്ഥാപിതമായ ഈ ദേശീയോദ്യാനം കെനിയിലെ ആദ്യത്തേതായിരുന്നു. 

കെനിയയുടെ തലസ്ഥാന നഗരമായ നൈറോബിയുടെ 7 കിലോമീറ്റർ (4 മൈൽ) തെക്കുഭാഗത്തായിട്ടാണ് ഇതു സ്ഥിതി ചെയ്യുന്നത്. മെട്രോപോളിസിനെയും ദേശീയോദ്യാനത്തെയും തമ്മിൽ ഒരു ഇലക്ട്രിക് വേലിയാൽ വേർതിരിച്ചിരിക്കുന്നു. നൈറോബി നഗരത്തിലെ അംബരചുംബികൾ ദേശീയോദ്യാനത്തിൽ നിന്ന് കാണാൻ കഴിയും. നാഗരിക, പ്രകൃതിദത്ത സാഹചര്യങ്ങളുടെ സാമീപ്യം വന്യമൃഗങ്ങളും പ്രാദേശിക ജനങ്ങതയും തമ്മിൽ സംഘട്ടനം സൃഷ്ടിക്കുകയും മൃഗങ്ങളുടെ മൈഗ്രേഷൻ ഭീഷണിയുയർത്തുകയും ചെയ്യുന്നു.


</doc>
<doc id="379209" url="https://ml.wikipedia.org/wiki?curid=379209" title="ലാന്റ് ഓഫ് ലെപ്പാഡ് ദേശീയോദ്യാനം">
ലാന്റ് ഓഫ് ലെപ്പാഡ് ദേശീയോദ്യാനം

ലാന്റ് ഓഫ് ലെപ്പാഡ് () എന്നത് റഷ്യയിലെ പ്രൈമോർസ്ക്കി ക്രായ് ൽ 262,000 ഹെക്റ്റർ പ്രദേശത്ത് വ്യാപിച്ചിരിക്കുന്ന ദേശീയോദ്യാനമാണ്. കെഡ്രോവായ പാഡ് റിസർവ്വ്, ബോർസോവ്യ് ഫെഡറൽ വൈൽഡ്ലൈഫ് റെഫ്യൂജി, ചൈനയുമായുള്ള അതിർത്തിയിലൂടെയുള്ള പുതുതായുള്ള ഭൂപ്രദേശം എന്നിവ ലയിപ്പിച്ചത്തിനെത്തുടർന്ന്, 2012 ഏപ്രിലിലാണ് ഇത് സ്ഥാപിതമാകുന്നത്. 2012ലെ റിപ്പോർട്ടുകൾ അനുസരിച്ച് ജപ്പാൻ കടലിനും ചൈനയിലെ ജിലിൻ പ്രവിശ്യയ്ക്കും ഇടയിൽ ഡബ്ല്യു. ഡബ്ല്യു. എഫ് ലോകത്തിലെ ഏറ്റവും വിരളമായി കാണപ്പെടുന്ന പൂച്ചവർഗ്ഗത്തിൽപ്പെടുന്ന ജീവിയായ അമുർ പുള്ളിപ്പുലികൾ ഈ മേഖലയിൽ വംശനാശം നേരിടുകയാണ്. ഈ കാടുകളിൽ 30ൽക്കുറിവ് അമുർ പുള്ളിപ്പുലികളേ അവശേഷിക്കുന്നുള്ളൂ. ഈ ദേശിയോദ്യാനത്തിൽ അവയുടെ ആവാസവ്യവസ്ഥയുടെ ഏകദേശം 60% ഉൾപ്പെടുന്നു. 



</doc>
<doc id="379213" url="https://ml.wikipedia.org/wiki?curid=379213" title="സോവ് ടിഗ്ര ദേശീയോദ്യാനം">
സോവ് ടിഗ്ര ദേശീയോദ്യാനം

സോവ് ടിഗ്ര ദേശീയോദ്യാനം (Russian: Зов Тигра национальный парк)), (in English, "Call of the Tiger National Park", or "Roar of the Tiger") വംശനാശ ഭീഷണി നേരിടുന്ന അമൂർ ടൈഗർ എന്നയിനം കടുവയുടെ പർവതപ്രദേശത്തുള്ള സംരക്ഷണ സങ്കേതമാണ്. റഷ്യയുടെ തെക്കുകിഴക്കൻ തീരത്ത്, ഫെഡറൽ ഡിസ്ട്രിക്റ്റായ പ്രിമോർസ്കി ക്രായിയിൽ 83,384 ഹെക്ടറാണ് (206,046 ഏക്കർ) അഥവാ 834 കിമീ, (322 ച മൈൽ) ദേശീയോദ്യാനത്തിൻറെ ആകെ വിസ്തീർണ്ണം.


</doc>
<doc id="379214" url="https://ml.wikipedia.org/wiki?curid=379214" title="സബൈകാൽസ്ക്കി ദേശീയോദ്യാനം">
സബൈകാൽസ്ക്കി ദേശീയോദ്യാനം

സബൈകാൽസ്ക്കി ദേശീയോദ്യാനത്തിൽ () ബൈക്കൽ തടാകത്തിന്റെ കിഴക്കേതീരത്തിന്റെ മധ്യഭാഗം കിഴക്കുഭാഗത്തുള്ള ബർസിൻ പർവ്വതങ്ങളുടെ പടിഞ്ഞാറേ മലഞ്ചരിവ്, ഉഷ്കാനി ദ്വീപുകൾ, തടാകത്തിലെ ഏക ഉപദ്വീപായ സ്‌വ്യറ്റോയ് നോസ് ("വിശുദ്ധ മൂക്ക്") എന്നിവ് ഉൾപ്പെടുന്നു. ദേശീയോദ്യാനത്തിന്റെ 2,690 ചതുരശ്രകിലോമീറ്ററിൽ 38.8 ചതുരശ്രകിലോമീറ്റർ പ്രദേശം തടാകത്തിന്റെ തന്നെ സംരക്ഷിത ജലമേഖലയാണ്. 

പടിഞ്ഞാറു ഭാഗത്ത് ബൈക്കൽ തടാകത്തിന്റെ തീരങ്ങളും വടക്കു ഭാഗത്ത് ബർഗൂസിൻ നാച്ചർ റിസർവ്വും തെക്കു ഭാഗത്തും കിഴക്കു ഭാഗത്തും ബർഗൂസിൻ മേഖലയിള്ള പർവ്വതശ്രേണികളും സബൈകാൽസ്ക്കിയെ അതിരിടുന്നു. ദേശീയോദ്യാനത്തിലെ ഏറ്റവും ഉയരത്തിലുള്ള ഭാഗം 2,376 മീറ്ററുള്ള (7,795 അടി) മൗണ്ട് ബർമാഷോവോയ് ആണ്. 



</doc>
<doc id="379218" url="https://ml.wikipedia.org/wiki?curid=379218" title="യൂഗിഡ് വ ദേശീയോദ്യാനം">
യൂഗിഡ് വ ദേശീയോദ്യാനം

യുഗിഡ് വ ദേശീയോദ്യാനം (, )  റഷ്യൻ ഫെഡറേഷനിലെ റിപ്പബ്ലിക്കായ കോമി റിപ്പബ്ലിക്കിലെ ഒരു ദേശീയ ഉദ്യാനമാണ്. 2013 ൽ ബെറിംഗിയ ദേശീയോദ്യാനം രൂപവത്കരിക്കുന്നതുവരെ റഷ്യയിലെ ഏറ്റവും വലിയ ദേശീയോദ്യാനമായിരുന്നു ഇത്.

വടക്കൻ യൂറാളിലെ ടൈഗ കാടുകളുടെ സംരക്ഷണവും മറ്റു വിനോദവും ലക്ഷ്യമാക്കി 1994 ഏപ്രിൽ 23 നാണ് ഈ ദേശീയോദ്യാനം റഷ്യൻ സർക്കാർ രൂപീകരിച്ചത്.


</doc>
<doc id="379222" url="https://ml.wikipedia.org/wiki?curid=379222" title="യുഗിഡി വ ദേശീയോദ്യാനം">
യുഗിഡി വ ദേശീയോദ്യാനം

റഷ്യൻ ഫെഡറേഷനിലെ കോമി സ്വയംഭരണപ്രദേശത്തുള്ള ഒരു ദേശീയോദ്യാനമാണ് യുഗിഡി വ ദേശീയോദ്യാനം ). 2013ൽ ബെറിൻഗ്യ ദേശീയോദ്യാനം ആരംഭിക്കുന്നതുവരെ ഇതായിരുന്നു റഷ്യയിലെ ഏറ്റവും വലിയ ദേശീയോദ്യാനം. 

1994 ഏപ്രിൽ 23 ന് ഈ ദേശീയോദ്യാനം റഷ്യൻ ഗവണ്മെന്റ് ആരംഭിക്കുന്നത് ഉത്തരയുറാൽ പർവ്വതനിരകളിലുള്ള ടൈഗ വനങ്ങളെ സംരക്ഷിക്കുക, വിനോദസഞ്ചാരത്തിനുപയോഗിക്കുക എന്നീ ലക്ഷ്യങ്ങളോടെയാണ്.

1995ൽ, യുഗിഡി വ ദേശീയോദ്യാനം, അടുത്തുള്ള പെച്ചോറ- ഇല്ല്യിച്ച് നാച്ചർ റിസർവ്വ് എന്നിവിടങ്ങളിലെ വനപ്രദേശത്തെ വിർജിൻ കോമി വനങ്ങൾ എന്ന പേരിൽ യുനസ്ക്കോ ലോക പൈതൃകസ്ഥലമായി പ്രഖ്യാപിച്ചു.

സന്ദർശകരുടെ വരുമാനം (ഒരു വർഷം 2.4 million റൂബിൾ ($100,000)) കൊണ്ട് ദേശീയോദ്യാനത്തിന്റെ ചെലവുകൾ (ഒരു വർഷം 5 മില്യൺ റൂബിൾ ($200,000))നടത്താൻ കഴിയുന്നില്ലെന്ന് അധികൃതർ ഉത്കണ്ഠപ്പെടുന്നു. 


</doc>
<doc id="379227" url="https://ml.wikipedia.org/wiki?curid=379227" title="വോൾഡോർസെർസ്ക്കി ദേശീയോദ്യാനം">
വോൾഡോർസെർസ്ക്കി ദേശീയോദ്യാനം

റഷ്യയുടെ വടക്കുഭാഗത്തായി, ഒബ്ലാസ്റ്റിലെ ഒനെഴ്സ്ക്കിലെ അർഖാങെൽസ്ക്ക് ജില്ലയിലും കരേലിയാ സ്വയംഭരണപ്രദേശത്തെ പുഡോഴ്സ്ക്കി ജില്ലയിലുമായി സ്ഥിതിചെയ്യുന്ന ദേശീയോദ്യാനമാണ് വോൾഡോർസെർസ്ക്കി ദേശീയോദ്യാനം (). 1991 ഏപ്രിൽ 20 നാണ് ഇത് സ്ഥാപിതമായത്. 2001 മുതൽ ഇതിന് യുനസ്ക്കൊയുടെ ജൈവമണ്ഡല സംരക്ഷിതപ്രദേശം എന്ന പദവിയുണ്ട്. വടക്കൻ റഷ്യയിലെ കോൺ മരങ്ങളുടെ വനപ്രദേശങ്ങളെ (ടൈഗ) സംരക്ഷിക്കാനായാണ് ഈ ദേശീയോദ്യാനം ആരംഭിച്ചത്. 

വോഡ്ലോസെറോ തടാകം, തടാകത്തിലേക്ക് ജലമൊഴുകിയെത്തുന്ന ഇലെക്സാനദീതടപ്രദേശം, ജലം പുറത്തേക്കൊഴുകുന്ന വോഡ്ല നദിയുടെ ഉയർന്ന ഭാഗം എന്നിവ ഈ ദേശീയോദ്യാനത്തിൽ ഉൾപ്പെടുന്നു. 


</doc>
<doc id="379234" url="https://ml.wikipedia.org/wiki?curid=379234" title="വാൾഡൈസ്ക്കി ദേശീയോദ്യാനം">
വാൾഡൈസ്ക്കി ദേശീയോദ്യാനം

വടക്കൻ റഷ്യയിലെ നോവ്ഗൊറോദ് ഒബ്ലാസ്റ്റിലെ വാൾഡൈസ്ക്കി, ഒക്കുലോവ്സ്ക്കി, ഡെമ്യാൻസ്ക്കി എന്നീ ജില്ലകളിലായി സ്ഥിതിചെയ്യുന്ന ദേശീയോദ്യാനമാണ് വാൾഡൈസ്ക്കി ദേശീയോദ്യാനം. 1990 മേയ് 17 നാണ് ഇത് സ്ഥാപിക്കപ്പെടുന്നത്. 2004 മുതൽ ഈ ദേശീയോദ്യാനത്തിന് യുനസ്ക്കോയുടെ ജൈവമണ്ഡല സംരക്ഷിതപ്രദേശം എന്ന പദവിയുണ്ട്. വാൽഡായ് പട്ടണം, വാൽഡൈസ്കോയ് തടാകം, സെലിഗർ തടാകത്തിന്റെ വടക്കുഭാഗം എന്നിവ വാൾഡൈസ്ക്കി ദേശീയോദ്യാനത്തിൽ ഉൾപ്പെടുന്നു. മധ്യ റഷ്യയിലെ ഏറ്റവും ജനപ്രിയമായ വിനോദസഞ്ചാരകേന്ദ്രങ്ങളിലൊന്നായ ഇതിന് വിനോദസഞ്ചാരത്തിനാവശ്യമായ വളരെ വികസിച്ച അടിസ്ഥാനസൗകര്യങ്ങൾ ഉണ്ട്. 


</doc>
<doc id="379239" url="https://ml.wikipedia.org/wiki?curid=379239" title="റസ്കി സെവെർ ദേശീയോദ്യാനം">
റസ്കി സെവെർ ദേശീയോദ്യാനം

റസ്കി സെവെർ ദേശീയോദ്യാനം (Russian: Национальный парк «Русский Север»), റഷ്യയുടെ വടക്കുഭാഗത്തുള്ള ഒരു ദേശീയ ഉദ്യാനമാണ്. വോളോഗ്‍ഡ ഒബ്ലാസ്റ്റിലെ കിരില്ലോവ്സ്കി ജില്ലയിൽ ഇതു സ്ഥിതിചെയ്യുന്നു. 1992 മാർച്ച് 20 നാണ് ഈ ദേശീയോദ്യാനം രൂപീകരിക്കപ്പെട്ടത്. റഷ്യൻ ഭാഷയിൽ ദേശീയോദ്യാനത്തിൻറെ പേരിൻറെ അർത്ഥം "റഷ്യൻ നോർത്ത്" എന്നാണ്.


</doc>
<doc id="379241" url="https://ml.wikipedia.org/wiki?curid=379241" title="ഉഗ്ര ദേശീയോദ്യാനം">
ഉഗ്ര ദേശീയോദ്യാനം

വടക്കൻ റഷ്യയിൽ, കലുഗ ഗൊബ്ലാസ്റ്റിലെ ഉഗ്ര നദിയുടെ താഴ്വാരത്തായി സ്ഥിതിചെയ്യുന്ന ദേശീയോദ്യാനമാണ് ഉഗ്ര ദേശീയോദ്യാനം (). മധ്യ റഷ്യയിലെ സവിശേഷമായ ലാന്റ്സ്ക്കേപ്പിനെ സംരക്ഷിക്കാനായി 1997 ഫെബ്രുവരി 10 നാണ് ഇത് സ്ഥാപിതമായത്. 2002ൽ ഇതിനെ യുനസ്ക്കോ ജൈവമണ്ഡല സംരക്ഷിതമേഖലയായി നാമനിർദ്ദേശം ചെയ്തു. കലുഗയിലാണ് ഈ ദേശീയോദ്യാനത്തിന്റെ ആസ്ഥാനം സ്ഥിതി ചെയ്യുന്നത്. 

ഈ ദേശീയോദ്യാനത്തിന്റെ ആകെ വിസ്തീർണ്ണം 986,245 ചതുരശ്രകിലോമീറ്റർ ആണ്. മൂന്ന് പ്രദേശങ്ങളായി തിരിച്ചിരിക്കുന്ന ഏഴു മേഖലകൾ ഇതിൽ ഉൾപ്പെടുന്നു.


</doc>
<doc id="379242" url="https://ml.wikipedia.org/wiki?curid=379242" title="തഗനി ദേശീയോദ്യാനം">
തഗനി ദേശീയോദ്യാനം

തഗനി എന്നത് ചെല്ല്യാബിൻസ്ക്ക് ഒബ്ലാസ്റ്റിന്റെ അതിർത്തിയിലുള്ള, തെക്കൻ യുറാൽ പർവ്വതനിരകളിലെ ഒരുകൂട്ടം പർവ്വതശിഖരങ്ങളാണ്. ഏറ്റവും ഉയർന്ന ഭാഗം സമുദ്രനിരപ്പിൽ നിന്ന് 1178 മീറ്റർ ഉയർന്ന് സ്ഥിതിചെയ്യുന്നു. സ്ലാറ്റൊഉസ്റ്റിന്റെ അതിർത്തികളിലേക്കു വരെ എത്തുന്ന തെക്കു- പടിഞ്ഞാറൻ അതിർത്തിയുള്ള തഗനി ദേശീയോദ്യാനം () സ്ഥാപിതമായത് 1991ലാണ്. ഈ ദേശീയോദ്യാനത്തിന്റെ ആകെ വിസ്തീർണ്ണം 568 ചതുരശ്രകിലോമീറ്റർ ആണ്. വടക്കുനിന്നും തെക്കുവരെയുള്ള ദൂരം 52 കിലോമീറ്ററും വീതി ഏകദേശം 10 മുതൽ 15 വരെയുമാണ്.


</doc>
<doc id="379243" url="https://ml.wikipedia.org/wiki?curid=379243" title="സോച്ചി ദേശീയോദ്യാനം">
സോച്ചി ദേശീയോദ്യാനം

തെക്കൻ റഷ്യയിലെ, സോച്ചി നഗരത്തിനു സമീപത്ത് പടിഞ്ഞാറൻ കോക്കസസിലാണ് സോച്ചി ദേശീയോദ്യാനം സ്ഥിതിചെയ്യുന്നത്. 1985 മേയ് 5 ന് സ്ഥാപിതമായ ഈ ദേശീയോദ്യാനം റഷ്യയിലെ ഏറ്റവും പഴക്കമുള്ള രണ്ടാമത്തെ ദേശീയോദ്യാനമാണ്. 

2009ൽ സോച്ചി ദേശീയോദ്യാനത്തിൽ സ്ഥാപിച്ച കേന്ദ്രത്തിൽ തുർക്കുമെനിസ്ഥാനിൽ നിന്നും കൊണ്ടുവന്നിട്ടുള്ള രണ്ട് ആൺ ലെപ്പേഡുകളെ എത്തിച്ചു. 2010 മേയിൽ ഇറാനിൽ നിന്നും രണ്ട് പെൺ ലെപ്പേഡുകളേയും കൊണ്ടുവന്നു. അവയുടെ അടുത്ത തലമുറകളെ കോക്കസസ് ജൈവമണ്ഡല സംരക്ഷിതപ്രദേശത്ത് കൊണ്ടവരും. 



</doc>
<doc id="379244" url="https://ml.wikipedia.org/wiki?curid=379244" title="പാനജാർവി ദേശീയോദ്യാനം">
പാനജാർവി ദേശീയോദ്യാനം

പാനജാർവി ദേശീയോദ്യാനം വടക്കുപടിഞ്ഞാറൻ റഷ്യയിലെ, വടക്കുപടിഞ്ഞാറൻ റിപ്പബ്ളിക് ഓഫ് കരേലിയയിലെ ലൂഖ്‍സ്‍കി ജില്ലയിൽ സ്ഥിതിചെയ്യുന്ന ഒരു ദേശീയോദ്യാനമാണ്. 1992 ലാണ് ഈ ദേശീയോദ്യാനം രൂപീകരിക്കപ്പെട്ടത്.


</doc>
<doc id="379248" url="https://ml.wikipedia.org/wiki?curid=379248" title="സ്യൂറാറ്റ്കുൽ ദേശീയോദ്യാനം">
സ്യൂറാറ്റ്കുൽ ദേശീയോദ്യാനം

സ്യൂറാറ്റ്കുൽ ദേശീയോദ്യാനം (Russian: Зюраткуль) സത്‍കിൻസ്കി റയോൺ മേഖലയുടെ തെക്കൻ പ്രദേശത്ത് 1993 ൽ സ്ഥാപിക്കപ്പെട്ട ഒരു റഷ്യൻ ദേശീയോദ്യാനമാണ്. സാറ്റ്കയിൽ നിന്ന് 30 കിലോമീറ്റർ തെക്കായും ചെല്യാബിൻസ്കിന് 200 കിലോമീറ്റർ പടിഞ്ഞാറുമായിട്ടാണ് ഇതു സ്ഥിതിചെയ്യുന്നത്.

ഇവിടുത്തെ പ്രധാന ആകർഷണങ്ങളിൽ യൂറാൾ പർവ്വതനിരയിൽ സമുദ്രനിരപ്പിൽനിന്ന് 754 മീറ്റർ ഉയരത്തിൽ സ്ഥിതിചെയ്യുന്നതും 13,2 km ഉപരിതല വിസ്തീർണ്ണവും 8 മീറ്റർ പരമാവധി ആഴവുമുള്ള സ്യൂറാറ്റ്കുൽ തടാകവും ഉൾപ്പെടുന്നു. 


</doc>
<doc id="379249" url="https://ml.wikipedia.org/wiki?curid=379249" title="സ്മോൽനി ദേശീയോദ്യാനം">
സ്മോൽനി ദേശീയോദ്യാനം

സ്മോൽനി ദേശീയോദ്യാനം (Russian: Смольный национальный парк), റഷ്യയുടെ കിഴക്കൻ യൂറോപ്യൻ സമതലത്തിനു കിഴക്ക്, മൊർഡോവിയയുടെ വടക്കുകിഴക്കേ മൂലയിൽ സ്ഥിതിചെയ്യുന്ന ഒരു ദേശീയോദ്യാനമാണ്.


</doc>
<doc id="379256" url="https://ml.wikipedia.org/wiki?curid=379256" title="നീഷ്ന്യ കാമ ദേശീയോദ്യാനം">
നീഷ്ന്യ കാമ ദേശീയോദ്യാനം

മധ്യ റഷ്യയിലെ, ടാറ്റാർസ്റ്റാനിലുള്ള റ്റുകായേവ്സ്ക്കി, യെലാബുഴ്സ്ക്കി എന്നീ ജില്ലകളിലായി സ്ഥിതിചെയ്യുന്ന ദേശീയോദ്യാനമാണ് നീഷ്ന്യ ദേശീയോദ്യാനം . കാമനദിയുടെ തീരങ്ങളിലുള്ള കോൺ മരങ്ങളുടെ വനങ്ങളെ സംരക്ഷിക്കാനായി 1991 ഏപ്രിൽ 20 നാണ് ഇത് സ്ഥാപിതമായത്. 


</doc>
<doc id="379258" url="https://ml.wikipedia.org/wiki?curid=379258" title="നിഷ്ന്യായ കാമ ദേശീയോദ്യാനം">
നിഷ്ന്യായ കാമ ദേശീയോദ്യാനം

നിഷ്‍ന്യായ കാമ ദേശീയോദ്യാനം റഷ്യയുടെ മദ്ധ്യഭാഗത്ത് ടട്ടാർസ്ഥാനിലെ ടുക്കയേവ്സ്കി, യെലാബുഷ്കി ജില്ലകളിൽ സ്ഥിതിചെയ്യുന്നതുമായ ഒരു ദേശീയോദ്യാനമാണ്.


</doc>
<doc id="379259" url="https://ml.wikipedia.org/wiki?curid=379259" title="ഒനെഷ്ക്കയ പൊമോറ്യ ദേശീയോദ്യാനം">
ഒനെഷ്ക്കയ പൊമോറ്യ ദേശീയോദ്യാനം

വടക്കൻ റഷ്യയിൽ, അർഖൻഗെൽസ്ക്ക് ഒബ്ലാസ്റ്റിലെ ഒനെഴ്സ്ക്കി, പ്രിമോർസ്ക്കി ജില്ലകളിലെ ഒനേഗാ ഉപദ്വീപിൽ സ്ഥിതിചെയ്യുന്ന ദേശീയോദ്യാനമാണ് ഒനെഷ്ക്കയ പൊമോറ്യ ദേശീയോദ്യാനം. 2013 ഫെബ്രുവരിയിലാണ് ഇത് സ്ഥാപിതമായത്. പ്രാചീനമായ വനങ്ങളേയും സമുദ്ര ലാന്റ്സ്ക്കേപ്പുകളേയും ഈ ദേശീയോദ്യാനം 
സംരക്ഷിക്കുന്നു. 2,016.68 ചതുരശ്രകിലോമീറ്റർ സ്ഥലത്തായാണ് ഈ ദേശീയോദ്യാനം വ്യാപിച്ചു കിടക്കുന്നത്. 


</doc>
<doc id="379260" url="https://ml.wikipedia.org/wiki?curid=379260" title="ഒർലോവ്സ്ക്ക പോലിസി ദേശീയോദ്യാനം">
ഒർലോവ്സ്ക്ക പോലിസി ദേശീയോദ്യാനം

ഒർലോവ്സ്ക്ക പോലിസി ദേശീയോദ്യാനം റഷ്യയിലെ ഒരു സംരക്ഷിതപ്രദേശമാണ്. 

മധ്യറഷ്യയിലെ ഉയർന്ന പ്രദേശത്തിന്റെ മധ്യഭാഗത്ത്, ഓർ യോള ഒബ്ലാസ്റ്റിലെ സ്നാമെൻസ്ക്കി, ഖൊറ്റ്യനെറ്റ്സ്ക്കി ജില്ലകളിലായാണ് ഇത് സ്ഥിതിചെയ്യുന്നത്. ഇത് 77,745 ഹെക്റ്റർ സ്ഥലത്തായി വ്യാപിച്ചിരിക്കുന്നു. 1994 ജനുവരി 9 ലെ റഷ്യൻ സർക്കാരിന്റെ 6ആം നമ്പർ ഉത്തരവു പ്രകാരമാണ് ഇത് സ്ഥാപിക്കപ്പെട്ടത്. 


</doc>
<doc id="379262" url="https://ml.wikipedia.org/wiki?curid=379262" title="മൽക്ക മാരി ദേശീയോദ്യാനം">
മൽക്ക മാരി ദേശീയോദ്യാനം

മൽക്ക മാരി ദേശീയോദ്യാനം, കെനിയ-എത്യോപ്യ അതിർത്തിയിൽ ഡൌവ നദിയ്ക്കു സമാന്തരമായി സ്ഥിതി ചെയ്യുന്ന കെനിയയിലെ ഒരു ദേശീയോദ്യാനമാണ്.  ഈ ദേശീയോദ്യാനത്തിന്റെ വിസ്തൃതി ഏകദേശം 1,500 ചതുരശ്ര കിലോമീറ്റർ (370,000 ഏക്കർ) ആണ്. മന്ദേറ എയർപോർട്ട് വഴി ഇവിടെ എത്തിച്ചേരുവാൻ സാധിക്കുന്നു. രാജ്യത്ത് ഏറ്റവുമധികം സന്ദർശിക്കപ്പെടുന്ന ദേശീയോദ്യാനം കൂടിയാണിത്.


</doc>
<doc id="379267" url="https://ml.wikipedia.org/wiki?curid=379267" title="മാസായി മാര">
മാസായി മാര

മസായി മാര ദേശീയ റിസർവ്വ്, കെനിയയിലെ നാരക് കൗണ്ടിയിലുള്ള ഒരു വലിയ ഗെയിം റിസേർവാണ്. ടാൻസാനിയയിലെ മാരാ പ്രവിശ്യയിലെ സെരെൻഗീറ്റി ദേശീയോദ്യാനം ഇതിനോടു ചേർന്ന് കിടക്കുന്നു. ഈ പ്രദേശത്ത് വസിച്ചിരുന്ന മസായ് ജനതയുടെ ബഹുമാനാർത്ഥമാണ് ദേശീയോദ്യാനത്തിന് ഈ പേരു നൽകിയത്. 


</doc>
<doc id="379276" url="https://ml.wikipedia.org/wiki?curid=379276" title="ടസേക്ക ദേശീയോദ്യാനം">
ടസേക്ക ദേശീയോദ്യാനം

ടസേക്ക ദേശീയോദ്യാനം 1950 ൽ രൂപീകരിക്കപ്പെട്ടെ മൊറോക്കോയിലെ ദേശീയോദ്യാനമാണ്. ഏകദേശം 6.8 ചതുരശ്ര കിലോമീറ്റർ സ്ഥലത്താണ് ദേശീയോദ്യാനം നിലനിൽക്കുന്നത്.


</doc>
<doc id="379279" url="https://ml.wikipedia.org/wiki?curid=379279" title="ഇഫ്രെയിൻ ദേശീയോദ്യാനം">
ഇഫ്രെയിൻ ദേശീയോദ്യാനം

ഇഫ്രെയിൻ ദേശീയോദ്യാനം, മൊറോക്കോയിലെ മദ്ധ്യ അറ്റ്ലസ് പർവ്വതനിരയിൽ സ്ഥിതിചെയ്യുന്ന ഒരു ദേശീയോദ്യാനമാണ്.  ഈ ദേശീയോദ്യാനത്തിലുൾപ്പെട്ടിരിക്കുന്ന പ്രദേശങ്ങളിൽ, മദ്ധ്യ അറ്റ്ലസ് പർവതകളുടെ പടിഞ്ഞാറൻ ഭാഗവും, ഇഫ്രെയിൻ, ബൌൾമെയിൻ എന്നീ പ്രവിശ്യകളിലുള്ള പ്രദേശങ്ങളും ഉൾപ്പെടുന്നു. 2004 ൽ സ്ഥാപിതമായ ഈ ദേശീയോദ്യാനം 125.000 ഹെക്ടർ പ്രദേശങ്ങൾ ഉൾക്കൊള്ളുന്നു. 


</doc>
<doc id="379281" url="https://ml.wikipedia.org/wiki?curid=379281" title="ഇറിക്വി ദേശീയോദ്യാനം">
ഇറിക്വി ദേശീയോദ്യാനം

ഇറിക്വി ദേശീയോദ്യാനം 1994 ൽ 123,000 ഹെക്ടർ ഭൂമി ഉൾപ്പെടുത്തി രൂപീകരിച്ച മൊറോക്കോയിലെ ഒരു ദേശീയോദ്യാനമാണ്. ഡ്രാ നദിയ്ക്കും സഗോറ, ടാറ്റ പ്രവിശ്യകളിലെ ആൻറി-അറ്റ്ലസ് താഴ്വരയിലെ കുന്നുകൾക്കുമിടയിലുള്ള പ്രദേശം ഈ ഉദ്യാനത്തിൽ ഉൾപ്പെട്ടിരിക്കുന്നു. തെക്കൻ മൊറോക്കോയിലെ സാധാരണ മരുഭൂമിയുടെ ഭൂപ്രകൃതിയാണ് ദേശീയോദ്യാനത്തിനുള്ളത്.


</doc>
<doc id="379285" url="https://ml.wikipedia.org/wiki?curid=379285" title="സൌസ്-മാസ ദേശീയോദ്യാനം">
സൌസ്-മാസ ദേശീയോദ്യാനം

സൌസ്-മാസാ ദേശീയോദ്യാനം ("Parc National de Souss-Massa"), മൊറോക്കോയിലെ അറ്റ്ലാന്റിക് തീരത്തു സ്ഥിതിചെയ്യുന്ന 33,800 ഹെക്ടർ വിസ്തൃതിയുള്ള ഒരു ദേശീയോദ്യാനമാണ്. 1991 ലാണ് ഈ ദേശീയോദ്യാനം രൂപീകരിക്കപ്പെട്ടത്. വടക്ക് അഗാഡിർ മുതൽ തെക്ക് ഭാഗത്ത് സിദി ഇഫ്‍നി വരെയുള്ള പ്രദേശത്തിനിടയ്ക്കു സ്ഥിതിചെയ്യുന്ന ഈ പ്രദേശത്തിൻറെ മദ്ധ്യഭാഗത്തിൻറെ അക്ഷാംശ രേഖാംശങ്ങൾ 9° 40'W 30° 5'N ആണ്. 


</doc>
<doc id="379287" url="https://ml.wikipedia.org/wiki?curid=379287" title="അംബോസെലി ദേശീയോദ്യാനം">
അംബോസെലി ദേശീയോദ്യാനം

അംബോസെലി ദേശീയോദ്യാനം (മുൻപ് മസായ് അംബൊസെലി ഗെയിം റിസർവ്), കെനിയയിലെ കജിയാഡോ കൗണ്ടിയിൽ സ്ഥിതിചെയ്യുന്ന ഒരു ദേശീയോദ്യാനമാണ്. കെനിയ-ടാൻസാനിയ അതിർത്തിയിലുടനീളം പരന്നു കിടക്കുന്ന ആവാസവ്യവസ്ഥയുടെ കാമ്പായ 8,000 ചതുരശ്ര കിലോമീറ്റർ (3,100 ചതുരശ്ര മൈൽ) ഉൾപ്പെടെ ദേശീയോദ്യാനത്തിൻറെ ആകെ വിസ്തൃതി, 39,206 ഹെക്ടർ (392 കിമീ) അഥവാ 151 ചതുരശ്ര മൈലാണ്.

ഇവിടുത്തെ പ്രാദേശിക ജനങ്ങൾ പ്രധാനമായും മസായ് വർഗ്ഗക്കാരാണ്. എന്നാൽ രാജ്യത്തിൻറെ മറ്റ് ഭാഗങ്ങളിൽ നിന്നുള്ള ആളുകളെ ഈ പ്രദേശത്തെ വിജയകരമായ ടൂറിസവും ചതുപ്പുനിലങ്ങളുടെ സാമീപ്യത്താലുള്ള സമ്പന്നമായ കൃഷിയും ആകർഷിക്കുകയും ഈ മേഖലയിലേയ്ക്കു കുടിയേറുകയും ചെയ്തു. ഈ തുച്ഛമായ മഴയുള്ള പ്രദേശം (ശരാശരി 350 mm (14 in)) പക്ഷിനിരീക്ഷകരുടെ പറുദീസയാണ്. ജല പക്ഷികൾ, പെലിക്കൺ, കിംഗ്ഫിഷർ, ക്രേക്സ്, ഹാംമെർകോപ്പുകൾ തുടങ്ങി 400 ഇനം പക്ഷികളെ ഇവിടെ കാണുവാൻ സാധിക്കുന്നു.


</doc>
<doc id="379290" url="https://ml.wikipedia.org/wiki?curid=379290" title="ഔലങ്ക ദേശീയോദ്യാനം">
ഔലങ്ക ദേശീയോദ്യാനം

ഔലങ്ക ദേശീയോദ്യാനം (Finnish: "Oulangan kansallispuisto"), 270 ചതുരശ്ര കിലോമീറ്റർ (104 ച.മൈൽ) വിസ്താരമുള്ള ഫിൻ‍ലാൻറിലെ നോർത്തേൺ ഓസ്ട്രോബോത്നിയ, ലാപ്ലാണ്ട് പ്രദേശങ്ങളിലെ ഒരു ദേശീയ പാർക്കാണ്. 1956 ൽ സ്ഥാപിതമായ ഈ ദേശീയോദ്യാനം 1982 ലും 1989 ലും വിപുലീകരിക്കപ്പെട്ടിരുന്നു. റഷ്യയിലെ പാനജാർവി ദേശീയോദ്യാനം ഇതിൻറെ അതിർത്തിയാണ്.


</doc>
<doc id="379292" url="https://ml.wikipedia.org/wiki?curid=379292" title="തെനിയെറ്റ് എൽ ഹാദ് ദേശീയോദ്യാനം.">
തെനിയെറ്റ് എൽ ഹാദ് ദേശീയോദ്യാനം.

തെനിയെറ്റ് എൽ ഹാദ് ദേശീയോദ്യാനം, അൾജീരിയയിലെ പത്ത് ദേശീയ ഉദ്യാനങ്ങളിൽ ഒന്നാണ്. ഈ ദേശീയോദ്യാനം ടിസ്സെംസിൽറ്റ് പ്രവിശ്യയിലാണ് നിലനിൽക്കുന്നത്. ഈ പാർക്കിനു സമീപത്തുള്ള തെനിയെറ്റ് എൽ ഹാദ് എന്ന പട്ടണത്തിൻറെ പേരാണ് ദേശീയോദ്യാനത്തിൻറെ പേരിനു നിദാനം.


</doc>
<doc id="379297" url="https://ml.wikipedia.org/wiki?curid=379297" title="ഡ്‌ജുർഡ്‌ജുറ ദേശീയോദ്യാനം">
ഡ്‌ജുർഡ്‌ജുറ ദേശീയോദ്യാനം

ഡ്‍ജുർഡ്‍ജുറ ദേശീയോദ്യാനം (Arabic: الحديقة الوطنية جرجرة‎‎) അൾജീരിയയിലെ ദേശീയ ഉദ്യാനങ്ങളിൽ ഒന്നാണ്. കബിലീയിൽ സ്ഥിതിചെയ്യുന്ന ഈ ദേശീയോദ്യാനം ടെൽ അറ്റ്ലസ് പർവ്വതനിരകളിലെ ഡ്‍ജുർഡ്‍ജുറ കൊടുമുടിയുടെ പേരിലാണ് അറിയപ്പെടുന്നത്. 

അടുത്തുള്ള പട്ടണങ്ങളിൽ വടക്ക് ടിസി ഔസൌവും തെക്ക് ബൂയിറയും ഉൾപ്പെടുന്നു. 



</doc>
<doc id="379299" url="https://ml.wikipedia.org/wiki?curid=379299" title="എൽ കാലാ ദേശീയോദ്യാനം">
എൽ കാലാ ദേശീയോദ്യാനം

എൽ കാലാ ദേശീയോദ്യാനം (Arabic: محمية القالة الوطنية) അൾജീരിയയിലെ ഒരു ദേശീയോദ്യാനമാണ്. ഇത് രാജ്യത്തിന്റെ ഏറ്റവും വടക്കുകിഴക്കു ഭാഗത്തായി സ്ഥിതിചെയ്യുന്നു.

നിരവധി തടാകങ്ങളുള്ള സ്ഥലമായ ഇത് (തോംഗ ദ്വീപസമൂഹവുമായി ബന്ധമില്ലാത്ത തോംഗ തടാകം ഇവിടെ സ്ഥിതിചെയ്യുന്നു), മെഡിറ്ററേനിയൻ നദീതടത്തിലെ തനതായ പരിസ്ഥിതി വ്യവസ്ഥ കാത്തുസൂക്ഷിക്കുന്നു.1983 ൽ രൂപകൽപ്പന ചെയ്യപ്പെട്ട ഈ ദേശീയോദ്യാനം, 1990 ൽ യുനെസ്കോയുടെ ഒരു ജൈവ സംരക്ഷണ റിസർവ് ആയി അംഗീകരിക്കപ്പെട്ടിരുന്നു.

അൾജീരിയയിൽ നിർമ്മിക്കുവാൻ തീരുമാനിച്ചിരുന്ന ഒരു ഹൈവേ,  ഈ ദേശീയോദ്യാനത്തിലെ അപൂർവ മൃഗങ്ങളെയും സസ്യങ്ങളെയും ബാധിക്കുംവിധം ഭീഷണിയുയുർത്തിയിരുന്നു. ഹൈവേ ഈ പ്രദേശത്തുനിന്ന് ഒഴിവാക്കി തെക്കൻ പ്രദേശത്തേയ്ക്കു മാറ്റി നിർമ്മിക്കുവാൻ നിർദ്ദേശിക്കപ്പെട്ടിരുന്നു.

എൽ കലാ ദേശീയോദ്യാനവും ബയോസ്ഫിയർ റിസർവും 40 തരം സസ്തനികൾ, 25 തരം പക്ഷി വർഗ്ഗങ്ങൾ, 64 ശുദ്ധജല പക്ഷികൾ, 9 തരം കടൽ പക്ഷികൾ എന്നിവയ്ക്ക് സ്വാഭാവിക ആവാസ്യവ്യവസ്ഥയൊരുക്കുന്നു. 



</doc>
<doc id="379302" url="https://ml.wikipedia.org/wiki?curid=379302" title="ഗൌരായ ദേശീയോദ്യാനം">
ഗൌരായ ദേശീയോദ്യാനം

ഗൌരായ ദേശീയോദ്യാനം (Arabic: الحديقة الوطنية قورايا‎‎), അൾജീരിയയിലെ തീരദേശ ദേശീയോദ്യാനങ്ങളിൽ ഒന്നാണ്. സിദി ടൗതി ദേവാലയത്തിനടുത്ത്, ബെജായി പ്രവിശ്യയിലാണ് ഇതു നിലനിൽക്കുന്നത്. നഗരത്തിനടുത്തുള്ള ബെജായി പട്ടണത്തിനു വളരെയടുത്ത് വടക്കുകിഴക്കൻ ഭാഗത്തായിട്ടാണ് ദേശീയോദ്യാനത്തിൻറെ സ്ഥാനം. ഗൌരായ മലനിരകളുടെ 660 മീറ്റർ (2.165 അടി) ഉയരത്തിലുള്ള പ്രദേശങ്ങൾ ഈ ദേശീയോദ്യാനത്തിലുൾപ്പെട്ടിരിക്കുന്നു. ഈ മലനിരകളുടെ പേരണ് ദേശീയോദ്യനത്തിൻറെ പേരിനു പ്രചോദകമായത്. നിരവധി ബീച്ചുകളും മലഞ്ചെരുവുകളും നിരഞ്ഞ ഈ പ്രദേശം അൾജീരിയയിലെ ഒരു നീന്തൽ കേന്ദ്രവുമാണ്.

യുണെസ്കോ ഇതൊരു ജൈവസംരക്ഷണ റിസർവ്വായി  അംഗീകരിച്ചിട്ടുണ്ട്. ഈ ഉദ്യാനത്തലെ വനങ്ങളിൽ ബാർബറി കുരങ്ങുകൾ, കുറുക്കന്മാർ തുടങ്ങി വ്യത്യസ്തങ്ങളായ സസ്യജന്തുജാലങ്ങൾളുടെ സ്വാഭാവിക ആവാസ വ്യവസ്ഥ അടങ്ങിയതാണ്.



</doc>
<doc id="379304" url="https://ml.wikipedia.org/wiki?curid=379304" title="ബിക്കൌറി ദേശീയോദ്യാനം">
ബിക്കൌറി ദേശീയോദ്യാനം

ബിക്കൌറി ദേശീയോദ്യാനം (Portuguese: Parque Nacional do Bicuar) അങ്കോളയിലെ ഒരു ദേശീയോദ്യാനമാണ്. ബിക്വാർ ദേശീയോദ്യാനം, ബിക്വാർ/ഹ്യൂള ദേശീയോദ്യാനം എന്നും അറിയപ്പെടുന്നു) ഈ ദേശീയോദ്യാനം അങ്കോളയുടെ തെക്കുപടിഞ്ഞാറൻ മേഖലയിലെ ഹ്യൂള പീഠഭൂമിയിൽ ലുബാൻഗോയ്ക്ക് 120 കിലോമീറ്റർ തെക്കുകിഴക്കായി സ്ഥിതിചെയ്യുന്നു.



</doc>
<doc id="379308" url="https://ml.wikipedia.org/wiki?curid=379308" title="അസോ കുജു ദേശീയോദ്യാനം">
അസോ കുജു ദേശീയോദ്യാനം

ജപ്പാനിലെ കുമാമോത്തൊ, ഓയിത്ത പ്രവിശ്യകളിലായ് സ്ഥിതിചെയ്യുന്ന ഒരു ദേശീയോദ്യാനമാണ് അസോ കുജു ദേശീയോദ്യാനം (ഇംഗ്ലീഷ്: . അസോ പർവ്വതത്തിൽനിന്നുമാണ് ദേശീയോദ്യാനത്തിന് ഈ പേരു ലഭിച്ചത്,ജപ്പാനിലെ ഏറ്റവും വലിയ സജ്ജീവ അഗ്നിപർവ്വതമാണ് അസോ. കുജു മലനിരകളും ഈ ഉദ്യാനത്ത്ന്റെ ഭാഗമാണ്. 1934-ൽ അസോ ദേശീയോദ്യാനം എന്ന പേരിൽ ഈ ഉദ്യാനം സ്ഥാപിതമായി, പിന്നീട് 1986-ൽ സംരക്ഷിത മേഖലയുടെ വിസ്തൃതി വർദ്ധിപ്പിച്ചപ്പോൾ അസോ-കുജു ദേശീയോദ്യാനം എന്ന് പുനർനാമകരണം ചെയ്യുകയുണ്ടായി.





</doc>
<doc id="379311" url="https://ml.wikipedia.org/wiki?curid=379311" title="സ്മോളെൻസ്ക്കയ പൂസെറി ദേശീയോദ്യാനം">
സ്മോളെൻസ്ക്കയ പൂസെറി ദേശീയോദ്യാനം

ബലാറസ്സുമായുള്ള റഷ്യയുടെ അതിർത്തിക്കരികിലുള്ള സ്മോലെൻസ്ക്ക് ഒബ്ലാസ്റ്റിന്റെ വടക്കു- പടിഞ്ഞാറുള്ള 35 തടാകങ്ങളും അവയുടെ പരിസരപ്രദേശങ്ങളും ചേർന്ന ഒരു വന-തണ്ണീർത്തട ആവാസവ്യവസ്ഥയാണ് സ്മോളെൻസ്ക്കയ പൂസെറി ദേശീയോദ്യാനം (). സ്മോളെൻസ്ക്ക് നഗരത്തിൽ നിന്നും 64 കിലോമീറ്റർ മാറിയുള്ള ഡൗഗാവ നദീതടത്തിലാണ് ഇത് സ്ഥിതിചെയ്യുന്നത്. 1992ലാണ് ഈ ദേശീയോദ്യാനം ഔദ്യോഗികമായി സ്ഥാപിതമാകുന്നത്. 2002 മുതൽ, ഈ ദേശീയോദ്യാനം ജൈവമണ്ഡല സംരക്ഷിതപ്രദേശങ്ങളുടെ അന്താരാഷ്ട്ര ശ്രംഖലയുടെ ഭാഗമാണ്. 

ഭരണപരമായി, ഈ ദേശീയോദ്യാനം, സ്മോളെൻസ്ക്ക് ഒബ്ലാസ്റ്റിലെ ഡെമിഡോവിസ്ക്കി, ഡുഖോവ്ഷ്ചിൻസ്ക്കി എന്നീ ജില്ലകളിലായാണ് ഭാഗിക്കപ്പെട്ടിരിക്കുന്നത്.

ഈ ദേശീയോദ്യാനത്തിന്റെ 107,563 ഹെക്റ്റർ പ്രദേശത്ത് വനവും 16,240 ഹെക്റ്റർ പ്രദേശത്ത് ചതുപ്പുനിലങ്ങളും 1,608 ഹെക്റ്റർ പ്രദേശത്ത് തടാകങ്ങളും 468 ഹെക്റ്റർ പ്രദേശത്ത് നദികളുമാണുള്ളത്. 



</doc>
<doc id="379312" url="https://ml.wikipedia.org/wiki?curid=379312" title="ഷോർസ്ക്കി ദേശീയോദ്യാനം">
ഷോർസ്ക്കി ദേശീയോദ്യാനം

പടിഞ്ഞാറുള്ള സൈബീരിയൻ സമതലം തെക്കൻ സൈബീരിയൻ പർവ്വതങ്ങളുമായി സന്ധിക്കുന്ന തെക്കു-പടിഞ്ഞാറ് സൈബീരിയയിലുള്ള വനസമ്പന്നമായ പർവ്വതപ്രദേശവുമാണ് ഷോർസ്ക്കി ദേശീയോദ്യാനം (Russian: Шорский национальный парк). ദേശീയോദ്യാനം പ്രതിനിധീകരിക്കുന്നത് ഡാർക്ക്ടൈഗാ മരങ്ങളുള്ള പ്രദേശങ്ങളെയാണ് (ദേശീയോദ്യാനത്തിന്റെ 92%വും വനമാണുള്ളത്). കെമെറോവോ നഗരത്തിൽ നിന്നും ഏകദേശം 300 കിലോമീറ്റർ തെക്കായി കെമെറോവോ ഒബ്ലാസ്റ്റിന്റെ തെക്കൻ അറ്റത്തുള്ള തഷ്ടഗോൾസ്ക്കി ജില്ലയുടെ 4,180 ചതുരശ്രകിലോമീറ്റർ സ്ഥലാത്തായാണ് ഈ ദേശീയോദ്യാനം വ്യാപിച്ചിരിക്കുന്നത്. ഈ മേഖല ഷോർസ് ജനങ്ങളുടെ ജന്മനാടാണ്. 1989ൽ ദേശീയോദ്യാനത്തെ ഒരു സംരക്ഷിതപ്രദേശമായി പ്രഖ്യാപിക്കുന്നതിനു മുൻപ് ഇവിടം ചരിത്രപരമായി ഖനനം, മരംവെട്ടൽ വ്യവസായങ്ങളുമായാണ് ബന്ധപ്പെട്ടിരുന്നത്.

ദേശീയോദ്യാനത്തിന്റെ മിക്ക ഭാഗങ്ങളിലും ആഴത്തിലുള്ള നദീതാഴ്വരകളുള്ള അധികം ഉയരമില്ലാത്ത പർവ്വതങ്ങളാണുള്ളത്. 



</doc>
<doc id="379313" url="https://ml.wikipedia.org/wiki?curid=379313" title="ഷന്താർ ഐലന്റ്സ് ദേശീയോദ്യാനം">
ഷന്താർ ഐലന്റ്സ് ദേശീയോദ്യാനം

റഷ്യയുടെ ഏറ്റവും കിഴക്കു ഭാഗത്തുള്ളതും ഒഖോട്സ്ക്ക് കടലിൽ ഖബറോവ്സ്ക്ക് ക്രായ് യുടെ തീരത്തിനടുത്തായി സ്ഥിതിചെയ്യുന്നതും ഇപ്പോൾ ആൾത്താമസമില്ലാത്ത 15 ദ്വീപുകളുടെ സമൂഹമായ ഷന്താർ ദ്വീപുകളുടെ സമുദ്രഭാഗങ്ങളും കരഭാഗങ്ങളും ഉൾപ്പെടുന്നതാണ് ഷന്താർ ഐലന്റ്സ് ദേശീയോദ്യാനം (). ഈ ദേശീയോദ്യാനം ആദ്യകാലത്ത് സ്റ്റേറ്റ് നാച്ചർ റിസർവ്വ് ആയിരുന്നു. വംശനാശഭീഷണിയുള്ള സ്പീഷീസുകളുടെ ആവാസവ്യവസ്ഥ സംരക്ഷിക്കുക, ശാസ്ത്രീയമായ പഠനത്തേയും ജൈവവിനോദസഞ്ചാരത്തേയും പ്രോൽസാഹിപ്പിക്കുക എന്നീ പ്രഖ്യാപിത ലക്ഷ്യങ്ങളോടെയാണ് 2013 ഈ ദേശീയോദ്യാനത്തെ ഫെഡറൽ നാഷനൽ പാർക്ക് ആയി പുനഃസ്ഥാപനം നടത്തിയത്. ഖബറോവ്സ്ക്ക് ക്രായിലെ തുഗുറോ- ചുമികാൻസ്ക്കി ജില്ലയിലാണ് ഷന്താർ ദ്വീപുകൾ സ്ഥിതിചെയ്യുന്നത്. ഈ ദേശീയോദ്യാനത്തിനു മേൽനോട്ടം വഹിക്കുന്നത് റഷ്യൻ മിനിസ്റ്റ്രി ഓഫ് നാച്യറൽ റിസോഴ്സസ് ആണ്. 


</doc>
<doc id="379321" url="https://ml.wikipedia.org/wiki?curid=379321" title="സിബിഷ്ക്കി ദേശീയോദ്യാനം">
സിബിഷ്ക്കി ദേശീയോദ്യാനം

റഷ്യയുടെ വടക്കു- പടിഞ്ഞാറായി പ്സ്കോവ് ഒബ്ലാസിലെ സിബിഷ്ക്കി ജില്ലയിൽ സ്ഥിതിചെയ്യുന്ന ഒരു ദേശീയോദ്യാനമാണ് സിബിഷ്ക്കി ദേശീയോദ്യാനം(). 1996 ജനുവരു 8 നാണ് ഇത് സ്ഥാപിതമായത്. പ്സ്കോവ് ഒബ്ലാനിലെ സിബിഷ്ക്കി ജില്ലയുടെ തെക്കു-പടിഞ്ഞാറായുള്ള ലാന്റ്സ്ക്കേപ്പുകൾ സംരക്ഷിക്കാനായാണ് ഈ ദേശീയോദ്യാനം ആരംഭിച്ചത്. 

ഈ ദേശീയോദ്യാനത്തിൽ 500.21 ചതുരശ്രകിലോമീറ്റർ വിസ്തീർണ്ണമുള്ള പ്രദേശമാണ് ഉൾപ്പെടുന്നത്.

ഈ ദേശീയോദ്യാനം സ്ഥിതിചെയ്യുന്ന സിബിഷ്ക്കി ജില്ലയുടെ തെക്കു- പടിഞ്ഞാറ് ഭാഗത്ത്, അനേകം തടാകങ്ങളോടെ, ഗ്ലേസിയറുകൾ ഉൽഭവിക്കുന്ന മലനിരകളുള്ള ഒരു ലാന്റ്സ്ക്കേപ്പ് ആണുള്ളത്. പൈൻ മരം, സ്പ്രൂസ്, ആൽഡെർ മരങ്ങളുള്ള വനനിബിഡമായ പ്രദേശമാണിവിടം. ഈ ഉദ്യാനത്തിൽ ജില്ലയുടെ തെക്കു- പടിഞ്ഞാറ് ഭാഗവും അതോടൊപ്പം ലാത്വിയ, ബെലാറസ് എന്നിവയുടെ അതിർത്തികളും ഉൾപ്പെടുന്നു.


</doc>
<doc id="379322" url="https://ml.wikipedia.org/wiki?curid=379322" title="സൈല്യൂഗെംസ്ക്കി ദേശീയോദ്യാനം">
സൈല്യൂഗെംസ്ക്കി ദേശീയോദ്യാനം

റഷ്യ, കസാഖിസ്ഥാൻ, ചൈന എന്നിവയുടെ അതിർത്തികൾ സന്ധിക്കുന്ന മധ്യ ഏഷ്യയിലെ അൽടായ് മലനിരകളിലാണ് സൈല്യൂഗെംസ്ക്കി ദേശീയോദ്യാനം () സ്ഥിതിചെയ്യുന്നത്. ഒറ്റപ്പെട്ടതിനാലും പർവ്വതങ്ങൾ, സ്റ്റെപ്പികൾ, മരുഭൂമികൾ, വനങ്ങൾ എന്നിവയുടെ സംഗമസ്ഥാനത്തു സ്ഥിതിചെയ്യുന്നതിനാലും ആഗോളപരമായി ജൈവവൈവിധ്യ സംരക്ഷണത്തിനായുള്ള വളരെ പ്രധാനപ്പെട്ട നാച്ചർ റിസർവ്വാണിത്. വംശനാശഭീഷണി നേരിടുന്ന അൽറ്റായ അർഗാലി എന്ന പർവ്വത ആട്, വംശനാശം വന്നുകൊണ്ടിരിക്കുന്ന മഞ്ഞുപുലി എന്നിവയെ സംരക്ഷിക്കുക എന്ന പ്രത്യേകമായ ലക്ഷ്യത്തിനായാണ് ഈ ദേശീയോദ്യാനം ആദ്യമായി 2010-12 കാലയളവിൽ സ്ഥാപിക്കപ്പെടുന്നത്. ഭരണപരമായി, അൽറ്റായ് സ്വയംഭരണപ്രദേശത്തിലുള്ള കോഷ്- അഗാച്സ്ക്കി ജില്ലയിലാണ് ഈ ദേശീയോദ്യാനം സ്ഥിതിചെയ്യുന്നത്. എക്കോടൂറിസത്തിന് പ്രഖ്യാപിതമായ ഒരു പങ്കുണ്ടെങ്കിലും മേഖല സന്ദർശിക്കാൻ ദേശീയോദ്യാനത്തിന്റെ അധികാരികളിൽ നിന്നും പ്രത്യേക പാസുകൾ ആവശ്യമാണ്. 



</doc>
<doc id="379323" url="https://ml.wikipedia.org/wiki?curid=379323" title="സമർസ്ക്കയ ലൂക്ക ദേശീയോദ്യാനം">
സമർസ്ക്കയ ലൂക്ക ദേശീയോദ്യാനം

സമാറ ഒബ്ലാസ്റ്റിലെ, സ്റ്റാവ്രോപോൾസ്ക്കി ജില്ലയിലുള്ള സമാറ, ഷിഗുല്യോവ്സ്ക്ക് എന്നീ നഗരങ്ങൾക്കു സമീപമുള്ള ഷിഗുലി പർവ്വതങ്ങൾക്കു ചുറ്റുമായി വോൾഗാ നദി 180 ഡിഗ്രി വളഞ്ഞ് ഒഴുകുന്നതുമൂലം രൂപം കൊണ്ട ഉപദ്വീപിന്റെ ഭൂരിഭാഗം ഭാഗങ്ങളും സമർസ്ക്കയ ലൂക്ക ദേശീയോദ്യാനത്തിൽ () ഉൾപ്പെടുന്നു. ഇതിന്റെ വടക്കൻ തീരം കുയ്ബൈഷേവ് ജലസംഭരണിയിലും തെക്കൻ ഭാഗം സരാറ്റോവ് ജലസംഭരണിയിലുമാണ്. വടക്കു ഭാഗത്തിന് ഷിഗുലി നാച്ചർ റിസർവ്വുമായി അതിർത്തി പങ്കിടുന്നുണ്ട്. ഈ ദേശീയോദ്യാനം സാംസ്ക്കാരികപരമായി പ്രാധാന്യമർഹിക്കുന്നത് പ്രാചീനകാലത്തെ വിവിധവിഭാഗം ആളുകൾക്കിടയിൽ ഇതിനുണ്ടായിരുന്ന പ്രാധാന്യം കൊണ്ടാണ്. ഇതിന്റെ ശാസ്ത്രപരമായ പ്രാധാന്യത്തിനുകാരണം ഇവിടെയുള്ള അനേകംതരം ആവാസസ്ഥാനങ്ങൾ മൂലമാണ്. ഈ പ്രദേശം മിഡിൽ വോൾഗാ കോമ്പ്ലക്സ് ബയോസ്ഫിയറിന്റെ ഭാഗമാണ്. 



</doc>
<doc id="379325" url="https://ml.wikipedia.org/wiki?curid=379325" title="ഉഡെഗെയ്‍സ്കായ ലെജെൻഡ നാഷണൽ പാർക്ക്">
ഉഡെഗെയ്‍സ്കായ ലെജെൻഡ നാഷണൽ പാർക്ക്

റഷ്യൻ ഫാർ ഈസ്റ്റിലെ മദ്ധയ് സിഖോട്ടെ-അലിൻ മലനിരകളിൽ സമ്പന്നമായ കോണിഫറസ്-ഡെസിഡ്യൂസ് കാടുകൾ ഉൾപ്പെടുന്ന ഒരു നാഷണൽ പാർക്കാണ് ഉഡെഗെയ്സ്കായ ലെജെൻഡ നാഷണൽ പാർക്ക്.

</doc>
<doc id="379327" url="https://ml.wikipedia.org/wiki?curid=379327" title="ടൺകിൻസ്കി നാഷണൽ പാർക്ക്">
ടൺകിൻസ്കി നാഷണൽ പാർക്ക്

തെക്കുകിഴക്കൻ സൈബീരിയയിലെ ഒരു ദേശീയോദ്യാനമാണ് ടൺകിൻസ്കി നാഷണൽ പാർക്ക് (റഷ്യൻ: Тункинский).


</doc>
<doc id="379335" url="https://ml.wikipedia.org/wiki?curid=379335" title="റഷ്യൻ ആർട്ടിക് നാഷണൽ പാർക്ക്">
റഷ്യൻ ആർട്ടിക് നാഷണൽ പാർക്ക്

റഷ്യൻ ആർട്ടിക്ക് ദേശീയ പാർക്ക് (റഷ്യൻ: Национальный парк "Русская Арктика") റഷ്യയിലുള്ള ഒരു ദേശീയ ഉദ്യാനം ആകുന്നു. 2009 വർഷത്തിലാണ് ഈ പാർക്ക് സ്ഥാപിക്കപ്പെട്ടത്.

2016 ൽ ഇത് നോവായ സെമീലയ (സെവേണി ദ്വീപ്) വടക്കൻ ഭാഗം, ഫ്രാൻസ് ജോസെഫ് ലാൻഡ് എന്നിവ ഉൾക്കൊള്ളുന്ന ആർട്ടിക് സമുദ്രത്തിൻറെ ഒരു വലിയ വിദൂര പ്രദേശത്തേയ്ക്കു വിപുലീകരിച്ചിരുന്നു.


</doc>
<doc id="379337" url="https://ml.wikipedia.org/wiki?curid=379337" title="പ്രീൽബ്രുസ്യെ നാഷണൽ പാർക്ക്">
പ്രീൽബ്രുസ്യെ നാഷണൽ പാർക്ക്

പ്രിലെബ്രൂസ് ദേശീയ പാർക്ക് (റഷ്യൻ: Приэльбрусье (национальный парк)) (ഇംഗ്ലീഷിൽ "പ്രിൾബ്രൂസ്", "മൌണ്ട് എൽബ്രസ്") മൌണ്ട് എൽബ്രസിൻറെ മദ്ധ്യത്തിൽ സ്ഥിതിചെയ്യുന്നു. ഇത് സ്ഥിതിചെയ്യുന്നത് സമുദ്രനിരപ്പിൽ നിന്ന് 5,632 മീറ്റർ ഉയരമുള്ള എൽബ്രൂസ് എന്ന യൂറോപ്പിലെ ഏറ്റവും ഉയർന്ന മലയിലാണ്.


</doc>
<doc id="379339" url="https://ml.wikipedia.org/wiki?curid=379339" title="പ്രിപിഷ്മിൻസ്കിയെ ബോറി നാഷണൽ പാർക്ക്">
പ്രിപിഷ്മിൻസ്കിയെ ബോറി നാഷണൽ പാർക്ക്

പ്രിപിഷ്മിൻസ്കിയെ ബോറി നാഷണൽ പാർക്ക് റഷ്യയിലെ ഒരു ദേശീയോദ്യാനമാകുന്നു. വെസ്റ്റ് സൈബീരിയൻ സമതലത്തിലെ തെക്കു പടിഞ്ഞാറൻ അറ്റത്താണ് പ്രിപിഷ്മിൻസ്കിയെ ബോറി നാഷണൽ പാർക്ക് സ്ഥിതി ചെയ്യുന്നത്.


</doc>
<doc id="379341" url="https://ml.wikipedia.org/wiki?curid=379341" title="അസാഗ്നി ദേശീയോദ്യാനം">
അസാഗ്നി ദേശീയോദ്യാനം

അസാഗ്നി ദേശീയോദ്യാനം, കോട്ട് ദ്’ഇവാറിൽ (ഐവറി കോസ്റ്റ്) സ്ഥിതിചെയ്യുന്ന ഒരു ദേശീയോദ്യാനമാണ്.


</doc>
<doc id="379343" url="https://ml.wikipedia.org/wiki?curid=379343" title="ടായി ദേശീയോദ്യാനം">
ടായി ദേശീയോദ്യാനം

ടായി ദേശീയോദ്യാനം (Parc National de Taï) പടിഞ്ഞാറൻ ആഫ്രിക്കയിൽ പ്രാഥമിക മഴക്കാടുകളുടെ അവസാന ഭാഗങ്ങൾ ഉൾക്കൊള്ളുന്ന ഐവറി കോസ്റ്റിലെ ഒരു ദേശീയോദ്യാനമാണ്. ഈ ദേശീയോദ്യാനത്തിലെ സസ്യജന്തുജാലങ്ങളുടെ വൈവിദ്ധ്യവും വൈപുല്ല്യവും ആധാരമാക്കി 1982 ൽ ഈ ദേശീയോദ്യാനം ഒരു ലോക പൈതൃക സ്ഥലമായി യുണെസ്കോ അംഗീകരിച്ചു.

ടായി ദേശീയോദ്യാനത്തിലെ അഞ്ച് സസ്തനികൾ വംശനാശ ഭീഷണിയിലുള്ള ജീവികളുടെ ചുവന്ന പട്ടികയിലുള്ളതാണ്. പിഗ്മി ഹൈപ്പോപൊട്ടാമസ്, ഒലിവ് കോലോബസ് കുരങ്ങുകൾ, പുള്ളിപ്പുലികൾ, ചിമ്പാൻസികൾ, ജെൻറിൻക്സ് ഡൂക്കറുകൾ എന്നിവയാണീ അഞ്ചിനങ്ങൾ.

കാവല്ലി, സസ്സാന്ദ്ര നദികൾക്കിടയിലുള്ള ലൈബീരിയ അതിർത്തിയിലെ ഇവോയിറിയൻ തീരപ്രദേശത്തുനിന്ന് ഏകദേശം 100 കിലോമീറ്റർ അകലെയാണ് ടായി ദേശീയോദ്യാനം സ്ഥിതിചെയ്യുന്നത്. 3,300 കിമീ വിസ്തൃതിയുള്ള ഈ ദേശീയോദ്യാനത്തിന് 200 കിലോമീറ്റർ മുതൽ 396 മീ. വരെയുള്ള ബഫർ മേഖലയുമുണ്ട്.

ടായി വനസംരക്ഷണ മേഖല 1926 ൽ രൂപവത്കരിക്കപ്പെടുകയും 1972 ൽ ഒരു ദേശീയോദ്യാനമെന്ന പദവിയിലേക്ക് ഉയർത്തപ്പെടുകയും ചെയ്തു.



</doc>
<doc id="379346" url="https://ml.wikipedia.org/wiki?curid=379346" title="മോണ്ട് സാങ്ബെ ദേശീയോദ്യാനം">
മോണ്ട് സാങ്ബെ ദേശീയോദ്യാനം

മോണ്ട് സാങ്ബെ ദേശീയോദ്യാനം, ഐവറി കോസ്റ്റിൽ സ്ഥിതിചെയ്യുന്ന ഒരു ദേശീയോദ്യാനമാണ്. എൻസൈക്ലോപീഡിയ ബ്രിട്ടാനിക്ക ലോകത്തെ പ്രമുഖ ദേശീയോദ്യാനങ്ങളുടെ പട്ടികയിൽ ഈ ഉദ്യാനത്തെ ഉൾപ്പെടുത്തിയിട്ടുണ്ട്. 1976 ലാണ് ഇത് ദേശീയോദ്യാനമെന്ന പദവി നേടുന്നത്.

സാസ്സാന്ദ്ര നദിയ്ക്കു പടിഞ്ഞാറുള്ള മലനിരകളിൽ സ്ഥിതി ചെയ്യുന്ന മോണ്ട്‍സ് ഡു ടൌറാ കൊടുമുടിയുടെ പരിധിയിലാണ് ദേശീയോദ്യാനം സ്ഥിതി ചെയ്യുന്നത്. 95,000 ഹെക്ടർ (950 കിമീ/360 ചതുരശ്ര മൈൽ) വിസ്തീർണ്ണത്തിൽ, പടിഞ്ഞാറൻ ഐവറികോസ്റ്റിലെ മാൻ പട്ടണത്തിന് വടക്ക് ബിയാൻകൂമയ്ക്കും ടൗബയ്ക്കും ഇടയിലാണ് ഇതിൻറെ സ്ഥാനം. ഇടതിങ്ങിവളരുന്ന സാവന്നാ വനപ്രദേശങ്ങളിൽ ആനകൾ, കാട്ടുപോത്തുകൾ, ആഫ്രിക്കൻ കാട്ടുപന്നികൾ, ആൻറിലോപ്പുകൾ, കുരങ്ങുകൾ എന്നിങ്ങനെയുള്ള വന്യജീവികളുടെ സാന്നിദ്ധ്യവുമുണ്ട്.



</doc>
<doc id="379349" url="https://ml.wikipedia.org/wiki?curid=379349" title="സമ്പൂർണ്ണ">
സമ്പൂർണ്ണ

കേരള വിദ്യാഭ്യാസ വകുപ്പിന്റെ ഓൺലൈൻ സ്കൂൾ മാനേജ്‌മെന്റ് പോർട്ടലാണ് സമ്പൂർണ്ണ. 2010 ലാണ് സമ്പൂർണ്ണയ്ക്ക് രൂപം നൽകുന്നത്. ഐടി@സ്കൂൾ സ്വതന്ത്ര സോഫ്റ്റ്‌വെയർ അടിസ്ഥാനമാക്കി തയ്യാറാക്കിയ ഈ സംവിധാനത്തിൽ സംസ്ഥാനത്തെ ഒന്നുമുതൽ പന്ത്രണ്ടു വരെയുള്ള ക്ലാസ്സുകളിലെ വിദ്യാർത്ഥികളുടെ വിവരങ്ങളാണ് ചേർക്കുന്നത് , .

മുഴുവൻ വിദ്യാർത്ഥികളുടേയും വിവരങ്ങൾ കേന്ദ്രീകൃത സംവിധാനത്തിലേക്ക് വരുന്നതോടെ, കടലാസ്‌രഹിത രജിസ്റ്റർ നടപ്പിലാക്കുന്നതിന് സാധിക്കും 
ആറാം പ്രവൃത്തിദിന കണക്കെടുപ്പ് കുറ്റമറ്റതാക്കുന്നതിനും സ്കൂളിന്റേയും വിദ്യാർത്ഥികളുടേയും വിവരങ്ങൾ വിവിധ സർക്കാർ ഏജൻസികൾക്ക് എളുപ്പത്തിൽ ലഭ്യമാക്കുന്നതിനും കായിക-കലാമേളകളുടെ നടത്തിപ്പ് എളുപ്പമാക്കുന്നതിനും സാധിക്കും.


</doc>
<doc id="379352" url="https://ml.wikipedia.org/wiki?curid=379352" title="ലുസാക്ക ദേശീയോദ്യാനം">
ലുസാക്ക ദേശീയോദ്യാനം

ലുസാക്ക ദേശീയോദ്യാനം, സാംബിയയിലെ ലുസാക്ക നഗരത്തിന് തെക്ക് കിഴക്കായി സ്ഥിതി ചെയ്യുന്ന ഒരു ദേശീയോദ്യാനമാണ്. സാംബിയിലെ പുതിയ ദേശീയോദ്യാനമായ ഇത് 2011 ൽ ആരംഭിക്കുകയും 2015 ൽ ഔദ്യോഗികമായി തുറക്കുകയും ചെയ്തു. 6,715 ഹെക്ടർ പ്രദേശത്തു സ്ഥിതിചെയ്യുന്ന ഇത് സാംബിയയിലെ ഏറ്റവും ചെറിയ ദേശീയോദ്യാനമാണ്. മുമ്പ് ഒരു വന സംരക്ഷണ മേഖലയായി സ്ഥാപിക്കപ്പെട്ട ഈ ദേശീയോദ്യാനം പൂർണമായും വേലികെട്ടി സംരക്ഷിച്ചുവരുന്നു.


</doc>
<doc id="379357" url="https://ml.wikipedia.org/wiki?curid=379357" title="ല്യൂവ പ്ലെയിൻ ദേശീയോദ്യാനം">
ല്യൂവ പ്ലെയിൻ ദേശീയോദ്യാനം

ല്യൂവ പ്ലെയിൻ ദേശീയോദ്യാനം സാംബിയയുടെ പടിഞ്ഞാറൻ പ്രവിശ്യയിൽ, സാംബെസി നദിയുടെ ബറോട്‍സെ വെള്ളപ്പൊക്ക സമതലത്തിനു പടിഞ്ഞാറ് അംഗോള അതിർത്തിക്കടുത്തു സ്ഥിതി ചെയ്യുന്ന ഒരു ദേശീയോദ്യാനമാണ്.

ആഫ്രിക്കൻ പാർക്കുകൾ, സാംബിയ വൈൽഡ്ലൈഫ് അതോറിറ്റി (ZAWA), ബരോട്ട്സ് റോയൽ എസ്റ്റാബ്ളിഷ്മെന്റ്, ലോജി ജനങ്ങളുടെ പരമ്പരാഗത ഗവൺമെൻറ് എന്നിവ തമ്മിലുള്ള ഒരു പങ്കാളിത്തമാണ് ആഫ്രിക്ക പാർക്കുകൾ (സാംബിയ)

ദേശീയോദ്യാനത്തിൻറെ ഭരണച്ചുമതല, സാമ്പിയയിലെ ആഫ്രിക്കൻ പാർക്ക്സിനാണ്. സാംബിയ വൈൽഡ് ലൈഫ് അതോറിറ്റിയും (ZAWA) ലോസി ജനങ്ങളുടെ പരമ്പരാഗത സർക്കാരായ ബറോട്‍സെ റോയൽ എസ്റ്റാബ്ലിഷ്മെൻറും തമ്മിലുള്ള പങ്കാളിത്തമാണ് ആഫ്രിക്കൻ പാർക്ക്സ്.


</doc>
<doc id="379359" url="https://ml.wikipedia.org/wiki?curid=379359" title="ലോവർ സാംബസി ദേശീയോദ്യാനം">
ലോവർ സാംബസി ദേശീയോദ്യാനം

ലോവർ സാംബസി ദേശീയോദ്യാനം, സാംബസി നദിയുടെ വടക്കൻ തീരത്ത് തെക്കുകിഴക്കൻ സാംബിയയിൽ സ്ഥിതിചെയ്യുന്ന ഒരു ദേശീയോദ്യാനമാണ്. 1983 ൽ ഒരു ദേശീയോദ്യാനമായി പ്രഖ്യാപിക്കപ്പെടുന്നതുവരെ, ഈ പ്രദേശം സാംബിയയുടെ പ്രസിഡൻറിൻറെ സ്വകാര്യ ഗെയിം റിസർവ് ആയിരുന്നു. ഇത് അനിയന്ത്രിതമായ ടൂറിസം പ്രവർത്തനങ്ങളുടെ ഫലമായുണ്ടാകുന്ന നാശങ്ങളിൽനിന്ന് ഉദ്യാനത്തിനു വിടുതൽ നൽകുകയും ആഫ്രിക്കയിൽ അവശേഷിച്ചിരിക്കുന്ന ഏതാനും ചില പ്രാക്തന ഘോരവനപ്രദേശങ്ങളിലൊന്നായി ഇതു നിലനിൽക്കുകയും ചെയ്തു.



</doc>
<doc id="379363" url="https://ml.wikipedia.org/wiki?curid=379363" title="കഫ്യൂ ദേശീയോദ്യാനം">
കഫ്യൂ ദേശീയോദ്യാനം

കഫ്യൂ ദേശീയോദ്യാനം, സാംബിയയിലെ ഏറ്റവും വലിയ ദേശീയോദ്യാനമാണ്. ഈ ദേശീയോദ്യാനം ഏകദേശം 22,400 ചതുരശ്ര കിലോമീറ്റർ വിസ്തൃതിയുള്ളവയാണ്. ഇത് വെയിൽസൻറെയോ അല്ലെങ്കിൽ മസാച്ചുസെറ്റ്സിൻറെയോ വലിപ്പത്തിനു തുല്യമാണ്. ആഫ്രിക്കയിലെ രണ്ടാമത്തെ ഏറ്റവും വലിയ ദേശീയോദ്യാനമായ ഇവിടെ 55 വിവിധയിനം മൃഗങ്ങൾ കാണപ്പെടുന്നു.



</doc>
<doc id="379372" url="https://ml.wikipedia.org/wiki?curid=379372" title="പ്രിബൈകാൽസ്ക്കി ദേശീയോദ്യാനം">
പ്രിബൈകാൽസ്ക്കി ദേശീയോദ്യാനം

പ്രിബൈകാൽസ്ക്കി ദേശീയോദ്യാനത്തിൽ ) തെക്കു- കിഴക്ക് സൈബീരിയയിലുള്ള ബൈക്കൽ തടാകത്തിന്റെ തെക്കു- പടിഞ്ഞാറ് തീരം ഉൾപ്പെടുന്നു. തീരപ്രദേശത്തെ സ്ട്രിപ്പിന്റെ പടിഞ്ഞാറുഭാഗത്ത് ഏതാനും പർവ്വതശിഖരങ്ങളും അതുപോലെതന്നെ കിഴക്കുഭാഗത്ത് തീരത്തു നിന്നും അകന്ന്, അൽഖോൻ ദ്വീപ് പോലെയുള്ള ഏതാനും ദ്വീപുകളും ഉൾപ്പെടുന്നു. ഇർകുറ്റ്സ്ക് ഒബ്ലാസ്റ്റിലുള്ള ഇർകുറ്റ്സ്ക് നഗരത്തിൽ നിന്നും ഏകദേശം 50 കിലോമീറ്റർ തെക്കു- കിഴക്കുഭാഗത്തേക്കു മാറിയാണ് ഇത് സ്ഥിതിചെയ്യുന്നത്. മറ്റു മൂന്ന് നാച്യർ റിസർവ്വുകളോടൊപ്പം ഈ ദേശീയോദ്യാനവും പരിപാലിച്ചുവരുന്നു. യുനസ്ക്കോയുടെ ലോകപൈതൃകസ്ഥലമായ ബൈക്കൽ തടാകത്തിന്റെ ഏറ്റവും പ്രധാനപ്പെട്ട ഘടകമാണിത്. ബൈക്കൽ തടാകത്തിൽ നിന്നും പടിഞ്ഞാറുള്ള യെനിസീ നദീതടത്തിലേക്ക് ഒഴുകുന്ന അങ്കാറ നദി ഈ ദേശീയോദ്യാനത്തിലൂടെയാണ് ഒഴുകുന്നത്. ഈ ദേശീയോദ്യാനത്തിൽ വളരെ ഉയർന്ന രീതിയിലുള്ള ജൈവവൈവിധ്യവും പ്രാദേശികമായ സ്പീഷീസുകളും ഉണ്ട്. 



</doc>
<doc id="379373" url="https://ml.wikipedia.org/wiki?curid=379373" title="പ്ലെഷേയ്‌വോ ഒസിറോ ദേശീയോദ്യാനം">
പ്ലെഷേയ്‌വോ ഒസിറോ ദേശീയോദ്യാനം

പ്ലെഷേയ്‌വോ ഒസിറോ ദേശീയോദ്യാനത്തിൽ (Russian: Плещеево озеро (национальный парк)) പ്ലെഷേയ്‌വോ തടാകവും സമീപപ്രദേശങ്ങളും ഉൾപ്പെടുന്നു. ഈ തടാകം വിനോദസഞ്ചാരത്തിനും അതുപോലെതന്നെ സ്വാഭാവികമായ വാസസ്ഥലമെന്ന നിലയിലും വളരെ പ്രശസ്തമാണ്. റഷ്യൻ സാർ ചക്രവർത്തിമാരുടെ മുൻകാല റിസോർട്ട് ആയിരുന്നു ഇവിടം. മോസ്ക്കോയിൽ നിന്ന് വടക്കു- കിഴക്കായി ഏകദേശം 130 കിലോമീറ്റർ മാറി വോൾഗയുടെ ഉയർന്ന തലത്തിലുള്ള നദീതടത്തിൽ, കിഴക്കൻ യൂറോപ്യൻ സമതലത്തിലാണ് ഈ തടാകം സ്ഥിതിചെയ്യുന്നത്. തടാകത്തിന്റെ തെക്കു- കിഴക്കൻ തീരത്താണ് യാരോസ്ലാവ്ല് ഒബ്ലാസ്റ്റിലെ പെരെസ്ലാവ്ല്- സലെസ്സ്ക്കി എന്ന റിസോർട്ട് പട്ടണം സ്ഥിതിചെയ്യുന്നത്. 



</doc>
<doc id="379374" url="https://ml.wikipedia.org/wiki?curid=379374" title="നെഗ്കിൻസ്ക്കി ദേശീയോദ്യാനം">
നെഗ്കിൻസ്ക്കി ദേശീയോദ്യാനം

കാമ നദി, അതിന്റെ പോഷകനദിയായ സിവ നദി എന്നിവയുടെ മധ്യത്തിലുള്ള താഴ്വരയിലും വോറ്റ്കിൻസ്ക്ക് ജലസംഭരണിയുടെ തീരപ്രദേശ ഭാഗത്തുമായി സ്ഥിതിചെയ്യുന്നതും ഉഡ്മുറ്ഷ്യ സ്വയംഭരണപ്രദേശത്തിലെ ഏറ്റവും പ്രധാനപ്പെട്ടാ ജീവശാസ്ത്രപരവും സാംസ്ക്കാരികപരവുമായി പ്രാധാന്യമർഹിക്കുന്ന സംരക്ഷിതപ്രദേശമാണ് നെഗ്കിൻസ്ക്കി ദേശീയോദ്യാനം (). മധ്യയുറാൽ പർവ്വതനിരയുടെ പടിഞ്ഞാറൻ ഭാഗത്ത് നെച്കിൻസ്ക്കിയെ ഇത് നിലനിർത്തുന്നു. പ്രാചീനമായ അനേകം പുരാവസ്തുമേഖലകൾ കരഭാഗത്തുണ്ട്. ദേശീയോദ്യാനത്തിന്റെ പ്രദേശത്തിൽ ഭൂരിഭാഗവും വനവും നദീപ്രളയസമതലങ്ങളുമാണ്. 



</doc>
<doc id="379382" url="https://ml.wikipedia.org/wiki?curid=379382" title="മഹേഷ് ചന്ദ്ര മേത്ത">
മഹേഷ് ചന്ദ്ര മേത്ത

ഇന്ത്യയിൽ ഒരു പൊതുതാല്പര്യ അഭിഭാഷകനാണ് മഹേഷ് ചന്ദ്ര മേത്ത. പരിസ്ഥിതി മലിനീകരണം ഉണ്ടാക്കുന്ന വ്യവസായ ശാലകൾക്കെതിരെ ഇന്ത്യൻ കോടതികളിൽ അദ്ദേഹം നടത്തിയ തുടർച്ചയായ പോരാട്ടങ്ങൾക്ക് 1996-ൽ ഗോൾഡ്മാൻ എൻവയൺമെന്റൽ പുരസ്കാരം ലഭിച്ചു. 1997ൽ അദ്ദേഹത്തിന്റെ പൊതുപ്രവർത്തനങ്ങൾക്കായി മഗ്സസെ അവാർഡ് ലഭിച്ചു. 2016ൽ രാജ്യം സിവിലിയൻ ബഹുമതിയായ പദ്മശ്രീ നൽകി ആദരിച്ചു.
ജമ്മു കാശ്മീരിലെ രാജൗറി ജില്ലയിലെ ഒരു കൊച്ചുഗ്രാമത്തിൽ 1946 ഒക്ടോബർ 12നു ജനിച്ചു. പ്രകൃതിസ്നേഹവും പരിസ്ഥിതി സംരക്ഷണ പ്രതിബദ്ധതയും അദ്ദേഹത്തിന്റെ മനസ്സിൽ പതിപ്പിക്കപ്പെട്ടത് അവിടെ നിന്നായിരുന്നു. അദ്ദേഹത്തിന്റെ പ്രൈമറി വിദ്യാഭ്യാസം ധന്ഗ്രി ഗ്രാമത്തിൽ തന്നെ ആയിരുന്നു. പിന്നീട് ഉന്നത വിദ്യാഭ്യാസത്തിനായി രാജൗറിയിലെ സ്‍കൂളിൽ ചേർന്നു. 15 കിലോമീറ്ററോളം താണ്ടിയും രണ്ട് പുഴകൾ കടന്നും വേണമായിരുന്നു അദ്ദേഹത്തിന് ഗ്രാമത്തിൽ നിന്നും സ്കൂളിലെത്താൻ. സ്കൂൾ വിദ്യാഭ്യാസത്തിനു ശേഷം അദ്ദേഹം ജമ്മുവിലേക്ക് പോവുകയും അവിടെ ജമ്മു സർവകലാശാലയിൽ നിന്ന് നിയമബിരുദവും രാഷ്ട്രമീമാംസയിൽ ബിരുദാനന്തരബിരുദവും നേടി. ശേഷം ജമ്മു കാശ്മീർ ഹൈകോടതിയിൽ ജോലി ചെയ്യാൻ ആരംഭിച്ചു. അദ്ദേഹം ജമ്മുവിൽ ഉണ്ടായിരുന്ന കാലത്ത് സാമൂഹ്യ രാഷ്ട്രീയ പ്രശ്നങ്ങളിൽ സജീവമായി പങ്കുകൊണ്ടിരുന്നു. അഴിമതിയ്‌ക്കെതിരെ ശബ്ദമുയർത്തുകയും, ജമ്മു പ്രദേശത്തോട് കാണിച്ചിരുന്ന വിവേചനത്തിനെതിരെ പോരാടാൻ വിദ്യാർത്ഥികൾക്കും യുവാക്കൾക്കും പ്രചോദനം നൽകുകയും ചെയ്തിരുന്നു. അദ്ദേഹം യൂത്ത് ആക്ഷൻ കമ്മിറ്റിയുടെ അദ്ധ്യക്ഷനും സാമൂഹിക രാഷ്ട്രീയ പ്രവർത്തനങ്ങൾക്ക് മാർഗദർശിയും ആയിരുന്നു.

1983-ൽ ഡൽഹിയിലേക്ക് പോവുകയും സുപ്രീം കോടതിയിൽ വക്കീലായി ജോലി ആരംഭിക്കുകയും ചെയ്തു. 1984-ൽ പാരിസ്ഥിതിക വ്യവഹാരങ്ങളിൽ ശ്രദ്ധയൂന്നുകയും ചെയ്തു.


</doc>
<doc id="379385" url="https://ml.wikipedia.org/wiki?curid=379385" title="ബാൻഡ്-ഇ അമീർ ദേശീയോദ്യാനം">
ബാൻഡ്-ഇ അമീർ ദേശീയോദ്യാനം

ബാൻഡ്-ഇ അമീർ ദേശീയോദ്യാനം (Persian: بند امیر‎‎), ബാംയാൻ പ്രവിശ്യയിൽ സ്ഥിതിചെയ്യുന്ന അഫ്ഗാനിസ്ഥാനിലെ ആദ്യത്തെ ദേശീയോദ്യാനമാണ്. ട്രാവെർട്ടൈൻ എന്നറിയപ്പെടുന്ന, ധാതു നിക്ഷേപം കൊണ്ട് നിർമ്മിക്കപ്പെട്ട സ്വാഭാവിക അണക്കെട്ടുകളാൽ വേർപെടുത്തപ്പെട്ട് ആറ് ആഴത്തിലുള്ള നീല തടാകങ്ങളുടെ പരമ്പരയാണ് ഇത്.

തടാകങ്ങൾ സ്ഥിതിചെയ്യുന്നത്, സെൻട്രൽ അഫ്ഗാനിസ്ഥാനിലെ ഹിന്ദുക്കുഷ് മലനിരകളിൽ 3000 മീറ്റർ ഉയരത്തിൽ പ്രശസ്തമായ ബാമിയാനിലെ ബുദ്ധപ്രതിമയുടെ പടിഞ്ഞാറായിട്ടാണ്.


</doc>
<doc id="379387" url="https://ml.wikipedia.org/wiki?curid=379387" title="നീലഗിരി മലമുത്തൻ">
നീലഗിരി മലമുത്തൻ

ചിറകിൽ ഇളം തവിട്ടു നിറമുള്ള കല്ലൻ തുമ്പിയാണ് നീലഗിരി മലമുത്തൻ ("Chlorogomphus campioni"). പശ്ചിമഘട്ടത്തിലെ സ്ഥാനീയ തുമ്പികളിൽ ഒന്നാണ്. ഉയർന്ന മലനിരകളിലെ പുൽമേടുകളും വനങ്ങളും ഇഷ്ടപ്പെടുന്ന ഈ തുമ്പികളെ അപൂർവ്വമായി മാത്രമേ കാണാനാകൂ.

കണ്ണുകൾക്ക് തിളങ്ങുന്ന പച്ച നിറമാണ്. കറുത്ത നിറമുള്ള കഴുത്തിൽ വലിയ ഒരു മഞ്ഞ പൊട്ടുണ്ട്. ഉരസ്സും ഉദരവും കറുത്ത നിറമാണ്. ഉരസ്സിൽ മഞ്ഞ നിറത്തിലുള്ള ചെറിയ വരകൾ കാണാവുന്നതാണ്. ഉദരത്തിനു കുറുകെ മഞ്ഞ നിറത്തിലുള്ള ചെറിയ കലകളുണ്ട്. ഉദരത്തിന്റെ അഗ്രഭാഗം അൽപ്പം തടിച്ചതാണ്. കാലുകൾക്ക് കറുത്ത നിറം. സുതാര്യമായ ചിറകുകളുടെ അറ്റത്ത് കടും തവിട്ട് ഛായയുണ്ട്. വളരെ പ്രായമുള്ള തുമ്പികളുടെ ചിറകുകളിൽ ഇളം തവിട്ട് ഛായ കാണുവാൻ കഴിയും.പെൺതുമ്പികൾ കാഴ്ചയിൽ ആൺ തുമ്പികളെ പോലെയാണെങ്കിലും ഉദരത്തിലെ മഞ്ഞ നിറമുള്ള കലകൾ വളരെ നേർത്തതായിരുക്കും. ആകാശത്ത് ഉയർന്ന് പറക്കുന്ന ഈ തുമ്പികൾ അപൂർവ്വമായേ വിശ്രമിക്കാറുള്ളൂ. വീതിയുള്ള വനപാതകളിലും തുറസ്സായ സ്ഥലങ്ങളിലുമാണ് ഇവയെ കാണാൻ കഴിയുന്നത്. മരച്ചില്ലകളിൽ തൂങ്ങിക്കിടന്നാണ് ഇവ വിശ്രമിക്കാറുള്ളത്.



</doc>
<doc id="379391" url="https://ml.wikipedia.org/wiki?curid=379391" title="തെക്കൻ കോമരം">
തെക്കൻ കോമരം

ശരീരത്തിന് തിളങ്ങുന്ന കരിംപച്ച നിറവും, കണ്ണുകൾക്ക് മരതകപ്പച്ച നിറവുമുള്ള കല്ലൻതുമ്പിയാണ് തെക്കൻ കോമരം ("Idionyx travancorensis").

ഉയർന്ന വനമേഖലകളിലെ തുറസ്സായ സ്ഥലങ്ങളിലും വനപാതകളിലും കാണപ്പെടുന്നു. മെയ് മാസത്തിലും തുടർന്ന് മൺസൂൺ കാലത്തും ഇവയെ ധാരാളമായി കണ്ടുവരുന്നു. കണ്ണുകൾക്ക് തിളങ്ങുന്ന മരതക നിറം. തിളങ്ങുന്ന കരിംപച്ച നിറമുള്ള ഉരസ്സിൽ ചെറിയ മഞ്ഞ വരകളുണ്ട്. കാലുകൾക്ക് കറുപ്പും മഞ്ഞയും കലർന്ന നിറമാണ്. കറുത്ത ഉദരത്തിന്റെ തുടക്ക ഭാഗങ്ങളിൽ മഞ്ഞ നിറമുണ്ട്. സുതാര്യമായ ചിറകിന്റെ തുടക്കഭാഗത്ത് നേരിയ തവിട്ട് നിറമുണ്ട്. കാഴ്ചയിൽ പെൺതുമ്പി ആൺതുമ്പികളെ പോലെയാണെങ്കിലും ചിലപ്പോൾ ചിറകുകളിൽ മുഴുവനും തവിട്ടു കലർന്ന മഞ്ഞ നിറമുണ്ട്. ചിറകിന്റെ തുടക്ക ഭാഗങ്ങളിൽ തവിട്ടു നിറം കാണാം. വലിയ കൂട്ടങ്ങളായിട്ടാണ് ഇവ തലങ്ങും വിലങ്ങും പറക്കുന്നത്. കാവിക്കോമരം തുമ്പിയെയും ഇവയുടെ കൂട്ടത്തിൽ കാണപ്പെടുന്നു.



</doc>
<doc id="379392" url="https://ml.wikipedia.org/wiki?curid=379392" title="ഗോയ്‍ഗൾ ദേശീയോദ്യാനം">
ഗോയ്‍ഗൾ ദേശീയോദ്യാനം

ഗോയ്‍ഗൾ ദേശീയോദ്യാനം () അസർബൈജാനിലെ ഒരു ദേശീയോദ്യാനമാണ്. അസർബൈജാൻ പ്രസിഡൻറായിരുന്ന ഇൽഹാം അലിയേവിൻറെ ഉത്തരവനുസരിച്ച്, 2008 ഏപ്രിൽ ഒന്നിന് ഗോയ്‍ഗൾ ഭരണജില്ലയിലെ പ്രദേശത്ത്, 1925 ൽ സ്ഥാപിക്കപ്പെട്ടിരുന്ന ഗോയ്‍ഗൾ സ്റ്റേറ്റ് റിസർവ്വിനു പകരമായിട്ടാണ് ഇതു രൂപീകരിക്കപ്പെട്ടത്. ഈ ദേശീയോദ്യാനത്തിൻറെ ഉപരിതല വിസ്തീർണ്ണം 12,755 ഹെക്ടർ (127.55 കിമീ) ആണ്. മുൻ സംസ്ഥാന റിസർവിലെ 6,739 ഹെക്ടർ (67.39 ചതുരശ്രകിലോമീറ്റർ) വിസ്തീർണമുള്ള പ്രദേശം ചേർത്തു വികസിപ്പിച്ചാണ് ദേശീയോദ്യാനത്തിൻറെ ഇപ്പോഴത്തെ ഉപരിതല വിസ്തീർണ്ണത്തിലെത്തിയത്.



</doc>
<doc id="379394" url="https://ml.wikipedia.org/wiki?curid=379394" title="അസോവ്-സിവാഷ് ദേശീയോദ്യാനം">
അസോവ്-സിവാഷ് ദേശീയോദ്യാനം

അസോവ്-സിവാഷ് ദേശീയോദ്യാനം () എന്നത് യുക്രൈനിലെ ഒരു സംരക്ഷിതപ്രദേശമാണ്. ഖെർസൺ ഒബ്ലാസ്റ്റിലെ ഹെനിചെക് റൈയണിലാണ് ഇത് സ്ഥിതിചെയ്യുന്നത്. 1993 ഫെബ്രുവരി 25നാണ് ഈ ദേശീയോദ്യാനം സ്ഥാപിതമായത്. ഇത് 52,582.7 ഹെക്റ്റർ സ്ഥലത്തായി വ്യാപിച്ചു കിടക്കുന്നു. 


</doc>
<doc id="379397" url="https://ml.wikipedia.org/wiki?curid=379397" title="കാർപ്പാത്തിയൻ ദേശീയോദ്യാനം">
കാർപ്പാത്തിയൻ ദേശീയോദ്യാനം

കാർപ്പാത്തിയൻ ദേശീയോദ്യാനം () എന്നത് യുക്രൈനിലെ ഇവാനോഫ്രാങ്കിവ്സ്ക് ഒബ്ലാസ്റ്റിൽ സ്ഥിതിചെയ്യുന്ന ഒരു ദേശീയോദ്യാനമാണ്. കാർപ്പാത്തിയൻ പർവ്വതനിരകളുടെ ലാന്റ്സ്കേപ്പ് സംരക്ഷിക്കാനായാണ് 1980 ജൂൺ 3 ന് ഈ ദേശീയോദ്യാനം ആരംഭിച്ചത്. ഈ ദേശീയോദ്യാനത്തിന്റെ ആസ്ഥാനമന്ദിരം യെരെംച്ചെയിലാണ്. കാർപ്പാത്തിയൻ ദേശീയോദ്യാനം യുക്രൈനിലെ ആദ്യത്തെ ദേശീയോദ്യാനവും ഏറ്റവും വലിയ ദേശീയോദ്യാനങ്ങളിൽ ഒന്നുമാണ്. 

കാർപ്പാത്തിയൻ ദേശീയോദ്യാനത്തിന്റെ പ്രദേശത്ത് ചരിത്രപരമായി ഹുറ്റ്സുല ജനവിഭാഗങ്ങളാണ് ജീവിച്ചിരുന്നത്. ചരിത്രവും വാസ്തുവിദ്യയും കാണിക്കുന്ന തടികൊണ്ടു നിർമ്മിച്ച ചരിത്രപ്രാധാന്യമുള്ള കെട്ടിടങ്ങൾ ഉൾപ്പെടെയുള്ള സ്മാരകങ്ങൾ ഇവിടെയുണ്ട്. പുതുക്കിപ്പണിത 48 വനവീഥികളോടെ ഇത് സജീവമായി വിനോദസഞ്ചാരത്തിനായി ഉപയോഗിക്കപ്പെടുന്നു. 


</doc>
<doc id="379401" url="https://ml.wikipedia.org/wiki?curid=379401" title="ഷഹ്ദാഗ് ദേശീയോദ്യാനം">
ഷഹ്ദാഗ് ദേശീയോദ്യാനം

ഷഹ്‍ദാഹ് ദേശീയോദ്യാനം (Azerbaijani: "Şahdağ Milli Parkı") അസർബൈജാനിലെ ഒരു ദേശീയോദ്യാനമാണ്. അസർബൈജാൻ പ്രസിഡൻറായിരുന്ന ഇൽഹാം അലിയേവിൻറെ ഉത്തരവനുസരിച്ച്, ഖുബാ റയോൺ, ഖ്വസർ റയോൺ, ഇസ്മായില്ലി റായോൺ, ക്വെബാല റയോൺ, ഒഗുസ് റയോൺ, സമാക്സി റയോൺ എന്നീ ഭരണനിർവ്വഹണ ജില്ലകളിലെ 115,900 ഹെക്ടർ (1,159 കിമീ 2) പ്രദേശത്ത് 2006 ഡിസംബർ എട്ടിനാണ് ഈ ഉദ്യാനം രൂപീകരിച്ചത്. 2010 ജൂലൈ എട്ടിന് പ്രസിഡൻറിൻറെ ഉത്തരവനുസരിച്ച് ഈ ദേശീയോദ്യാനം 115,900 ഹെക്ടറിൽനിന്ന് (1,159 കിമീ) 130,508.1 ഹെക്ടർ (1,305.081 കിമീ) ആയി വിപുലീകരിച്ചു.



</doc>
<doc id="379403" url="https://ml.wikipedia.org/wiki?curid=379403" title="ഹോലൊസീവിസ്ക്കി ദേശീയോദ്യാനം">
ഹോലൊസീവിസ്ക്കി ദേശീയോദ്യാനം

ഹോലൊസീവിസ്ക്കി ദേശീയോദ്യാനം ഉക്രൈനിയൻ: Націона́льний приро́дний парк «Голосі́ївський» എന്നത് ഉക്രൈനിലെ കീവ് നഗരപ്രദേശത്താൽ ചുറ്റപ്പെട്ട വനത്തിന്റെ ശേഷിപ്പാണ്. ഹോളോസീവിസ്ക്കി ജില്ലയിലെ ഡ്നിസ്റ്റർ- ഡ്നിപ്പർ വന-സ്റ്റെപ്പി പ്രവിശ്യ, ഇടതുകരയിലുള്ള ഡ്നിപ്പർ പ്രവിശ്യയിലെ വടക്കൻ ഡ്നിപ്പർ താഴ്ന്നപ്രദേശം എന്നിവയിലെ കീവ് കുന്നുകളിലാണ് ഇത് സ്ഥിതിചെയ്യുന്നത്. 4525.52 ഹെക്റ്റർ പ്രദേശത്തായി ഇത് വ്യാപിച്ചു കിടക്കുന്നു. ഇതിൽ 1879.43 ഹെക്റ്റർ സ്ഥിരമായി ഉപയോഗിക്കുന്നുണ്ട്. യുക്രൈനിലെ മിനിസ്റ്റ്രി ഓഫ് എക്കോളജി ആന്റ് നാച്യറൽ റിസോഴ്സസസ് ആണ് ഈ ദേശീയോദ്യാനം പരിപാലിക്കുന്നത്. 


</doc>
<doc id="379406" url="https://ml.wikipedia.org/wiki?curid=379406" title="സൻഗേസർ ദേശീയോദ്യാനം">
സൻഗേസർ ദേശീയോദ്യാനം

സൻഗേസർ ദേശീയോദ്യാനം (Azerbaijani: "Zəngəzur Milli Parkı") അസർബൈജാനിലെ ഒരു ദേശീയോദ്യാനമാണ്. അസർബൈജാൻ പ്രസിഡൻറായിരുന്ന ഇൽഹാം അലിയേവിൻറെ ഉത്തരവനുസരിച്ച്, നാക്ച്ചിവാൻ സ്വയംഭരണ റിപ്പബ്ലിക്കിലെ ഒർഡുബാഡ് റയോൺ ജില്ലയിൽ നിന്നുള്ള 12,131 ഹെക്ടർ (121.31 കിമീ 2) വിസ്തീർണ്ണമുള്ള പ്രദേശം ഉൾപ്പെടുത്തി ഒർഡുബാഡ് ദേശീയോദ്യാനമെന്ന പേരിൽ ഇതു സ്ഥാപിക്കപ്പെട്ടു. 2009, നവംബർ 25 ന് ഇത് 42,797 ഹെക്റ്റർ (427.97 കി.മീ 2) ആയി ഉയർത്തുകയും സൻഗെസർ ദേശീയോദ്യാനം എന്ന് പുനർനാമകരണം ചെയ്യുകയും ചെയ്തു. ഈ ദേശീയോദ്യാനം മലനിരകളിലാണ് സ്ഥിതി ചെയ്യുന്നത്. ശൈത്യാകാലത്ത് തണുപ്പും വേനൽക്കാലത്ത് ചൂടുളളകാലാവസ്ഥയും ഇവിടെ അനുഭവപ്പെടുന്നു. ജനുവരിയിൽ താപനില -30 ° C മുതൽ -10 ° C വരെയും ജൂലൈയിൽ 10 ° C ഉം 25 ° C വരെയും താപനില മാറുന്നു. വാർഷിക മഴയുടെ അളവ് 300-800 മില്ലീമീറ്ററാണ്.



</doc>
<doc id="379408" url="https://ml.wikipedia.org/wiki?curid=379408" title="ജോൺ ജെയിംസ് ഓഡുബോൺ">
ജോൺ ജെയിംസ് ഓഡുബോൺ

ജോൺ ജെയിംസ് ഓഡുബോൺ (John James Audubon born Jean Rabin; April 26, 1785 – January 27, 1851) . ഒരു അമേരിക്കൻ പക്ഷിശാസ്ത്രജ്ഞനും, പ്രകൃതിശാസ്ത്രജ്ഞനും, ചിത്രകാരനും ആയിരുന്നു. അദ്ദേഹം. അമേരിക്കയിലെ എല്ലാ പക്ഷികളെക്കുറിച്ചും വിശദമായ പഠനങ്ങൾ നടത്തുകയും പക്ഷികളെയും അവയുടെ ആവാസവ്യവസ്ഥയെയും കുറിച്ച് വിശദമായ അറിവുകൾ നൽകുന്ന ചിത്രങ്ങൾ വരക്കുകയും ചെയ്തു.അദ്ദേഹം രചിച്ച ബേഡ്സ് ഓഫ് അമേരിക്ക എന്ന പുസ്തകം പക്ഷികളെക്കുറിച്ചുള്ള പുസ്തകങ്ങളിൽ ഏറ്റവും മികച്ചതായി കരുതപ്പെടുന്നു. ഇരുപത്തഞ്ചോളം പുതിയ സ്പീഷീസുകളെ അദ്ദേഹം കണ്ടെത്തിയിട്ടുണ്ട്.

ഫ്രഞ്ച് കോളനിയായിരുന്ന സെയ്ന്റ് ഡൊമിൻഗോയിലാണ് (ഇന്നത്തെ ഹെയ്റ്റി) അദ്ദേഹം ജനിച്ചത്. പിതാവ് ലെഫ്റ്റനന്റ് ജീൻ ആഡുബോൺ ഫ്രഞ്ച് നേവൽ ഓഫീസർ ആയിരുന്നു.


</doc>
<doc id="379411" url="https://ml.wikipedia.org/wiki?curid=379411" title="ഷിർവാൻ ദേശീയോദ്യാനം">
ഷിർവാൻ ദേശീയോദ്യാനം

ഷിർവാൻ ദേശീയോദ്യാനം (Azerbaijani: "Şirvan Milli Parkı") അസർബൈജാനിലെ ഒരു ദേശീയോദ്യാനമാണ്. സൽയാൻ റയോൺ ഭരണനിർവ്വഹണ ജില്ലയിലെ പ്രദേശത്ത് 2003 ജൂലൈ 5 ന് അസർബൈജാൻ പ്രസിഡന്റ് ഇൽഹാം അലിയെവിൻറെ കൽപന പ്രകാരം ഈ ദേശീയോദ്യാനം നിലവിൽ വന്നു. ഈ ദേശീയോദ്യാനത്തിൻറെ ഉപരിതല വിസ്തീർണ്ണം 54,373.5 ഹെക്ടർ (543.735 കി.മീ) ആണ്. 1969 ൽ സ്ഥാപിച്ചിരുന്ന ഷിർവാൻ സ്റ്റേറ്റ് റിസർവിന്റെ സ്ഥാനത്താണ് ഷിർവാൻ ദേശീയോദ്യാനം സമീപ പ്രദേശങ്ങൾ ചേർത്ത് സ്ഥാപിക്കപ്പെട്ടത്. ഗോയിറ്റേഡ് ഗസെല്ലെ (Gazella sulgutturosa), വാട്ടർഫൗൾ പക്ഷികൾ, ഷിർവിൻ താഴ്വരയിലെ സാധാരണ സസ്യജനുസുകൾ എന്നിവയുടെ സംരക്ഷണം, പുനരുൽപാദനം എന്നിവയാണ് ഈ ഉദ്യാനം ലക്ഷ്യമിടുന്നത്.



</doc>
<doc id="379413" url="https://ml.wikipedia.org/wiki?curid=379413" title="ഹിർക്കാൻ ദേശീയോദ്യാനം">
ഹിർക്കാൻ ദേശീയോദ്യാനം

ഹിർക്കാൻ ദേശീയോദ്യാനം (Azerbaijani: "Hirkan Milli Parkı") അസർബൈജാനിലെ ഒരു ദേശീയോദ്യാനമാണ്. അസർബൈജാൻ പ്രസിഡൻറായിരുന്ന ഇൽഹാം അലിയേവിൻറെ ഉത്തരവനുസരിച്ച്, ലങ്കാരൻ റയോൺ, അസ്റ്റാരാ റയോൺ എന്നീ ഭരണജില്ലകളിലെ പ്രദേശങ്ങളിൽ 2004 ഫെബ്രുവരി 9 നാണ് ഈ ദേശീയോദ്യാനം രൂപീകരിക്കപ്പെട്ടത്. ഇവിടെ നേരത്തെ നിലനിന്നരുന്ന ഹിർക്കാൻ സംസ്ഥാന റിസർവ്വിനു പകരമായിട്ടാണ് 29,760 ഹെക്ടർ (297.6 കിമീ) ഉപരിതല വിസ്തീർണ്ണമുള്ള ഈ ദേശീയോദ്യനം നിലവിൽവന്നത്.



</doc>
<doc id="379415" url="https://ml.wikipedia.org/wiki?curid=379415" title="അൽറ്റ്യാഘാച്ച് ദേശീയോദ്യാനം">
അൽറ്റ്യാഘാച്ച് ദേശീയോദ്യാനം

അൽറ്റ്യാഘാച്ച് ദേശീയോദ്യാനം (അസർബൈജാനി : "Altıağac Milli Parkı") അസർബൈജാനിലെ ഒരു ദേശീയോദ്യാനമാണ്. അസർബൈജാൻ പ്രസിഡൻറായിരുന്ന ഇൽഹാം അലയേവിൻറെ ഉത്തരവനുസരിച്ച്, ഖിസി റയോൺ, സിയാസാൻ റയോൺ എന്നീ ഭരണനിർവ്വഹണ ജില്ലകളിലെ 11,035 ഹെക്ടർ (110.35 കിമീ) വിസ്തൃതിയുള്ള പ്രദേശത്ത് 2004 ആഗസ്റ്റ് 31 നാണ് ഈ ദേശീയോദ്യാനം സ്ഥാപിക്കപ്പെട്ടത്.



</doc>
<doc id="379419" url="https://ml.wikipedia.org/wiki?curid=379419" title="ലോവർ പൊലീസിയ ദേശീയോദ്യാനം">
ലോവർ പൊലീസിയ ദേശീയോദ്യാനം

ലോവർ പൊലീസിയ ദേശീയോദ്യാനം () എന്നത് യുക്രൈനിലെ ഖ്മെൽനൈറ്റ്സ്ക്കി മേഖലയിലുള്ള ഒരു ദേശീയോദ്യാനമാണ്. ഇത് സ്ഥാപിതമായത് 2013ൽ ആണ്. 

8,762 ഹെക്റ്റർ സ്ഥലത്ത് വ്യാപിച്ചിരിക്കുന്ന ഈ ദേശീയോദ്യാനം പോലീസിയയുടെ ഒരു ഭാഗമാണ്. ഇതിൽ അനേകം തടാകങ്ങളും ചതുപ്പുനിലങ്ങളും അതോടൊപ്പം ഗോരിൻ, വിലിയ, ഗ്നൈല്യി രി എന്നീ നദീതാഴ്വരകളുടെ ഭാഗങ്ങളും ഉൾപ്പെടുന്നു.

ലോവർ പൊലീസിയ പക്ഷികളുടെ ഒരു സ്വർഗ്ഗമാണ്. ഇവിടെ മാത്രം കാണുന്നവയുൾപ്പെടെ 186 സ്പീഷീസുകളിൽപ്പെട്ട പക്ഷികളുണ്ടിവിടെ. 33 സ്പീഷൂകളിപ്പെട്ട സസ്തനികളുണ്ട്. അവയിൽത്തന്നെ 4 സ്പീഷീസുകൾ യൂറോപ്യൻ റെഡ് ലിസ്റ്റിൽ ഉൾപ്പെട്ടവയാണ്. ബെർണെ കൺ വെൻഷനിലെ 2ആം അനുബന്ധത്തിലുള്ള 101 സ്പീഷിസുകളും ബാഡ്ജർ, ഗ്രേ ക്രെയൻ, റിവർ ഓറ്റർ എന്നിവയുൾപ്പെടെ റെഡ് ബുക്ക് ഓഫ് യുക്രൈനിലുള്ള 11 സ്പീഷീസുകൾ എന്നിവ ഇവിടെയുണ്ട്.

18 സ്പീഷീസുകളിലുള്ള മൽസ്യങ്ങളും അതോടൊപ്പം ഉഭയജീവികളും നിറഞ്ഞതാണ് ഇവിടുത്തെ ജലാശയങ്ങൾ.


</doc>
<doc id="379422" url="https://ml.wikipedia.org/wiki?curid=379422" title="എസ്‌കാലൻ">
എസ്‌കാലൻ

എസ്‍കാലൻ അമേരിക്കൻ​ ഐക്യനാടുകളിലെ കാലിഫോർണിയ സംസ്ഥാനത്തുള്ള സാൻ ജൊവാക്വിൻ കൌണ്ടിയിലെ ഒരു നഗരമാണ്. 2000 ലെ ഐക്യനാടുകളുടെ സെൻസസ് പ്രകാരം 5,963 ആയിരുന്ന ഈ നഗരത്തിലെ ജനസംഖ്യ 2010 ലെ സെൻസസ് പ്രകാരം 7,132 ആയി വർദ്ധിച്ചിരുന്നു. ഈ നഗരത്തിൻറെ പേരു ഉരുത്തിരിഞ്ഞുവന്നത് സ്പാനിഷ് പദമായ "step" അല്ലെങ്കിൽ "stepping stone" എന്നതിൽനിന്നാണ്.

എസ്‍കാലൻ നഗരം നിലനിൽക്കുന്ന അക്ഷാംശ രേഖാംശങ്ങൾ 37°47.5'N 120°59.5'W (37.7984,-120.9969) ആണ്. ഇവിടെ സ്റ്റേറ്റ് ഹൈവേ 120, BNSF റെയിൽറോഡ് മുറിച്ചു കടന്നുപോകുന്നു. ഐക്യനാടുകളുടെ സെൻസസ് ബ്യൂറോയുടെ കണക്കനുസരിച്ച്, നഗരത്തിന്റെ ആകെ വിസ്തീർണ്ണം 2.4 ചതുരശ്ര മൈൽ (6.2 കിമീ) ആണ്. ഇതിൽ 2.3 ചതുരശ്ര മൈൽ (6.0 കിമീ) കരഭൂമിയും ബാക്കി 2.85 ശതമാനം ഭാഗം വെള്ളവുമാണ്.


</doc>
<doc id="379423" url="https://ml.wikipedia.org/wiki?curid=379423" title="സിനെവിർ ദേശീയോദ്യാനം">
സിനെവിർ ദേശീയോദ്യാനം

യുക്രൈനിന്റെ തെക്കു-പടിഞ്ഞാറു ഭാഗത്തായി, സകാർപറ്റിയ ഒബ്ലാസ്റ്റിലാണ് സിനെവിർ ദേശീയോദ്യാനം () സ്ഥിതിചെയ്യുന്നത്. ഇത് 1974ലാണ് സ്ഥാപിതമായത്. ഇത് 40,400 ഹെക്റ്റർ പ്രദേശത്തായാണ് ഇത് വ്യാപിച്ചിരിക്കുന്നത്. ഈ ദേശീയോദ്യാനത്തിന്റെ കാര്യാലയം ഖുസ്റ്റ് പട്ടണത്തിലാണ് സ്ഥിതിചെയ്യുന്നത്.

ഇവിടെ വ്യത്യസ്തയിനത്തിലുള്ള സസ്യജന്തുജാലങ്ങൾ കാണപ്പെടുന്നു. സിനെവിർ തടാകം, ബ്രൗൺ കടുവകളുടെ സാങ്ച്യറി എന്നിവയാണ് ഇതിലെ പ്രധാന ആകർഷണങ്ങൾ.



</doc>
<doc id="379426" url="https://ml.wikipedia.org/wiki?curid=379426" title="അഗ്-ജെൽ‌ ദേശീയോദ്യാനം">
അഗ്-ജെൽ‌ ദേശീയോദ്യാനം

അഗ്-ജെൽ ദേശീയോദ്യാനം (അസർബൈജാനി: "Ağ göl Milli Parkı") അസർബൈജാനിലെ ഒരു ദേശീയോദ്യാനമാണ്. അസർബൈജാൻ പ്രസിഡൻറായിരുന്ന ഇൽഹാം അലിയേവിൻറെ ഉത്തരവുപ്രകാരം അഗ്‍കാബെഡി റയോൺ, ബെയ്‍ലെക്വാൻ റയോൺ ഭരണനിർവ്വഹണ ജില്ലകളുടെ പ്രദേശങ്ങളിൽ 2003 ആഗസ്റ്റ് 5 നാണ് ഈ ദേശീയോദ്യാനം നിലവിൽവന്നത്. മുമ്പ് നിലവിലുണ്ടായിരുന്ന അഗ്‍-ഗോൾ സ്റ്റേറ്റ് റിസർവ്വ്, അഗ്-ഗോൾ സ്റ്റേറ്റ് ഗെയിം റിസർവ്വ് എന്നിവയുടെ സ്ഥാനത്താണ് 17,924 ഹെക്ടർ (179.24 കിമീ) ഉപരിതല വിസ്തീർണ്ണമുള്ള ഈ ദേശീയോദ്യാനം രൂപവൽക്കരിക്കപ്പെട്ടത്.

അഗോൾ തടാകത്തിന്റെ വലിയോരുഭാഗമാണ് ഈ ദേശീയോദ്യാനം. അന്താരാഷ്ട്രപരമായി അറിയപ്പെടുന്ന ഈ പ്രദേശത്തിന്റെ ആഗോള പ്രാധാന്യം കണക്കിലെടുത്ത് പ്രധാനപ്പെട്ട ബേർഡ് ഏരിയയായി (IBA) പ്രഖ്യാപിച്ചിട്ടുണ്ട്. 2001-ലെ റാംസർ ഉടമ്പടി പ്രകാരം റാംസർ തണ്ണീർത്തട അന്താരാഷ്ട്ര പ്രാധാന്യ പട്ടികയിൽ ഈ ദേശീയോദ്യാനത്തെ ഉൾപ്പെടുത്തിയിട്ടുണ്ട്. 


</doc>
<doc id="379429" url="https://ml.wikipedia.org/wiki?curid=379429" title="പ്രകൃതി സംരക്ഷണ പ്രസ്ഥാനം">
പ്രകൃതി സംരക്ഷണ പ്രസ്ഥാനം

പ്രകൃതി സംരക്ഷണ പ്രസ്ഥാനം, എന്നത് മൃഗ-സസ്യ ജാലങ്ങൾ, അവയുടെ വാസസ്ഥാനം അടക്കമുള്ളയുടെ സരക്ഷണം ആവശ്യപ്പെടുന്ന രാഷ്ട്രീയ, പരിസ്ഥിതി, സാമൂഹ്യ പ്രസ്ഥാനമാണ്.
മുൻകാല പ്രകൃതി സംരക്ഷണം, മത്സ്യം, വന്യജീവി ഭരണം, വെള്ളം, മണ്ണ് സംരക്ഷണം, സുസ്ഥിര വനസംരക്ഷണം എന്നിവ ഉൾപ്പെട്ടതാണ്, മുൻകാലങ്ങളിലെ പ്രകൃതി വിഭവങ്ങളിൽ നിന്നുള്ള വരുമാനം ഉപയോഗിക്കുന്നതിലും വന്യതസംരക്ഷണം അട്ക്കമുള്ള ജൈവ വൈവിദ്ധ്യ സംരക്ഷണത്തിൽ നിന്നും വിപുലീകരിച്ചിട്ടുണ്ട്.


</doc>
<doc id="379430" url="https://ml.wikipedia.org/wiki?curid=379430" title="റെസിഡൻസ് സിന്യൊഹോർ">
റെസിഡൻസ് സിന്യൊഹോർ

റെസിഡൻസ് സിന്യൊഹോർ () എന്നത് പ്രസിഡന്റിന്റെ ഔദ്യോഗിക വസതിക്കുപുറത്തായി ബൊഹൊറൊറ്ചാനി റൈയൊണിൽ ഹുറ്റ പ്രദേശിക കൗൺസലിനു സമീപം സ്ഥിതിചെയ്യുന്ന, യുക്രൈനിലെ ഒരു ദേശീയോദ്യാനമാണിത്. 2009 ൽ ആണിത് സ്ഥാപിച്ചത്. ഈ ഔദ്യോഗിക വസതി വിന്റർ വസതി എന്നും അറിയപ്പെടുന്നു. സ്റ്റേറ്റ് മാനേജ്‌മെന്റ് ഓഫ് അഫേഴ്സാണ് ഭരണകാര്യങ്ങൾ നടത്തുന്നത്. സാമ്പത്തിക സാഹായം നൽകുന്നത് സ്റ്റേറ്റ് ബജറ്റാണ്.

ഇവാനോ-ഫ്രാങ്കിവ്സ്ക്ഖാസിലെ ആരോഗ്യപരിപാലനകേന്ദ്രമായി 2001ൽ നിർമ്മിച്ച ഇത് യാനുക്കോവിച്ച് സർക്കാർ 2002 ഡിസംബറിൽ ഈ വസതി സർക്കാരിന്റെ ഉടമസ്ഥതയിലാക്കി. 2009ൽ ഒരു ദേശീയോദ്യാനമാക്കി മാറ്റുകയും ചെയ്തു. 


</doc>
<doc id="379434" url="https://ml.wikipedia.org/wiki?curid=379434" title="പൊരുത്തുപ്പെടൽ (പരിസ്ഥിതി)">
പൊരുത്തുപ്പെടൽ (പരിസ്ഥിതി)

പൊരുത്തുപ്പെടൽ ഇംഗ്ലീഷിൽacclimatisation, acclimation അല്ലെങ്കിൽ acclimatation എന്നത്, ഉന്നതി, ഊഷ്മാവ്, ആർദ്രത, പരിസ്ഥിതി, ഫോട്ടൊപിരീഡ്, പി.എച്ച്.മൂല്യം എന്നി പരിസ്ഥിതി വ്യതിയാനങ്ങൾക്കനുസരിച്ച് ഒരു സജീവവസ്തു മാറുന്നതാണ് . പൊരുത്തപ്പെടലിന് മണിക്കൂറുകളൊ ആഴചകളൊ മതിയെങ്കിൽ, അനുകൂലനത്തിന് സജീവവസ്തുവിന് തലമുറകൾ വേണ്ടി വരും. പർവതാരോഹകർ ഉയരം കൂടുമ്പോൾ മർദ്ദം കുറയുന്നതിനോട് കുറച്ചു സമയകൊണ്ട് പൊരുത്തപ്പെടുംപ്പോൾ ഒരു സസ്തനിയുടെ തണുപ്പുകാലത്തെ കട്ടിയുള്ള രോമക്കുപ്പായ പൊഴിച്ച് വേനൽക്കാലത്ത് കനം കുറഞ്ഞ രോമക്കുപ്പായം ഉണ്ടാകുന്ന പ്രക്രിയക്ക് തലമുറകൾ എടുത്തിട്ടുണ്ടാവും. ജീവവസ്തുക്കൾക്ക് പരിസ്ഥിതിമാറ്റങ്ങൾക്കനുസരിച്ച് രൂപം, സ്വഭാവം , ശരീരിക സ്ഥിതി, ജീവസന്ധാരണം എന്നീ പ്രത്യേകതകളിൽ മാറ്റം വരുത്താറുണ്ട്.. ആയിരക്കണക്കിനു ജീവവസ്തുക്കളുടെ പൊരുത്തുപ്പെടൽ രേഖപ്പെടുത്തിയിട്ടുണ്ടെങ്കിലും ജീവവസ്തു അതു ചെയ്യുന്ന രീതിയെപ്പറ്റി ശസ്ത്രജ്ഞർക്ക് വലിയ അറിവില്ല.


</doc>
<doc id="379437" url="https://ml.wikipedia.org/wiki?curid=379437" title="നാഷണൽ ഡാർക്ക്-സ്കൈ വീക്ക്">
നാഷണൽ ഡാർക്ക്-സ്കൈ വീക്ക്

നാഷണൽ ഡാർക്ക്-സ്കൈ വീക്ക്(National dark sky week) (NDSW), ഏപ്രിലിലെ അമവാസി വരുന്ന ആഴ്ച ആചരിക്കുന്നു.,
ആ ആഴ്ച ലോകത്തെ മുഴുവൻ ജനതയും വിളക്കണച്ച് പ്രകാശമലിനീകരണമില്ലാത്ത ആകാശത്തിന്റെ രാത്രിദൃശ്യം ആസ്വദിക്കും. 
വെർജീനിയായിലെ മിഡ്‌ലോത്തിയനിലെ ഹൈസ്ക്കൂൾ വിദ്യാർത്ഥിയായിരുന്ന ‘’’ജെന്നിഫർ ബർലൊ’’’യാണ് 2003ൽ പരിപാടി തുടങ്ങിയത്. അതിന്റെ പ്രചാരവും പങ്കെടുക്കലും ഒറോ കൊല്ലം ചെല്ലുംതോറും കൂടി വരുന്നു. 



പ്രകാശമലിനീകരണം എന്നത് വ്യാപകാർഥമുള്ള ഒരു പദമാണ്, രാത്രിയിലെ ആകാശത്തെ പ്രകാശമാനമാക്കുന്ന കൂടുതലായുള്ള കൃത്രിമ പ്രകാശമാണ്. അവ താഴെ പറയുന്ന തരങ്ങളാണ്. 


</doc>
<doc id="379438" url="https://ml.wikipedia.org/wiki?curid=379438" title="സക്കറോവാണി ക്രായി നേച്ചർ പാർക്ക്">
സക്കറോവാണി ക്രായി നേച്ചർ പാർക്ക്

സക്കറോവാണി ക്രായി നേച്ചർ പാർക്ക് (Ukrainian: Національний парк «Зачарований край») ഉക്രെയിനിലെ തെക്കുപടിഞ്ഞാറൻ മേഖലയിലുള്ള സക്കർപട്ടിയ ഒബ്ലാസ്റ്റിൽ സ്ഥിതി ചെയ്യുന്ന ഒരു നേച്ചർ പാർക്ക് ആകുന്നു.


</doc>
<doc id="379439" url="https://ml.wikipedia.org/wiki?curid=379439" title="ബട്ടർഫ്ലൈ (ചലച്ചിത്രം)">
ബട്ടർഫ്ലൈ (ചലച്ചിത്രം)

2000ൽ പുറത്തിറങ്ങിയ പരിസ്ഥിതി സംബന്ധമായ ഡോക്യുമെന്ററിയാണ് ബട്ടർഫ്ലൈ. ഡോഗ് വോളൻസ് സംവിധാനം ചെയ്ത ഈ ഡോക്യുമെന്ററി ജൂലിയ ബട്ടർഫ്ലൈ ഹില്ലിനെ കുറിച്ചുള്ളതാണ്. ലൂണ എന്ന റെഡ്‌വുഡ് വൃക്ഷത്തെ സംരക്ഷിക്കാനായി ജൂലിയ നടത്തിയ പരിശ്രമങ്ങളാണ് ചിത്രത്തിന്റെ ഉള്ളടക്കം.
1500 വർഷം പ്രായമുള്ള, 55 മീറ്റർ ഉയരമുള്ള ലൂണ എന്ന റെഡ്‌വുഡ് മരത്തിനു മുകളിൽ മരം മുറിക്കുന്നതിൽ നിന്നും അതിനെ രക്ഷിക്കാനായി ജൂലിയ നടത്തിയ പരിശ്രമങ്ങളെക്കുറിച്ചാണ് ഈ ഡോക്യുമെന്ററി. ഈ ഡോക്യുമെന്ററിയിൽ ജൂലിയ തന്നെയാണ് സ്വന്തം വേഷം അഭിനയിച്ചിരിക്കുന്നത്. 



</doc>
<doc id="379440" url="https://ml.wikipedia.org/wiki?curid=379440" title="യാവോറിവ്സ്കി ദേശീയോദ്യാനം">
യാവോറിവ്സ്കി ദേശീയോദ്യാനം

ഉക്രേനിലെ റോസ്‍റ്റോക്സ് മേഖലയിൽ സ്ഥിതിചെയ്യുന്ന പടിഞ്ഞാറൻ ഉക്രൈനിലെ ഏറ്റവും രസകരമായ ഫിസിയിയോഗ്രാഫിക് പ്രദേശങ്ങളിൽ ഒന്നാണ് യാവോറിവ്സ്കി നാഷണൽ പാർക്ക്


</doc>
<doc id="379444" url="https://ml.wikipedia.org/wiki?curid=379444" title="തുസ്ലി ലഗൂൺസ് ദേശീയോദ്യാനം">
തുസ്ലി ലഗൂൺസ് ദേശീയോദ്യാനം

തുസ്ലി ലഗൂൺസ് ദേശീയോദ്യാനം എന്നത് തെക്കൻ യുക്രൈനിലെ ഒഡേസ്സാ ഒബ്ലാസ്റ്റിലെ റ്ററ്റാർബുനറി റൈയോണിൽ സ്ഥിതി ചെയ്യുന്ന സംരക്ഷിതപ്രദേശമാണ്. 2010 ജനുവരി 1 ന്, യുക്രൈൻ പ്രസിഡന്റ് വിക്തോർ യൂഷ്ചെങ്കോയുടെ ഉത്തരവിലൂടെയാണ് ഈ ദേശീയോദ്യാനം സ്ഥാപിതമാകുന്നത്. 

വലിയ കായലുകളായ ഷഹാനി, അലിബേ, ബുർനാസ് എന്നിവയുടേയും ചെറിയ കായലുകളായ സൊളോണെ ഒസേറോ, ഖദ്ഷയ്ദെർ, കാരക്കൗസ്, ബുഡുറി, മാർറ്റാസ, മഹല, മാല്യി സാസ്യക്, ദ്ഷാന്റ്ഷെയ് എന്നിവയുടെ ഭാഗങ്ങൾ ഉൾപ്പെടുന്ന തുസ്ലി കായലുകളുടെ ഒരു സമൂഹം ഈ ദേശീയോദ്യാനത്തിന്റെ പ്രദേശത്തുണ്ട്.


</doc>
<doc id="379445" url="https://ml.wikipedia.org/wiki?curid=379445" title="വിഷ്‍നിറ്റ്സിയ നാഷണൽ നേച്ചർ പാർക്ക്">
വിഷ്‍നിറ്റ്സിയ നാഷണൽ നേച്ചർ പാർക്ക്

തെക്കു പടിഞ്ഞാറൻ ഉക്രെയ്നിലെ ഒരു സംരക്ഷിത പ്രദേശമാണ് വിഷ്‍നിറ്റ്സിയ നാഷണൽ നേച്ചർ പാർക്ക്. അതിൻറെ ഭരണനിർവ്വഹണകേന്ദ്രം ബെറെഹോമെറ്റിലാണ് സ്ഥിതി ചെയ്യുന്നത്.


</doc>
<doc id="379451" url="https://ml.wikipedia.org/wiki?curid=379451" title="ഉഷാനിയൻ നാഷണൽ നേച്ചർ‌ പാർക്ക്">
ഉഷാനിയൻ നാഷണൽ നേച്ചർ‌ പാർക്ക്

ഉക്രെയ്നിലെ ഒരു സംരക്ഷിത പ്രദേശമാണ് ഉസ്സാനിയൻ നാഷണൽ പാർക്ക് (ഉക്രൈനിയൻ: Ужанський національний природний парк). പോളണ്ട്, സ്ലൊവാക്യ എന്നീ രാജ്യങ്ങളുമായി അതിർത്തി പങ്കിടുന്ന സക്കർപട്ടിയ ഒബ്ലാസ്റ്റിലെ വെലിക്യായി ബെറെസ്‍നി റയോണിലാണ് ഇതു സ്ഥിതി ചെയ്യുന്നു.


</doc>
<doc id="379453" url="https://ml.wikipedia.org/wiki?curid=379453" title="അപ്പർ പൊബോഷിയ ദേശീയോദ്യാനം">
അപ്പർ പൊബോഷിയ ദേശീയോദ്യാനം

യുക്രൈനിന്റെ പടിഞ്ഞാറൻ ഭാഗത്ത്, ഖ്മെൽനിറ്റ്സ്ക്കി ഒബ്ലാസ്റ്റിൽ സ്ഥിതിചെയ്യുന്ന ഒരു ദേശീയോദ്യാനമാണ് അപ്പർ പൊബോഷിയ ദേശീയോദ്യാനം (). ഇത് സ്ഥാപിതമായത് 2013ൽ ആണ്. ഇതിൽ 108,000 ഹെക്റ്റർ പ്രദേശം ഉൾക്കൊള്ളുന്നു. ഖ്മെൽനിറ്റ്സ്ക്കി പട്ടണത്തിലാണ് ഇതിന്റെ കാര്യാലയം സ്ഥിതിചെയ്യുന്നത്.

റെഡ് ബുക്ക് ഓഫ് യുക്രൈനിൽ ഇടം പിടിച്ച 19 സസ്യസ്പീഷീസുകൾ, പ്രാദേശികമായി കാണുന്ന 37 അപൂർവ്വസ്പീഷീസുകൾ, യൂറോപ്യൻ റെഡ് ലിസ്റ്റിൽ ഉൾപ്പെടുന്ന 17 സ്പീഷീസുകൾ ഉൾപ്പെടെ വളരെ വ്യത്യസ്തമായ സസ്യജാലങ്ങൾ ഈ ദേശീയോദ്യാനത്തിലുണ്ട്. അപ്പർ പോബോഷിയ തെക്കൻ ബുഗ് നദിയുടേയും അതിന്റെ പോഷകനദികളുടേയും നദീതടത്തിന്റെ ഉന്നതഭാഗത്തായാണ് സ്ഥിതിചെയ്യുന്നത്.



</doc>
<doc id="379456" url="https://ml.wikipedia.org/wiki?curid=379456" title="ഷാറ്റ്സ്കി നാഷണൽ നേച്ചർ പാർക്ക്">
ഷാറ്റ്സ്കി നാഷണൽ നേച്ചർ പാർക്ക്

1983 ൽ ഉക്രെയ്നിൽ സ്ഥാപിതമായ ഷാസ്കി നാഷണൽ നാച്വറൽ പാർക്ക് (SNNP), വോളിൻ പോളിസിയാ പ്രകൃതിദത്ത കോംപ്ലക്സുകളും പ്രത്യേക പരിസ്ഥിതി, വിനോദ, വിദ്യാഭ്യാസ, സൗന്ദര്യാത്മക മൂല്യങ്ങളും ഫലപ്രദമായി ഉപയോഗപ്പെടുത്തുന്നതിനും, പുനർസ്ഥാപിക്കുന്നതും ലക്ഷ്യമാക്കി രൂപവൽക്കരിക്കപ്പെട്ട നേച്ചർ പാർക്കാകുന്നു.


</doc>
<doc id="379457" url="https://ml.wikipedia.org/wiki?curid=379457" title="പാരിസ്ഥിതിക മാറ്റം">
പാരിസ്ഥിതിക മാറ്റം

പാരിസ്ഥിതിക മാറ്റം, എന്നത് മനുഷ്യന്റെ ഇടപെടൽ കൊണ്ടൊ മൃഗങ്ങളുടെ സംമ്പർക്കം കൊണ്ടൊ ഉൻടാകുന്ന പരിസ്ഥിതിയുടെ മാറ്റമൊ അസ്വാസ്ത്യമൊ ആണ്. പാരിസ്ഥിതികമാറ്റം എന്നത്ഭൗതിക മാറ്റത്തെ വലയം ചെയ്യൽ മാത്രമല്ല, കടന്നു കയ്യരുന്ന ജീവി വർഗ്ഗങ്ങളുടെ ആക്രമണവുമാകാം. ref></ref>


</doc>
<doc id="379459" url="https://ml.wikipedia.org/wiki?curid=379459" title="വൈറ്റ് ലേക്ക് ദേശീയോദ്യാനം">
വൈറ്റ് ലേക്ക് ദേശീയോദ്യാനം

വൈറ്റ് ലേക്ക് ദേശീയോദ്യാനം () എന്നത് യുക്രൈനിലെ ഒരു സംരക്ഷിതപ്രദേശമാണ്. കീവ് ഒബ്ലാസ്റ്റിലെ പെരെയ്യസ്ലാവ്-ഖ്മെൽനിറ്റ്സ്ക്കി റൈയണിലും ചെർകാസി ഒബ്ലാസ്റ്റിലെ കാവിൻ റൈയണിലുമായാണ് ഇത് സ്ഥിതിചെയ്യുന്നത്. 2009 ഡിസംബർ 11 നാണ് ഇത് സ്ഥാപിതമായത്. 


</doc>
<doc id="379460" url="https://ml.wikipedia.org/wiki?curid=379460" title="പൊഡിൽസ്കി ടോവ്‍ട്രി നാഷണൽ നേച്ചർ പാർക്ക്">
പൊഡിൽസ്കി ടോവ്‍ട്രി നാഷണൽ നേച്ചർ പാർക്ക്

നാഷണൽ നേച്ചർ പാർക്ക് "പൊഡിൽസ്കി ടോവ്‍ട്രി" പടിഞ്ഞാറൻ ഉക്രൈനിലെ ഖമേൽനിറ്റ്സ്കി ഒബ്ലാസ്റ്റ് പ്രോവിൻസിലെ ഹൊറോഡോക്, കമിയാനെറ്റ്‍സ്‍-പൊഡിൽസ്കി, ചെമെരിവ്റ്റ്സി റയോൺ എന്നീ ജില്ലകളിൽ സ്ഥിതിചെയ്യുന്ന നേച്ചർ പാർക്കാണ്.



</doc>
<doc id="379461" url="https://ml.wikipedia.org/wiki?curid=379461" title="ദി ലെഗസി ഓഫ് ലൂണ">
ദി ലെഗസി ഓഫ് ലൂണ

ജൂലിയ ബട്ടർഫ്ലൈ ഹിൽ രചിച്ച പുസ്തകമാണ് ദി ലെഗസി ഓഫ് ലൂണ. ലൂണ എന്ന റെഡ്‌വുഡ് വൃക്ഷത്തെ സംരക്ഷിക്കാനായി ജൂലിയ നടത്തിയ പരിശ്രമങ്ങളാണ് ഈ പുസ്തകത്തിന്റെ ഉള്ളടക്കം. ഡയറി രൂപത്തിലാണ് എഴുതിയിരിക്കുന്ന ഈ പുസ്തകം ഹാർപർകോളിൻസ് പബ്ലിഷേഴ്സ് 2000ൽ പ്രസിദ്ധീകരിച്ചു. 
ദി ലെഗസി ഓഫ് ലൂണ എന്ന പുസ്തകം 2010ൽ ലൂണ എന്ന പേരിൽ പുറത്തിറങ്ങി. ദീപ മേഹ്‌ത സംവിധാനം ചെയ്ത ഈ ചലച്ചിത്രത്തിൽ റേച്ചൽ വെയ്സ് ആണ് ജൂലിയയുടെ വേഷം അവതരിപ്പിച്ചിരിക്കുന്നത്. 


</doc>
<doc id="379464" url="https://ml.wikipedia.org/wiki?curid=379464" title="പാരിസ്ഥിത പ്രശ്നം">
പാരിസ്ഥിത പ്രശ്നം

പാരിസ്ഥിതിക പ്രശ്നം അത് അപകടകരമായ പ്രശ്നമാണ്. മനുഷ്യ പ്രവർത്തനങ്ങൾ പരിസ്ഥിതിയേയും എങ്ങനെ ബാധിക്കുന്നുവെന്നതാണ്. പരിസ്ഥിതി സംരക്ഷണം സ്വാഭാവിക പരിസ്ഥിതിയെ മനുഷ്യനും പരിസ്ഥിതിയ്ക്കുംവേണ്ടി വ്യക്തികളും സംഘടനകളും സർക്കാരും ചേർന്ന് സംരക്ഷിക്കുന്ന രീതിയാണ്. വാദിച്ചും പഠിപ്പിച്ചും ഇടപെട്ടും സാമൂഹിക പാരിസ്ഥിതിക മുന്നേറ്റമാണ് എൻവയോൺമെന്റലിസം(Environmentalism). 

അന്തരീക്ഷത്തിലെ ഹരിതഗൃഹ (greenhouse gas -GHG)ത്തിന് തുല്യമായ കാർബൺ ഡയോക്സൈഡിന്റെ അളവ് (400 പിപിഎം parts per million) കവിഞ്ഞു. ഇപ്പോഴത്തെ അളവിനെ tipping point ആയാണ് കണക്കാക്കുന്നത്. .
"അന്തരീക്ഷത്തിലെ ഹരിതഗ്രഹ വാതകങ്ങളുടെ അളവ് അപകടകരമായ കാലാവസ്ഥ മാറ്റത്തിന് കാരണമാവാവുന്ന പരിധി കടന്നിരിക്കുകയാണ്. അത് സംഭവിക്കുന്നത് അടുത്ത വർഷമൊ അടുത്ത ദശാബ്ദത്തിലൊ അല്ല ഇപ്പോൾ തന്നെയാണ്. "മാനുഷിക പ്രശ്നങ്ങളെ ഏകോപിപ്പിക്കുന്ന ഐക്യ രാഷ്ട്രസഭയുടെ ആപ്പീസിൽ നിന്നുള്ള ഒരു റിപ്പോർട്ടിൽ അങ്ങനെ പറയുന്നു. 


</doc>
<doc id="379475" url="https://ml.wikipedia.org/wiki?curid=379475" title="ഫോൽഗെഫോന്ന ദേശീയോദ്യാനം">
ഫോൽഗെഫോന്ന ദേശീയോദ്യാനം

ഫോൽഗെഫോന്ന ദേശീയോദ്യാനം (Norwegian: "Folgefonna nasjonalpark") നോർവേയിലെ ഹോർഡലാൻറ് കൌണ്ടിയിൽ സ്ഥിതിചെയ്യുന്ന 545.2 ചതുരശ്ര കിലോമീറ്റർ (210.5 ച മൈൽ) വിസ്തൃതിയുള്ള ഒരു ദേശീയോദ്യാനമാണ്. ഫോർഗെഫോന്ന ഉപദ്വീപിൽ സ്ഥിതി ചെയ്യുന്ന ഈ ദേശീയോദ്യാനം, ജൊൻഡാൽ, ക്വിൻ‍ഹെറാഡ്, എറ്റ്‍നെ, ഒഡ്ഡ, ഉല്ലെൻസ്വാങ്ങ് എന്നീ മുനിസിപ്പാലിറ്റികളിലേക്ക് വ്യാപിച്ചുകിടക്കുന്നു.


</doc>
<doc id="379477" url="https://ml.wikipedia.org/wiki?curid=379477" title="എഗ്മോണ്ട് ദേശീയോദ്യാനം">
എഗ്മോണ്ട് ദേശീയോദ്യാനം

ന്യൂ പ്ലിമൗത്തിന്റെ തെക്കുഭാഗത്ത്, ന്യൂസീലാന്റിലെ നോർത്ത് ഐലന്റിന്റെ പടിഞ്ഞാറൻ തീരത്തിനു സമീപമുള്ള എഗ്മോണ്ട് ദേശീയോദ്യാനം സ്ഥിതിചെയ്യുന്നത്. ഈ പ്രദേശത്തു ഉയർന്നു നിൽക്കുന്ന പർവ്വതത്തിൽ നിന്നാണ് ഇതിന് ഈ പേരു ലഭിച്ചത്. ക്യാപ്റ്റൻ കുക്കിന്റെ ആദ്യ യാത്രയ്ക്ക് സഹായിച്ചയാളും ഫെസ്റ്റ് ലോർഡ് ഓഫ് ദി അഡ്മിറാൽറ്റിയും സെക്കന്റ് ഏർൾ ഓഫ് എഗ്മൈണ്ടുമായിരുന്ന ജോൺ പെർസീവലിന്റെ ബഹുമാനാർഥം ജോൺ കുക്ക് തന്നെയാണ് പർവ്വത്തിന് പേരുനൽകിയത്. അനേകം നൂറ്റാണ്ടുകളായി തരാനകി എന്ന മാവോറി പേരായിരുന്നു ഈ പർവ്വതത്തിനുണ്ടായിരുന്നത്. ഈ പർവ്വതത്തിനു തന്നെ മൗണ്ട് തരാനകി എന്നും മൗണ്ട് എഗ്മൗണ്ട് എന്നുമുള്ള രണ്ട് വ്യത്യസ്ത പേരുകൾ ഉണ്ട്.

1900 ആരംഭിച്ച ഈ ദേശീയോദ്യാനത്തിൽ പ്രധാനമായുള്ളത് തരാനകി പർവ്വതത്തിന്റെ ഉറങ്ങിക്കിടക്കുന്ന അഗ്നിപർവ്വതമാണുള്ളത്. 




</doc>
<doc id="379478" url="https://ml.wikipedia.org/wiki?curid=379478" title="വങ്കനൂയി ദേശീയോദ്യാനം">
വങ്കനൂയി ദേശീയോദ്യാനം

ന്യൂസീലാന്റിലെ നോർത്ത് ഐലന്റിൽ സ്ഥിതിചെയ്യുന്ന ഒരു ദേശീയോദ്യാനമാണ് വങ്കനൂയി ദേശീയോദ്യാനം. ഇത് സ്ഥാപിതമായത് 1986ലാണ്. വങ്കനൂയി നദിയെ അതിരിട്ടുകൊണ്ട് ഇത് 742 ചതുരശ്രകിലോമീറ്റർ പ്രദേശത്തായി വ്യാപിച്ചുകിടക്കുന്നു. ക്രൗൺ ലാന്റ്, മുൻ കാലത്തുണ്ടായിരുന്ന സർക്കാർ വനം, അനേകം മുൻകാല സംരക്ഷിതപ്രദേശങ്ങൾ എന്നിവയിലെ പ്രദേശങ്ങൾ ഇതുമായി സംയോജിച്ചിരിക്കുന്നു. നദി മുഴുവനായും പാർക്കിന്റെ ഭാഗമല്ല. 



</doc>
<doc id="379479" url="https://ml.wikipedia.org/wiki?curid=379479" title="ആബൽ ടസ്മാൻ ദേശീയോദ്യാനം">
ആബൽ ടസ്മാൻ ദേശീയോദ്യാനം

ന്യൂസിലാന്റിലെ സൗത്ത് ഐലന്റിന്റെ വടക്കൻ അറ്റത്തുള്ള ഗോൾഡൻ ബേ, റ്റാസ്മാൻ ബേ എന്നിവയ്ക്കിടയിലായി സ്ഥിതിചെയ്യുന്ന ദേശീയോദ്യാനമാണ് ആബൽ ടസ്മാൻ ദേശീയോദ്യാനം. 1642 ൽ ആദ്യമായി ന്യൂസിലന്റ് കാണുകയും ഗോൾഡൻ ബേയ്ക്കു സമീപത്തായി നങ്കൂരമിടുകയും ചെയ്ത ആദ്യ യൂറോപ്യൻ സഞ്ചാരിയായ ആബൽ ടസ്മാനോടുള്ള ബഹുമാനാർഥമാണ് ഇതിന് ഈ പേരു നൽകിയത്.

ഈ സ്ഥലം സംരക്ഷിക്കാനായി ദന്താരോഗ്യവിദഗ്ദ്ധനും എഴുത്തുകാരനുമായ പെറീൻ മോൺക്രിഫിന്റെ വലിയ പരിശ്രമങ്ങളിലൂടെയാണ് ഈ ദേശീയോദ്യാനം 1942ൽ സ്ഥാപിതമായത്. 1943 മുതൽ 1974 വരെ അദ്ദേഹം ഈ ദേശീയോദ്യാനത്തിന്റെ ബോർഡിൽ അംഗമായിരുന്നു. 




</doc>
<doc id="379486" url="https://ml.wikipedia.org/wiki?curid=379486" title="ഷൌക്കത്ത് സഹജോത്സു">
ഷൌക്കത്ത് സഹജോത്സു

ഗുരു നിത്യചൈതന്യയതിയുടെ ശിഷ്യനും മലയാളത്തിലെ മിസ്റ്റിക് എഴുത്തുകാരനുമാണ് ഷൌക്കത്ത് എന്ന ഷൌക്കത്ത് സഹജോത്സു.

തൃശ്ശൂർ ജില്ലയിലെ പാലുവായ് ഗ്രാമത്തിൽ 1971 ലാണ് ഷൌക്കത്തിൻ്റെ ജനനം. പിതാവ് കുഞ്ഞിബാപ്പു, മാതാവ് ഫാത്തിമ. തികച്ചും സാധാരണമായ സാഹചര്യങ്ങളിൽ സ്നേഹമസൃണമായ കുടുംബാന്തരീക്ഷത്തിലാണ് ഷൌക്കത്ത് ജനിച്ചത്. 

കുട്ടിക്കാലം മുതലേ എങ്ങോട്ടെങ്കിലും ഒളിച്ചോടണമെന്നും തനിയെ ഇരിക്കണെമെന്നുമെല്ലാം ഷൌക്കത്തിന് തോന്നിയിരുന്നു. സൂഹൃത്തുക്കളിൽ നിന്നും അറിയാനിടയായ ചില ചിന്തകൾ ഷൌക്കത്തിൽ അസ്വസ്ഥതകളുണ്ടാക്കി. തനിയ്ക്കായി നിശ്ചയിച്ച ജീവിതം വീടിനുള്ളിലല്ലെന്ന ബോദ്ധ്യത്തിൽ അദ്ദേഹം നിരന്തരം യാത്രകളിൽ മുഴുകി. പ്രത്യേകിച്ച് ലക്ഷ്യങ്ങളൊന്നുമില്ലാതെ സുഹൃത്തുക്കളൊത്തും തനിയെയും പകലന്തിയോളം കറങ്ങി നടന്നു. സിദ്ധൻമാർ, അവധൂതൻമാർ, ഗുരുക്കൻമാർ, ആശ്രമങ്ങൾ എല്ലായിടത്തും യാത്ര തുടർന്നു. ഒടുവിൽ, 1994 ൽ ഗുരു നിത്യചൈതന്യയതിയുടെ അരികിലെത്തി ചേർന്നു.

ഒരു നിയോഗം പോലെ നാലു വർഷം ഗുരു നിത്യചൈതന്യയതിയോടൊപ്പം ഊട്ടിയിലെ ഫേൺഹിൽ ആശ്രമത്തിൽ ഗുരുസേവ ചെയ്ത് കഴിയാൻ ഷൌക്കത്തിന് അവസരം ലഭിച്ചു. അക്കാലത്തു് അദ്ദേഹം യതിയുടെ സന്തതസഹചാരിയായിരുന്നു. ഫേൺഹില്ലിലെ ഗുരുകുലത്തിലെത്തിയതിന് ശേഷം ഗുരുവിൻ്റെ സമാധി നിമിഷം വരെ ഷൌക്കത്ത് ഗുരുവിനോടൊപ്പം ഉണ്ടായിരുന്നു. ഗുരുവിൻ്റെ സമാധിക്ക് ശേഷം വീണ്ടും യാത്രകൾ തുടർന്നു.ആത്മീയത എന്നത് ജീവിതത്തിൽ നിന്നും വേറിട്ട ഒന്നല്ലെന്നും, ജീവിതത്തിനെ ശരിയായി അറിയുകയും അനുവദിക്കുകയും ചെയ്യുക എന്നുള്ളതാണ് എന്ന തിരിച്ചറിവിലേക്കായിരുന്നു ആ യാത്രകൾ ,ഷൌക്കത്തിനെ എത്തിച്ചത്.

ഷൗക്കത്ത് സഹജോത്സു ഇപ്പോൾ കോയമ്പത്തൂരിനടുത്തുള്ള കാരമടയിൽ താമസിച്ചു വരുന്നു

ഹിമാലയം യാത്രകളുടെ ഒരു പുസ്തകം എന്ന ഗ്രന്ഥത്തിന് കേരള സാഹിത്യ അക്കാദമി യുടെ മികച്ച യാത്രാവിവരണ ഗ്രന്ഥത്തിനുള്ള പുരസ്കാരം ലഭിച്ചു.


</doc>
<doc id="379487" url="https://ml.wikipedia.org/wiki?curid=379487" title="ആൻറർഡലെൻ ദേശീയോദ്യാനം">
ആൻറർഡലെൻ ദേശീയോദ്യാനം

ആൻറർഡലെൻ ദേശീയോദ്യാനം, നോർവ്വേയിലെ ട്രോംസ് കൌണ്ടിയിലുള്ള വലിയ ദ്വീപായ സെൻജയിൽ സ്ഥിതിചെയ്യുന്ന ഒരു ദേശീയോദ്യാനമാണ്. 125 ചതുരശ്ര കിലോമീറ്റർ (48 ച. മൈൽ) ദേശീയോദ്യാനം ടോർസ്കെൻ, ട്രാനോയ് നഗരസഭകൾക്കുള്ളിലാണ് സ്ഥിതിചെയ്യുന്നത്.

1970 ഫെബ്രുവരി 6 ന് രാജശാസനമനുസരിച്ച് സ്ഥാപിക്കപ്പെട്ട ഈ ദേശീയോദ്യാനം, 2004 ൽ വിപുലീകരിച്ചിരുന്നു. ഈ ദേശീയോദ്യാനം, വടക്കൻ നോർവീജിയൻ തീരദേശമേഖലയെ സ്വാഭാവകിരീതിയിൽ സംരക്ഷിക്കുന്നതോടൊപ്പം ഈ പ്രദേശത്തെ പൈൻ, ബിർച്ച് വനങ്ങൾ, ആൽപൈൻ സസ്യങ്ങൾ എന്നിവയേയും സംരക്ഷിക്കുന്നു.



</doc>
<doc id="379489" url="https://ml.wikipedia.org/wiki?curid=379489" title="ബ്രെഹീമെൻ ദേശീയോദ്യാനം">
ബ്രെഹീമെൻ ദേശീയോദ്യാനം

ബ്രെഹീമെൻ ദേശീയോദ്യാനം, (Norwegian: "Breheimen nasjonalpark") 2009 ൽ രൂപവൽക്കരിക്കപ്പെട്ട ഒരു നോർവീജീയൻ ദേശീയോദ്യാനമാണ്. ഈ ദേശീയോദ്യാനം നോർവേയിലെ ഒപ്‍ലാൻറ് കൌണ്ടിയിലുള്ള സ്‍ക്ജാക്ക്, ലോം എന്നീ മുനിസിപ്പാലിറ്റികളിലും സോഗ്‍ൻ ഓഗ് ജോർഡെയിൻ കൌണ്ടിയിലെ ലസ്റ്ററിലുമാണ് സ്ഥിതിചെയ്യുന്നത്.

ബ്രെഹെയ്‍മെൻ മലനിരകളിലെ 1,671 ചതുരശ്ര കിലോമീറ്റർ (645 ചതുരശ്ര മൈൽ) പ്രദേശത്തായി ഈ ഉദ്യാനം വ്യാപിച്ചുകിടക്കുന്നു.


</doc>
<doc id="379493" url="https://ml.wikipedia.org/wiki?curid=379493" title="ഗുട്ടുലിയ ദേശീയോദ്യാനം">
ഗുട്ടുലിയ ദേശീയോദ്യാനം

ഗുട്ടുലിയ ദേശീയോദ്യാനം (Norwegian: "Gutulia nasjonalpark"), നോർവേയിലെ ഏറ്റവും ചെറിയ ദേശീയോദ്യാനമാണ്. ഇവിടുത്തെ ഭൂപ്രകൃതിയിൽ തടാകങ്ങളും സ്പ്രൂസ്, പൈൻ, ബിർച്ച് എന്നിയടങ്ങിയ കന്യാ വനങ്ങളുമുൾപ്പെടുന്നു. കാലാവസ്ഥയുടെ പ്രത്യേകത കാരണം, വൃക്ഷങ്ങളുടെ വളർച്ച മന്ദഗതിയിലാണ്. ഇവിടെ കാണപ്പെടുന്ന പല സ്പ്രൂസ് മരങ്ങളും നൂറുകണക്കിന് വർഷങ്ങൾ പഴക്കമുള്ളവയാണ്. ദേശീയോദ്യാനത്തിനുള്ളിലേയ്ക്ക് അടയാളപ്പെടുത്തിയ ഒരേയൊരു വഴിയേയുള്ളു. ഗുട്ടുലിയ ദേശീയോദ്യാനം, ഫെമുൻഡ്‍സ്മാർക്ക് ദേശീയോദ്യാനവുമായും സ്വീഡീഷ് അതിർത്തിയിലെ മറ്റു സംരക്ഷണ മേഖലകളുയമായും വളരെ അടുത്താണ്. 



</doc>
<doc id="379494" url="https://ml.wikipedia.org/wiki?curid=379494" title="കഹുരാംഗി ദേശീയോദ്യാനം">
കഹുരാംഗി ദേശീയോദ്യാനം

ന്യൂസിലാന്റിലെ സൗത്ത് ദ്വീപിന്റെ വടക്ക്-പടിഞ്ഞാറുള്ള ഒരു ദേശീയോദ്യാനമാണ് കഹുരാംഗി ദേശീയോദ്യാനം. വടക്കുഭാഗത്ത് ഗോൾഡൻ ബേയുടെ അടുത്തുവരെ ഇതുണ്ട്.1996ൽ ഔദ്യോഗികമായി അംഗീകരിച്ച ഇത് 4,520 ചതുരശ്രകിലോമീറ്റർ വിസ്തൃതിയിൽ വ്യാപിച്ചുകിടക്കുന്നു. ന്യൂസിലന്റിലെ 14 ദേശീയോദ്യാനങ്ങളിൽ ഏറ്റവും വലിയ രണ്ടാമത്തെ ദേശീയോദ്യാനമാണിത്. വടക്ക്-പടിഞ്ഞാറുള്ള നെൽസൺ വന ഉദ്യാനത്തിൽ നിന്നാണ് ഇത് രൂപീകരിച്ചത്.

ഇത് സംരക്ഷിക്കുന്നത് ഡിപ്പാർട്ട്മെന്റ് ഓഫ് കൺസർവേഷൺ. ട്രാമ്പിംഗ്, റാഫ്റ്റിംഗ്, കേവിംഗ് എന്നിവ ഈ ദേശീയോദ്യാനത്തിലെ ജനപ്രിയമായ വിനോദങ്ങളായിരുന്നു. അനേകം വർഷത്തോളം സന്ദർശകരെ വിലക്കിയതിനുശേഷം 2011, 2012, 2013 വർഷങ്ങളിലെ ശൈത്യസമയത്ത് പരീക്ഷിണാടിസ്ഥാനത്തിൽ ഹീഫി ട്രാക്കിലൂടെ മൗണ്ട്ബൈക്കിംഗ് അനുവദിച്ചു. 




</doc>
<doc id="379495" url="https://ml.wikipedia.org/wiki?curid=379495" title="വെസ്റ്റ് ലാന്റ് തായ് പൗറ്റിനി ദേശീയോദ്യാനം">
വെസ്റ്റ് ലാന്റ് തായ് പൗറ്റിനി ദേശീയോദ്യാനം

ന്യൂസിലാന്റിലെ സൗത്ത് ദ്വീപിന്റെ പടിഞ്ഞാറൻ തീരത്തായാണ് വെസ്റ്റ് ലാന്റ് തായ് പൗറ്റിനി ദേശീയോദ്യാനം സ്ഥിതിചെയ്യുന്നത്. വെസ്റ്റ് ലാന്റ് ജില്ലയിലെ യൂറോപ്യന്മാരുടെ ആഗമനത്തിന്റെ നൂറാം വാർഷികത്തോടനുബന്ധിച്ച് 1960ലാണ് ഇത് സ്ഥാപിതമായത്. 1,175 ചതുരശ്രകിലോമീറ്റർ പ്രദേശത്ത് വ്യാപിച്ചു കിടക്കുന്ന ഈ ദേശീയോദ്യാനം തെക്കൻ ആൽപ്സ് പർവ്വതനിരകളിൽ നിന്നും ആരംഭിച്ച് വന്യവും ഒറ്റപ്പെട്ടതുമായ തീരപ്രദേശത്ത് അവസാനിക്കുന്നു. ഇത് ഔറാക്കി അല്ലെങ്കിൽ മൗണ്ട് കുക്ക് ദേശീയോദ്യാനവുമായി അതിർത്തി പങ്കിടുന്നു.

2010 4,400 ഹെക്റ്ററിലധികം പ്രദേശം വെസ്റ്റ് ലാന്റ് തായ് പൈറ്റിനി ദേശീയോദ്യാനത്തോടു കൂടിച്ചേർത്തു. ഉദ്യാനത്തിലുടനീളം ചിതറിക്കിടക്കുന്ന അനേകം പ്രദേശങ്ങൾ ഇതിൽ ഉൾപ്പെടുന്നു. ഇതിൽ അധികവും കിഴക്കുവശത്തുള്ള ഒകാരിതോ കായലിലാണുള്ളത്. 




</doc>
<doc id="379496" url="https://ml.wikipedia.org/wiki?curid=379496" title="റകിയുറ ദേശീയോദ്യാനം">
റകിയുറ ദേശീയോദ്യാനം

ന്യൂസിലാന്റിലെ സ്റ്റുവാർറ്റ് ദ്വീപ് അല്ലെങ്കിൽ റകിയുറയിൽ സ്ഥിതിചെയ്യുന്ന ദേശീയോദ്യാനമാണ് റകിയുറ ദേശീയോദ്യാനം. 2002ൽ തുറന്ന ഈ ദേശീയോദ്യാനം ന്യൂസിലാന്റിലെ ഏറ്റവും പുതിയ ദേശീയോദ്യാനമാണ്. ഈ സംരക്ഷിതമേഖലയിൽ ദ്വീപിന്റെ 85% ശതമാനവും ഉൾപ്പെടുന്നു.

റകിയുറ ദേശീയോദ്യാനം ന്യൂസിലാന്റിന്റെ ദേശീയോദ്യാനങ്ങളിൽ 14 ആമത്തേതാണ്. പ്രധാനമന്ത്രിയായ ഹെലൻ ക്ലാർക്ക്, പരിസ്ഥിമന്ത്രി സാന്ദ്രാ ലീ, പർവ്വതാരോഹകനായ സർ എഡ്മണ്ട് ഹിലാരി എന്നിവർ ചേർന്ന് 2002 മാർച്ച് 9 നാണ് ഇത് ഔദ്യോഗികമായി ആരംഭിച്ചത്. ഇത് ന്യൂസിലന്റിലെ ഏറ്റവും പുതിയ ദേശീയോദ്യാനമാണ്. 




</doc>
<doc id="379498" url="https://ml.wikipedia.org/wiki?curid=379498" title="ഹാളിംഗ്സ്കാർവെറ്റ് ദേശീയോദ്യാനം">
ഹാളിംഗ്സ്കാർവെറ്റ് ദേശീയോദ്യാനം

ഹാളിംഗ്സ്കാർവെറ്റ് ദേശീയോദ്യാനം (Norwegian: "Hallingskarvet nasjonalpark") 2006 ഡിസംബർ 22-ന് സർക്കാർ സ്ഥാപിച്ച മദ്ധ്യ നോർവേയിലെ ഒരു ദേശീയോദ്യാനമാണ്. ബസ്കെറുഡ് കൌണ്ടിയിലെ ഹോൾ, ഹോർഡലാൻറ് കൌണ്ടിയിലെ ഉൾവിക്, സോഗ്‍ൻ ഓഗ് ഫ്‍ജോർഡെയിൻ കൌണ്ടിയിലെ ഔർലാൻറ് എന്നീ മുനിസിപ്പാലിറ്റികളിലായാണ് ഈ ദേശീയോദ്യാനം സ്ഥിതിചെയ്യുന്നത്. കൂടുതൽ കൃത്യമായി പറഞ്ഞാൽ, ദേശീയോദ്യാനം, ഹള്ളിംഗ്‍സ്കാർവ് പീഠഭൂമിയും അതിനു പടിഞ്ഞാറ് ഉയരമുള്ള മലനിരകളും ഉൾക്കൊള്ളുന്നു. വർഗെബ്രീൻ ഹിമാനി, സാറ്റെഡാലെൻ, ലെങ്‍ജെഡാലെൻ, യെൻഗ്ലെസ്‍ഡാലെൻ, താഴ്വരകളും റാഗ്‍സ്റ്റെയിൻഡാലെൻ താഴ്വരയുടെ ഭാഗങ്ങളും ഈ ദേശീയോദ്യാനത്തിൻറെ പരിധിയിൽവരുന്നു.



</doc>
<doc id="379506" url="https://ml.wikipedia.org/wiki?curid=379506" title="ജോതുൻഹീമെൻ ദേശീയോദ്യാനം">
ജോതുൻഹീമെൻ ദേശീയോദ്യാനം

ജോതുൻഹീമെൻ ദേശീയോദ്യാനം (“Home of the Giants”) (Norwegian: "Jotunheimen nasjonalpark") നോർവേയിലെ ഒരു ദേശീയ ഉദ്യാനമാണ്, കാൽനടയാത്രയ്ക്കുള്ള സൌകര്യങ്ങളും മീൻപിടുത്ത മേഖലകളുമുള്ള ഈ ദേശീയോദ്യാനത്തെ രാജ്യത്തെ ഒരു പ്രധാന വിനോദസഞ്ചാര മേഖലകളിലൊന്നായി കണക്കാക്കപ്പെടുന്നു. 1,151 ചതുരശ്ര കി.മീ. വിസ്തൃതിയുള്ള ഈ ദേശീയോദ്യാനം വിശാല ജോതുൻഹീമെൻറെ ഭാഗമാണ്. 1,900 മീറ്റർ (6,000 അടി)യിലേറെ ഉയരമുള്ള 250 ൽ അധികം കൊടിമുടികൾ നിലനിൽക്കുന്നതിൽ, വടക്കൻ യൂറോപ്പിലെ ഉയരം കൂടിയ കൊടുമുടികളായ ഗാൾഡ്ഹോപ്പിഗ്ഗെനും (2,469 മീറ്റർ) ഗ്ലിറ്റെർടിൻറും (2,465 മീറ്റർ) ഉൾപ്പെടുന്നു.




</doc>
<doc id="379510" url="https://ml.wikipedia.org/wiki?curid=379510" title="ജുൺകെർഡാൽ ദേശീയോദ്യാനം">
ജുൺകെർഡാൽ ദേശീയോദ്യാനം

ജങ്കേർഡാൽ ദേശീയോദ്യാനം, നോർഡ്‍ലാൻറ് കൌണ്ടിയിലെ സാൾട്ട്‍ഡാൽ, ഫൌസ്‍കെ എന്നീ മുനിസിപ്പാലിറ്റികളിലായി സ്ഥിതിചെയ്യുന്ന നോർവേയിലെ ഒരു ദേശീയോദ്യാനമാണ്. ഇത് സ്വീഡൻ അതിർത്തിയിലാണ്.



</doc>
<doc id="379512" url="https://ml.wikipedia.org/wiki?curid=379512" title="ബൻതായ്-അസാഹി ദേശീയോദ്യാനം">
ബൻതായ്-അസാഹി ദേശീയോദ്യാനം

ജപ്പനിലെ തൊഹോക്കു പ്രദേശത്ത് സ്ഥിതിചെയ്യുന്ന ഒരു ദേശീയോദ്യാനമാണ് ബൻതായ്-അസാഹി ദേശീയോദ്യാനം (ഇംഗ്ലീഷ്: .ഫുക്കുഷിമ , യാമാഗാത്ത, നീഗാത്ത എന്നീ പ്രവിശ്യകളിലായി ഈ ദേശീയോദ്യാനം വ്യാപിച്ചുകിടക്കുന്നു. 1950 സെപ്റ്റംബർ 5നാണ് ഈ വനമേഖലയ്ക്ക് ദേശീയോദ്യാന പദവി ലഭിക്കുന്നത്. 186,404 ഹെക്റ്ററാണ് ഇതിന്റെ ഭൂവിസ്തൃതി. വലിപ്പത്തിൽ ജപ്പാനിലെ ഏറ്റവും വലിയ മൂന്നാമത്തെ ദേശീയോദ്യാനവും ഇതാണ് ദേശീയോദ്യാനത്തെ മൂന്ന് മേഖലകളായി തിരിച്ചിരിക്കുന്നു. ദെവാസൻസ്സാൻ-അസാഹി മേഖല, ലിദെ മേഖല, ബൻതായ്അസുമ-ഇനാവാഷിരൊ മേഖല എന്നിവയാണവ.


</doc>
<doc id="379517" url="https://ml.wikipedia.org/wiki?curid=379517" title="ലാലൂരിന് പറയാനുള്ളത്">
ലാലൂരിന് പറയാനുള്ളത്

2012ൽ പുറത്തിറങ്ങിയ പരിസ്ഥിതി സംബന്ധമായ ഡോക്യുമെന്ററിയാണ് ലാലൂരിന് പറയാനുള്ളത് (English: ). നഗര മാലിന്യങ്ങളുടെ കാലങ്ങളായുള്ള സ്ഥിര നിക്ഷേപങ്ങൾ മൂലം ഇന്ത്യയിലെ കേരള സംസ്ഥാനത്ത് തൃശൂർ ജില്ലയിലുള്ള ലാലൂർ എന്ന തൃശൂർ നഗരത്തിന്റെ ഒരു പ്രാന്തപ്രദേശം തീർത്തും മലീമസമാവുകയും ലാലൂരിൽ കൊണ്ടുവന്ന് തള്ളുന്ന നഗര മാലിന്യത്തിനെതിരെ അവിടത്തുകാർ പ്രക്ഷോപങ്ങൾ സംഘടിപ്പിക്കുകയും ചെയ്തതിനെ ആസ്പദമാക്കി ഡിജിറ്റൽ ഫിലിം മേക്കേഴ്സ് ഫോറം ട്രസ്റ്റിന്റെ ബാനറിൽ ജോസഫ് പാണേങ്ങാടൻ നിർമിച്ചതാണ് ഈ ചിത്രം. ഒരു പ്രദേശത്തിന്റെ രോദനങ്ങളും മുറവിളികളും ചെറുത്തു നിൽപ്പുകളും കോർത്തിണക്കിയ ഒരു മണിക്കൂർ ദൈഘ്യമുള്ള ഈ ഡോക്യുമെന്ററി സതീഷ് കളത്തിൽ ആണ് സംവിധാനം ചെയ്തിരിക്കുന്നത്.

ഒരു വർഷത്തിലേറെ സമയമെടുത്താണ് ഈ ഡോക്യുമെന്ററിയുടെ ചിത്രീകരണം പൂർത്തീകരിച്ചത്. ഇന്ത്യയിലെ പ്രശസ്ത പരിസ്ഥിതി പ്രവർത്തകരായ മേധ പാട്കർ, ബി.ഡി.ശർമ, ഡോ. ബിനായക് സെൻ തുടങ്ങി നിരവധി പ്രമുഖരുടെ പങ്കാളിത്തം ഈ ഡോക്യുമെന്ററിക്ക് നേടാനായിട്ടുണ്ട്. 2012 ഡിസംബർ 02 ന് കേരള സാഹിത്യ അക്കാഡമിയിൽ വെച്ച് മലയാളത്തിലെ പ്രമുഖ ഡോക്യുമെന്റേറിയനും സിനിമാ സംവിധായകനും ആയ എം.ജി. ശശി ഈ ചിത്രത്തിൻറെ പ്രിവ്യു ഉദ്ഘാടനം ചെയ്കയുണ്ടായി.


ലാലൂരിന്റെ പ്രശ്നങ്ങളെ ആധാരമാക്കി സിദ്ധാർത്ഥൻ പുറനാട്ടുകര രചിച്ച 'നഗരത്തിൻ തെക്കുപടിഞ്ഞാറ് കോണിലായ്' എന്ന വരികൾക്ക് അഡ്വ. പി.കെ. സജീവ് ഈണം നൽകി ബാബുരാജ് പുത്തൂർ പാടിയിരിക്കുന്നു.. 
സതീഷ് രചിച്ച, ലാലൂർ ഗ്രാമത്തിന്റെ അതിജീവനത്തിന്റെ കഥ ചലച്ചിത്രമായപ്പോൾ അത് 'ലാലൂരിന് പറയാനുള്ളത്' എന്ന പേരിൽ തന്നെ പുസ്തക രൂപത്തിലും രൂപാന്തരം പ്രാപിക്കുകയുണ്ടായി. 29 ഓഗസ്റ്റ് 2013ന് ഡിജിറ്റൽ ഫിലിം മേക്കേഴ്സ് ഫോറം ട്രസ്റ്റ് നടത്തിയ ഡി.ഫ്.എം.ഫ് ഹ്രസ്വ ചലച്ചിത്ര മേളയുടെ ഉദ്ഘാടന ചടങ്ങിൽ വെച്ച് കേരള സംഗീത നാടക അക്കാദമി സെക്രട്ടറി ഡോ.പി വി. കൃഷ്ണൻ നായർ പുസ്തകത്തിന്റെ ആദ്യ കോപ്പി കേരള സാഹിത്യ അക്കാദമി സെക്രട്ടറി ആർ.ഗോപാലകൃഷ്ണന് നൽകി പ്രകാശനം ചെയ്തു. വിദ്യാപോഷിണി പബ്ലിക്കേഷൻസ് ആണ് ഈ പുസ്തകം പബ്ലിഷ് ചെയ്തത്. 




</doc>
<doc id="379525" url="https://ml.wikipedia.org/wiki?curid=379525" title="ലാങ്‍സുവ ദേശീയോദ്യാനം">
ലാങ്‍സുവ ദേശീയോദ്യാനം

ലാങ്‍സുവ ദേശീയോദ്യാനം (Norwegian: "Langsua nasjonalpark"), 2011-ൽ സ്ഥാപിതമായ നോർവീജിയൻ ദേശീയോദ്യാനമാണ്. ഈ ദേശീയോദ്യാനത്തിൻറെ സംരക്ഷിതമേഖലയുടെ ആകെ വിസ്തീർണ്ണം 537.1 ചതുരശ്ര കിലോമീറ്റർ (207.4 ചതുരശ്ര മൈൽ) ആണ്. ഉദ്യാനം സ്ഥിതിചെയ്യുന്നത് നോർവെയിലെ ഓപ്പ്ലാൻറ് കൌണ്ടിയിലാണ്. ഓയ്സ്ട്രേ സിഡ്രേ, നോർഡ്-ഔർഡാൽ, നോർഡ്രെ ലാൻഡ്, ഗൌസ്‍ഡാൽ, സോർ-ഫ്രോൺ, നോർഡ്-ഫ്രോൺ എന്നീ മുനിസിപ്പാലിറ്റികളുടെ ഭാഗങ്ങളും ഈ ദേശീയോദ്യാനത്തിലുൾപ്പെട്ടിരിക്കുന്നു.


</doc>
<doc id="379527" url="https://ml.wikipedia.org/wiki?curid=379527" title="ലോംസ്‍ഡാൽ-വിസ്റ്റെൻ ദേശീയോദ്യാനം">
ലോംസ്‍ഡാൽ-വിസ്റ്റെൻ ദേശീയോദ്യാനം

ലോംസ്‍ഡാൽ-വിസ്റ്റെൻ ദേശീയോദ്യാനം (Norwegian: "Lomsdal–Visten nasjonalpark", Southern Sami: "Njaarken vaarjelimmiedajve") 2009 ജൂൺ 26 നു സ്ഥാപിതമായ ഒരു നോർവീജിയൻ ദേശീയോദ്യാനമാണ്. ഈ ദേശീയോദ്യാനത്തിലെ ആകെ സംരക്ഷിത പ്രദേശം 1,102 ചതുരശ്ര കിലോമീറ്ററാണ് (425 ചതുരശ്ര മൈൽ). ഇത് സ്ഥിതിചെയ്യുന്നത് നോർവേയിലെ നോർഡ്‍ലാൻഡ് കൌണ്ടിയിലാണ്. ബ്രോണ്ണോയ്, വെവെൽസ്റ്റാഡ്, ഗ്രെയിൻ, വെഫ്‍സൻ മുനിസിപ്പാലിറ്റികളുടെ ഭാഗങ്ങൾ ഈ ദേശീയോദ്യാനത്തിലുൾക്കൊള്ളുന്നു.

ഈ പ്രദേശത്തെ ഭൂപ്രകൃതി വലിയ വൈവിധ്യമാർന്നതും നിരവധി നദികൾ നിറഞ്ഞതാണ്. കുത്തനെയുള്ള വശങ്ങളുള്ള ഫ്‍ജോർഡ്‍സുകളും ഇലപൊഴിയും കാടുകളും, കോണിഫറസ് വനങ്ങളും പർവ്വതമേഖലകളും ആൽപൈൻ കൊടുമുടികളും ഉൾപ്പെടുന്നതാണ് ഈ ദേശീയോദ്യാനം. സമ്പന്നമായതും വ്യത്യസ്തമായതുമായ ഭൂശാസ്ത്രമാണ് ഈ മേഖലയെ സംരക്ഷിക്കുന്നതിനുള്ള മറ്റൊരു പ്രധാന കാരണം. ചുണ്ണാമ്പു ഗുഹകൾ, ഭൂഗർഭ നദികൾ, ആർച്ചുകൾ, അസാധാരണമായ കാലാവസ്ഥ എന്നിവ ഇവിടെ കാണുവാൻ സാധിക്കുന്നു.


</doc>
<doc id="379529" url="https://ml.wikipedia.org/wiki?curid=379529" title="മോയ്‍സാലെൻ ദേശീയോദ്യാനം">
മോയ്‍സാലെൻ ദേശീയോദ്യാനം

മോയ്‍സാലെൻ ദേശീയോദ്യാനം ((Norwegian: "Møysalen nasjonalpark") നോർവേയിലെ നോർഡ്‍ലാൻഡ് കൌണ്ടിയലുള്ള ഹിന്നോയാ ദ്വീപിൽ സ്ഥിതിചെയ്യുന്ന ഒരു ദേശീയോദ്യാനമാണ്. താറുമാറാകാത്ത തീരദേശ ആൽപൈൻ ഭൂപ്രകൃതി സംരക്ഷിക്കുകയെന്ന ഉദ്ദേശം മുൻനിറുത്തിയാണ് ഈ ദേശീയോദ്യാനം രൂപീകരിച്ചത്. സമുദ്രത്തിൽനിന്നും കടൽത്തീരത്തുനിന്നും ഫ്‍ജോർഡുകളിൽനിന്നും മറ്റും ഉന്തിനിൽക്കുന്ന കൊടുമുടികളാണ് ഇവിടുത്തെ ഭൂപ്രകൃതിദൃശ്യങ്ങൾ. ഈ മേഖലയിലെ ഏറ്റവും ഉയർന്ന പ്രദേശം 1,262 മീറ്റർ (4,140 അടി) ഉയരമുള്ള മോയിസാലെൻ പർവ്വതം ആണ്.


</doc>
<doc id="379531" url="https://ml.wikipedia.org/wiki?curid=379531" title="ഓവ്റെ അനാർജോക്ക ദേശീയോദ്യാനം">
ഓവ്റെ അനാർജോക്ക ദേശീയോദ്യാനം

ഓവ്‍റ അനാർജോക്ക ദേശീയോദ്യാനം (Norwegian: "Øvre Anárjohka nasjonalpark") , നോർവേയിലെ ഫിൻമാർക്ക് കൗണ്ടിയിൽ കരാസ്‍ജോക്ക്, കൌട്ടോകെയ്‍നോ മുനിസിപ്പാലിറ്റികളിലായി സ്ഥിതിചെയ്യുന്ന ഒരു ദേശീയ ഉദ്യാനമാണ്. 1976 ൽ രൂപീകരിക്കപ്പെട്ട ഈ ദേശീയോദ്യാനത്തിൻറെ വിസ്തീർണ്ണം, 1,409 ചതുരശ്ര കിലോമീറ്ററാണ് (544 ചതുരശ്ര മൈൽ). ഫിൻലാൻറിലെ ലെമ്മെൻജോക്കി ദേശീയോദ്യാനം ഇതിൻറെ അതിരായി വരുന്നു. ഫിൻമാർക്ൿസ്വിഡ്ഡ പീഠഭൂമിയുടെ ഉൾപ്രദേശത്തു സ്ഥിതി ചെയ്യുന്ന ഈ ദേശീയോദ്യാനത്തിൽ വിപുലമായ ബിർച്ച് വനഭൂമികളും പൈൻ ബാരൻസുകളും ബോഗുകളും തടാകങ്ങളും ഉൾപ്പെടുന്നു. നോർവ്വെയിലെ ഇനിയും താറുമാറാക്കപ്പെടാത്ത പൈൻമരക്കാടുകളെയും ഈ ദേശീയോദ്യാനം സംരക്ഷിക്കുന്നു.


</doc>
<doc id="379535" url="https://ml.wikipedia.org/wiki?curid=379535" title="ഓവ്‌റെ ഡിവിഡാൽ ദേശീയോദ്യാനം">
ഓവ്‌റെ ഡിവിഡാൽ ദേശീയോദ്യാനം

ഓവ്‍റെ ഡിവിഡാൽ ദേശീയോദ്യാനം, നോർവേയിലെ ട്രോംസ് കൌണ്ടിയിലുള്ള മാൽസെൽവിൽ സ്ഥിതിചെയ്യുന്ന ഒരു ദേശീയോദ്യാനമാണ്. 1971 ൽ തുറന്നു പ്രവർത്തനമാരംഭിച്ച് ഈ ദേശീയോദ്യാനത്തിന് 750 ചതുരശ്ര കിലോമീറ്റർ (290 ചതുരശ്ര മൈൽഃ വിസ്തൃതിയുണ്ട്. വളരെ കുറഞ്ഞ അളവിൽ മാത്രം ഇടപെടൽ നടത്തപ്പെട്ട താഴ്വരകളും മലനിരകളും സംരക്ഷിക്കുകയെന്നതാണ് ഈ ദേശീയോദ്യാനം രൂപീകരിച്ചതുകൊണ്ടുള്ള യഥാർത്ഥ ഉദ്ദേശം. കാൽനടയാത്രയ്ക്കുള്ള വനപഥമായ നോർഡ്‍കലോട്രുറ്റ ദേശീയോദ്യാനം വഴി കടന്നുപോകുന്നു.


</doc>
<doc id="379537" url="https://ml.wikipedia.org/wiki?curid=379537" title="രാഗോ ദേശീയോദ്യാനം">
രാഗോ ദേശീയോദ്യാനം

രാഗോ ദേശീയോദ്യാനം (Norwegian: "Rago nasjonalpark") നോർവേയിലെ നോർഡ്‍ലാൻറ് കൌണ്ടിയിലുള്ള സോർഫോർഡ് മുനിസിപ്പാലിറ്റിയിൽ സ്ഥിതിചെയ്യുന്ന ഒരു ദേശീയോദ്യാനമാണ്.

171 ചതുരശ്ര കിലോമീറ്റർ (66 ച. മൈൽ) വിസ്തീർണ്ണമുള്ള ഈ ദേശീയോദ്യാനം യൂറോപ്യൻ റൂട്ട് E06 നു കിഴക്കായി, സ്ട്രൌമെൻ വില്ലേജിന് 10 കിലോമീറ്റർ (6.2 മൈൽ) വടക്കുകിഴക്കായാണ് സ്ഥിതിചെയ്യുന്നത്. 1971 ജനുവരി 22 നാണ് ഈ ദേശീയോദ്യാനം രൂപീകരിക്കപ്പെട്ടത്.

രാഗോ ദേശീയോദ്യാനം, മറ്റ് രണ്ട് ദേശീയോദ്യാനങ്ങളുടെ കൂടി അതിർത്തിയായ സ്വീഡനിലെ പഡ്‍ജെലൻറ ദേശീയോദ്യാനവുമായി അതിർത്തി പങ്കിടുന്നു. ഈ സംരക്ഷിതമായ മേഖലകളുടെയെല്ലാകൂടിയുള്ള വലിപ്പം 5,400 ചതുരശ്ര കിലോമീറ്റർ (2,100 ച.മൈൽ) ആണ്. ഇത് യൂറോപ്പിലെതന്നെ ഏറ്റവും വലിയ സംരക്ഷിത മേഖലകളിൽ ഒന്നായി വരുന്നു.


</doc>
<doc id="379539" url="https://ml.wikipedia.org/wiki?curid=379539" title="പഡ്ജെലൻറ ദേശീയോദ്യാനം">
പഡ്ജെലൻറ ദേശീയോദ്യാനം

പഡ്‍ജെലൻറ ദേശീയോദ്യാനം(Swedish: "Padjelanta nationalpark") സ്വീഡനിലെ നോർബോട്ടെൻ കൌണ്ടിയിൽ സ്ഥിതിചെയ്യുന്ന ഒരു ദേശീയോദ്യാനമാണ്.

1963-ൽ സ്ഥാപിതമായ ഈ ദേശീയോദ്യാനം സ്വീഡനിലെ ഏറ്റവും വലിയ ദേശീയ ഉദ്യാനമായി കണക്കാക്കപ്പെടുന്നു. ഇത് 1,984 ചതുരശ്രകിലോമീറ്റർ (766 ച മൈൽ) വിസ്താരത്തിൽ പരന്നുകിടക്കുന്നു. യുനെസ്കോയുടെ ലോക പൈതൃക സ്ഥലമായി 1996 ൽ പ്രഖ്യാപിക്കപ്പെട്ട സൈറ്റായ ലാഫോണിയയുടെ ഭാഗവുമാണ് ഈ ദേശീയോദ്യാനം.


</doc>
<doc id="379546" url="https://ml.wikipedia.org/wiki?curid=379546" title="അനെർട്ട്">
അനെർട്ട്

അനെർട്ട്(ANERT)Agency for Non-conventional Energy and Rural Technology കേരള സർക്കാരിനു കീഴിൽ പ്രവർത്തിക്കുന്ന സ്വയംഭരണാവകാശമുള്ള, സൊസൈറ്റി നിയമപ്രകാരം 1986 മുതൽ പ്രവർത്തിക്കുന്നു. ഇപ്പോൾ ഊർജ്ജ വകുപ്പിനു കീഴിലാണ് പ്രവർത്തിക്കുന്നത്. തിരുവനന്തപുരത്താണ് ആസ്ഥാനം
അനെർട്ട് പാരമ്പര്യേതര ഊർജ്ജം, ഊർജ്ജ സംരക്ഷണം എന്നിവയെ പറ്റിയുള്ള വിവരങ്ങൾ ശേഖരിക്കുകയും അവ പ്രചരിപ്പിക്കുകയുമാണ് ചെയ്യുന്നത്. പ്ഠിക്കുകയും, വിവരിച്ചുകൊടുക്കുകയും നടപ്പാക്കുകയും പദ്ധതികൾ നടപ്പാക്കാൻ സഹായിക്കുകയും ചെയ്യുന്നു. ഗ്രാമങ്ങളിലെ സാങ്കേതിക വിദ്യയെ മികച്ചതാക്കുകയും പുതിയ സാങ്കേതിക വിദ്യ പരിചയപ്പെടുത്തുകയും
ജോലിയിലെ വിരസത കുറക്കുകയും ഉദ്പാദനം കൂട്ടുകയും ജീവിതത്തിന്റെ നിലവാരം ഉയർത്തുകയും ചെയ്യുന്നു. 
കേന്ദ്ര സർക്കാരിന്റെ നൂതന പാരമ്പര്യേതര ഊർജ്ജ മന്ത്രാലയത്തിന്റെ (MNRE), കേരളത്തിലെ നിർവഹണ പ്രതിനിധിയാണ് (State Nodal Agency-SNA) അനെർട്ട്.
കേരള ഊർജ്ജ മന്ത്രി ചെയർമാനായുള്ള ഭരണ സമിതിക്കു കീഴിൽ കേരള ഊർജ്ജ സെക്രട്ടറി ചെയർമാനായുള്ള 5 അംഗങ്ങളുള്ള എക്സിക്യൂട്ടീവ് കമ്മിറ്റി പ്രവർത്തിക്കുന്നു.


</doc>
<doc id="379548" url="https://ml.wikipedia.org/wiki?curid=379548" title="പരിസ്ഥിതി പ്രസ്ഥാനം">
പരിസ്ഥിതി പ്രസ്ഥാനം

പരിസ്ഥിതി പ്രസ്ഥാനം എന്നത് പരിസ്ഥിതി പ്രശ്നത്തിൽ പരിസ്ഥിതി സംരക്ഷണവും ഹരിത രാഷ്ട്രീയവും ഉൾപ്പെട്ട വ്യത്യസ്തമായ ശസ്ത്രീയ, സാമൂഹ്യ, രാഷ്ട്രീയ നീക്കങ്ങളും ഉൾപ്പെട്ടതാണ്.
പൊതു നയങ്ങളും വ്യക്തി സ്വഭാവങ്ങളും മാറ്റിച്ചും വിഭവങ്ങളുടെ സുസ്ഥിരനിയന്ത്രണവും പരിസ്ഥിതിയുടെ മേൽനോട്ടവും നടത്തിയും വാദിച്ചും പരിസ്ഥിതിപ്രവർത്തകർ പ്രവർത്തിക്കുന്നു. ആവാസവ്യവസ്ഥയുടെ പങ്കാളി എന്നതിന്റെ അംഗീകാരമായി ഈ പ്രസ്ഥാനം പരിതഃസ്ഥിതവിജ്ഞാനം, ആരോഗ്യം, മനുഷ്യാവകാശമെന്നിവയിൽ ശ്രദ്ധിക്കുന്നു.
ഈ പ്രസ്ഥാനം, അന്തരാഷ്ട്ര പ്രസ്ഥാനമാണ്. പല തരത്തിലുള്ള, വിവിധ രാജ്യങ്ങളിലുള്ള വലിയതു തൊട്ട് അടിവേരു വരെയുള്ള സംഘടനകൾക്ക് പ്രാതിനിധ്യമുണ്ട്. കൂടുതൽ അംഗത്മ്മുള്ളതുകൊണ്ട് മാരിക്കൊണ്ടിരിക്കുന്നതും ദൃഢവുമായ വിശ്വാസവും കാരണം പലപ്പോഴും മാറ്റം വരുന്ന സ്വഭാവുമുണ്ട്, ഏകീകൃത ലക്ഷ്യവുമില്ല. കാലാവസ്ഥ പ്രസ്ഥാനം പോലുള്ള കാര്യങ്ങളിൽ കൂടുതൽ കൃത്യതയുള്ള ലക്ഷ്യമുള്ള സംഘടനകളെ വലയം ചെയ്യാറുണ്ട്. വിശദമായി പറഞ്ഞാൽ വ്യാപക അർഥത്തിൽ സ്വകാര്യ വ്യക്തികളും, വിദഗ്ദ ജോലിക്കാരും മത വിശ്വാസികളുംരാഷ്ട്രീയക്കാരും ശസ്ത്രജ്ഞന്മാരും ധർമ്മ സംഘടനകളും വക്കിലന്മാരും സംഘടനയിലുണ്ട്.


</doc>
<doc id="379550" url="https://ml.wikipedia.org/wiki?curid=379550" title="എക്സ്നോറ ഇന്റർനാഷണൽ">
എക്സ്നോറ ഇന്റർനാഷണൽ

എക്സ്നോറ എന്നത് excellent, novel and radical ideasകൊണ്ട് അതിന്റെ കാരണങ്ങളിൽ ഇടപെട്ടു് പരിസ്ഥിതി പ്രശ്നങ്ങൾ പരിഹരിക്കുന്നു..
ചെന്നൈ നഗരത്തിലെ 40% തെരുവുഭാഗങ്ങളും പ്രാന്തപ്രദേശങ്ങളിലെ 75% തെരുവുഭാഗങ്ങളും തമിഴ്നാട്ടിലെ മറ്റു ചില തെരുവുകളും വൃത്തിയാക്കുന്നു. വൃത്തിയാക്കലിന്റെ ഭാഗമായി വീടൂകളിലെ മാലിന്യ ശേഖരണവുമുണ്ട്. അവ വേർതിരിച്ച് ജൈവമാലിന്യങ്ങൾ കമ്പോസ്റ്റ് ആക്കുന്നു. പുനഃരുപയോഗ വസ്തുകൾ വിറ്റ് തെരുവുകൾ സൗന്ദര്യവൽക്കരിക്കാനുള്ള പണം ഉണ്ടാക്കുന്നു. പ്രാദേശിക കോർപ്പറേഷനുകളും മുനിസിപ്പാലിറ്റികളുമായി ചേർന്ന് അഴുക്കു ചാലിന്റെ ചോർച്ച, ജലവിതരണത്തിലെ പ്രശ്നങ്ങൾ, തെരുവിളക്കുകളുടെ കേടുപാടുതീർക്കൽ എന്നിവയിലും ഇടപെടുന്നു.
സംഘനയ്ക്ക് പറ്റരിസ്ഥിതി പരിശീലന സ്ഥാനമുണ്ട്. അവിറ്റ് സ്കൂക്ക് അദ്ധ്യാപകർക്ക് ജൈവവൈവിധ്യം, കാലാവസ്ഥ വ്യതിയാനം, ഖര -ദ്രാവക മാലിന്യസംസക്കരണം, മാലിന്യം ഇല്ലാതാക്കൽ പോലുള്ള പരിസ്ഥിതി പ്രശ്നങ്ങളിലും പരിശീലനം നൽകുന്നു. വീടിനെ ഹരിതഗ്രഹമാക്കൽ, ലംബ ഉദ്യാനം (vertical garden) എന്നിവയും പഠിപ്പിക്കുന്നു. 


</doc>
<doc id="379554" url="https://ml.wikipedia.org/wiki?curid=379554" title="റെയിസ ദേശീയോദ്യാനം">
റെയിസ ദേശീയോദ്യാനം

റെയിസ ദേശീയദ്യാനം (Norwegian: "Reisa nasjonalpark") നോർവേയിലെ ട്രോംസ് കൌണ്ടിയിലെ നോർഡ്രെയ്‍സ മുനിസിപ്പാലിറ്റിയിൽ സ്ഥിതിചെയ്യുന്ന ഒരു ദേശീയോദ്യാനമാണ്. 1986 നവംബർ 28-ന് ഒരു രാജകീയ ശാസന പ്രകാരമാണ് ഈ ദേശീയോദ്യാനം രൂപീകരിച്ചത്. ഈ ദേശീയോദ്യാനത്തിൽ വളരെയധികം വന്യജീവിസാന്നിദ്ധ്യമുണ്ട്. ഇരപിടിക്കുന്ന പക്ഷികളിൽ rough-legged buzzard ആണ് ഇവിടെ സാധാരണയായി കാണപ്പെടുന്ന ഒരു പക്ഷി. എന്നാൽ കാൽനടസഞ്ചാരം നടത്തുന്നവർക്ക് സുവർണ കഴുകൻ, കെസ്റ്റ്രൽസ്, ഗൈഫാൽക്കൺ എന്നിവയെയും കണ്ടെത്താൻ സാധിച്ചേക്കാവുന്നതാണ്. വുൾവറൈനുകളും (ഒരു തരം കരടി വർഗ്ഗം) ലിൻക്സുകളും (ഒരു പൂച്ചവർഗ്ഗം) സമീപത്തെ മലനിരകളിൽ വസിക്കുന്നു.

"ഞ്ചാല്ലാവ്സി" എന്ന പേരുള്ള മലയിടുക്കിൻറെ ഭാഗത്തിൻറെ ഈ പേരു സാമി ജനങ്ങളുടെ ഭാഷയിൽനിന്നാണ ഉരുത്തിരിഞ്ഞുവന്നത്. ഇതിനർത്ഥം ആർട്ടിക് ഫോക്സുകളുടെ "ഗിരികന്ദരം" എന്നാണ്. ആർട്ടിക് ഫോക്സുകൾ ഏറേക്കാലം ഈ പ്രദേശത്തു ജീവിച്ചിരുന്നതായിരിക്കാം ഇതിനുകാരണം. ഏറ്റവും വലിയ നോർവീജിയൻ ഇരപിടിയൻ ജീവിയായ, ബ്രൗൺ കരടിയെ, ഇടയ്ക്കിടെ ദേശീയോദ്യാനത്തിൽ കാണപ്പെടുന്നു.


</doc>
<doc id="379562" url="https://ml.wikipedia.org/wiki?curid=379562" title="രോകുൻബോറി ദേശീയോദ്യാനം">
രോകുൻബോറി ദേശീയോദ്യാനം

രോകുൻബോറി ദേശീയോദ്യാനം (Norwegian: "Rohkunborri nasjonalpark", Northern Sami: "Rohkunborri álbmotmeahcci") നോർവേയിലെ ട്രോംസ് കൌണ്ടിയിൽ സ്ഥിതിചെയ്യുന്ന 2011 ൽ സ്ഥാപിക്കപ്പെട്ട ഒരു ദേശയോദ്യാനമാണ്.

571 ചതുരശ്ര കിലോമീറ്റർ (220 ച മൈലൽ) വിസ്തീർണ്ണമുള്ള സംരക്ഷിത മേഖലയാണ് ഈ ദേശീയോദ്യാനം. ഇത് ബാർഡൂ മുനിസിപ്പാലിറ്റിയിൽ, സ്വീഡൻ അതിർത്തിയ്ക്കു സമാന്തരമായി, സെറ്റെർമോയെൻ നഗരത്തിന് 30 കിലോമീറ്റർ (19 മൈ.) തെക്ക് കിഴക്കായും നെർവിക് നഗരത്തിന്, 50 കിലോമീറ്റർ (31 മൈൽ) വടക്കുകിഴക്കായുമാണ് സ്ഥിതിചെയ്യുന്നത്.

രോകുൻബോറി ദേശീയോദ്യാനം, തെക്കുഭാഗത്ത് സ്വീഡനിലെ വാഡ്‍വെറ്റ്ജക്ക ദേശീയോദ്യാനവുമായി അതിർത്തി പങ്കിടുന്നു. അതുപോലെതന്നെ ഓവ്‍റെ ഡിവിഡാൽ ദേശീയോദ്യാനത്തിന് 10 കിലോമീറ്റർ (6.2 മൈൽ) തെക്കുമാണ് ഇത് സ്ഥിതിചെയ്യുന്നത്. 

സൊർഡാലെൻ താഴ്വരയുടെ (കാന്യൺ) ഭാഗങ്ങൾ, വലിയ തടാകമായ ജിയാവ്‍ഡ്‍ഞ്ചാജാവ്‍രി, റോകുൻബോറി പർവ്വതം എന്നിവയും ഈ ദേശീയോദ്യാനത്തിൽ ഉൾപ്പെട്ടിരിക്കുന്നു. ദേശീയോദ്യാനത്തിൻറെ അതിർത്തിക്ക് തൊട്ട് വടക്കായി അൾട്ടെവാറ്റ്‍നെറ്റ്, ലെയ്‍നാവാറ്റ്‍നെറ്റ് എന്നീ വലിയ തടാകങ്ങൾ സ്ഥിതിചെയ്യുന്നു.


</doc>
<doc id="379574" url="https://ml.wikipedia.org/wiki?curid=379574" title="ഹരിത രാഷ്ട്രീയം">
ഹരിത രാഷ്ട്രീയം

<nowiki>ഹരിത രാഷ്ട്രീയം</nowiki>, ഇംഗ്ലീഷിൽ Green politics എന്നും ecopolitics  പറയുന്നു. </nowiki>) പരിസ്ഥിതി ബോധം,  അക്രമരാഹിത്യം, സാമൂഹ്യ നീതി, താഴെത്തട്ടിലെ ജനാധിപത്യം. എന്നിവയിൽ വേരുള്ള പാരിസ്ഥികമായി സുസ്ഥിരമായ സമൂഹ ത്തെ വളർത്തിയെടുക്കാൻ ഉദ്ദേശിച്ചുള്ള രാഷ്ട്രീയ തത്ത്വശാസ്ത്രമാണിത്. <nowiki></nowiki> 1970ൽ പാശ്ചാത്യ രാജ്യങ്ങളിലാണ് ഇത് ആരംഭിച്ചത്. അതിനുശേഷം പല രാജ്യങ്ങളിലും ഹരിത പാർട്ടികൾ സ്വയം വികസിക്കുകയും ചിലവ തിരഞ്ഞെടുപ്പുകളിൽ വിജയിക്കുകയും ചെയ്തിട്ടുണ്ട്.


</doc>
<doc id="379575" url="https://ml.wikipedia.org/wiki?curid=379575" title="ആർദ്രത സൂചിക">
ആർദ്രത സൂചിക

ആർദ്രത സൂചിക (humidex) എന്നത് കാനഡക്കാരായ അന്തരീക്ഷവൈജ്ഞാനികർ ഉപയോഗിച്ച സൂചനാപദമാണ്. ചൂടും ആർദ്രതയും ചേർന്ന് ശരാശരി മനുഷ്യന് ചൂട് കാലാവസ്ഥ എങ്ങനെ അനുഭവമാകുന്നു എന്ന് വിശദീകരിക്കുന്നതിനായി ഉപയോഗിച്ചതാണിത്. 1965ൽ കണ്ടുപിടിച്ചതാണ് ഇത് The humidex is a dimensionless quantity based on the dew point.
"ആർദ്രത സൂചികയുടെ പരിധി : സുഖത്തിന്റെ നില ':

ആർദ്രത സൂചികയുടെ സൂത്രവാക്യം:


</doc>
<doc id="379580" url="https://ml.wikipedia.org/wiki?curid=379580" title="വൈട്രേ ഹ്വാലെർ ദേശീയോദ്യാനം">
വൈട്രേ ഹ്വാലെർ ദേശീയോദ്യാനം

വൈട്രേ ഹ്വാലെർ ദേശീയോദ്യാനം, നോർവേയിലെ ഹ്വാലെർ, ഫ്രെഡ്രിൿസ്റ്റാഡ്, ഓസ്റ്റ്ഫോൾഡ് മുനിസിപ്പാലിറ്റികളിൽ സ്ഥിതിചെയ്യുന്ന ഒരു ദേശീയോദ്യാനമാണ്. 2009 ജൂൺ 26 ന് സ്ഥാപിക്കപ്പെട്ട ഈ ദേശീയോദ്യാനം, നോർവ്വെയിലെ ദേശീയ മറൈൻ പാർക്ക് ആണ്. വൈട്രേ ഹ്വാലെർ ഭൂരിഭാഗവും മറൈൻ പാർക്കാണ്. ഇത് ഓസ്ലോഫ്‍ജോർഡിൻറെ കിഴക്കൻ തീരങ്ങളുടെ പുറമേയുള്ള ഭാഗങ്ങളും ഉൾക്കൊള്ളുന്നു. തെക്ക്, ദേശീയോദ്യാനത്തിൻറെ അതിർത്തികൾ, നോർവേ-സ്വീഡൻ അതിർത്തിയിലുള്ള കോസ്റ്റർഹാവെറ്റ് ദേശീയോദ്യാനത്തിന് തൊട്ടടുത്താണ്.

വൈട്രേ ഹ്വാലെർ ദേശീയോദ്യാനത്തിൻറെ വിസ്തീർണ്ണം 354 ചതുരശ്രകിലോമീറ്ററാണ് (137 ചതുരശ്ര മൈൽ), ഇതിൽ 340 കിമീ (130 ച മൈൽ) കടലും 14 കിമീ (5 ച മൈൽ) കരഭൂമിയുമാണ്.

ഈ പ്രദേശത്തുള്ള അധിവാസകേന്ദ്രങ്ങൾക്ക് വെങ്കലയുഗം വരെ പഴക്കമുള്ളതായിരിക്കാമെന്നു കരുതപ്പെടുന്നു.തീരദേശ സംസ്ക്കാരമാണ് നൂറ്റാണ്ടുകളോളം ദേശീയോദ്യാനമേഖല പിന്തുടർന്നു വന്നിരുന്നത്. ഇതിനാൽ മത്സ്യബന്ധനത്തിനുള്ള ബോട്ട് ഹൌസുകൾ ഇവിടെ സമൃദ്ധമായി കാണപ്പെടുന്നു. അക്കെറോയ മേഖല 1682 നും 1807 നും ഇടയ്ക്ക് അധിവാസമേഖലയായി മാറിയിരുന്നു.

ഈ ദേശീയോദ്യാനമേഖലയിൽ 50 ലധികം കപ്പലപകടങ്ങൾ ഉണ്ടായിട്ടുണ്ട്. 1717-ലെ ക്രിസ്മസ് പ്രളയകാലത്ത് നഷ്ടപ്പെട്ട ഡാനിഷ് യുദ്ധക്കപ്പലായ "" ആണ് ഏറ്റവും പ്രധാനപ്പെട്ടത്.

ദേശീയോദ്യാനത്തിനുള്ളിൽ രണ്ട് വിളക്കുമാടങ്ങൾ ഉണ്ട്; ടോർബ്‍ജോർൻസ്ക്ജെർ, ഹോംലുങ്കൻ എന്നിവയാണിവ. നോർവീജിയൻ തീരദേശ ഭരണത്തിൻകീഴിലാണിതു പ്രവർത്തിക്കുന്നത്.


</doc>
<doc id="379585" url="https://ml.wikipedia.org/wiki?curid=379585" title="ചിചിബു താമ കായ് ദേശീയോദ്യാനം">
ചിചിബു താമ കായ് ദേശീയോദ്യാനം

ജപ്പാനിലെ ഒരു ദേശീയോദ്യാനമാണ് ചിചിബു താമ കായ് (ഇംഗ്ലീഷ്:: . സൈതാമ, യമാനാഷി, നഗാനൊ, ടൊക്യോ എന്നീ പ്രവിശ്യകൾ സന്ധിക്കുന്നിടത്താണ് ഈ ദേശീയോദ്യാനം സ്ഥിതിചെയ്യുന്നത്.

2000 മീറ്ററിലും ഉയരം വരുന്ന എട്ടോളം കൊടുമുടികളൂം, പർവ്വതങ്ങളും, പുരാതന ദേവാലയങ്ങളും എല്ലാം ചേരുന്നതാണ് ഈ ദേശീയോദ്യാനം. 2000 വർഷത്തോളം പഴക്കം കണക്കാക്കുന്ന മിത്സുമൈൻ ക്ഷേത്രം സ്ഥിതിചെയ്യുന്ന ഈ ദേശീയോദ്യാനത്തിലാണുള്ളാത് കൂടാതെ മുസ്സാഷി-മിതാക്കെ ക്ഷേത്രം ഉള്ള മിതാക്കെ മലയും ഈ ഉദ്യാനത്തിന്റെ പരിധിയിൽ വരുന്നു. അരക്കാവ, ഷിനാനോ, താമാ, ഫുജി എന്നീ നദികളും ഈ വനമേഖലയിൽനിന്ന് ഉദ്ഭവിക്കുന്നു


</doc>
<doc id="379587" url="https://ml.wikipedia.org/wiki?curid=379587" title="ഇന്ത്യയിലെ സംസ്ഥാന പ്രതീകങ്ങളുടെ പട്ടികകൾ">
ഇന്ത്യയിലെ സംസ്ഥാന പ്രതീകങ്ങളുടെ പട്ടികകൾ

സംസ്ഥാന നിയമസഭകൾ അംഗീകരിച്ചിട്ടുള്ള അതതു ദേശങ്ങളുടെ സംസ്ഥാന പ്രതീകങ്ങളുടെ പട്ടികയാണ് താഴെ കൊടുത്തിരിക്കുന്നത്.



</doc>
<doc id="379589" url="https://ml.wikipedia.org/wiki?curid=379589" title="സ്റ്റാബ്ബർസ്ഡാലെൻ ദേശീയോദ്യാനം">
സ്റ്റാബ്ബർസ്ഡാലെൻ ദേശീയോദ്യാനം

സ്റ്റാബ്ബർസ്ഡാലെൻ ദേശീയോദ്യാനം (Norwegian: "Stabbursdalen nasjonalpark") വടക്കൻ നോർവേയിൽ സ്ഥിതിചെയ്യുന്ന ഒരു ദേശീയോദ്യാനമാണ്. ലോകത്തിൻറെ ഏറ്റവും വടക്കേ അറ്റത്തുള്ള പൈൻമരക്കാടുകൾ ഇവിടെ സ്ഥിതിചെയ്യുന്നു. നോർവേയിലെ ഫിൻമാർക്ക് കൌണ്ടിയിലുള്ള പോർസാങ്കർ മുനിസിപ്പാലിറ്റിയിലാണിതു സ്ഥിതിചെയ്യുന്നത്.

123 കിലോമീറ്റർ (76 മൈൽ) നീളമുള്ള പോർസാൻഗെർഫ്ജോർഡെൻ എന്ന fjord നു പടിഞ്ഞാറായി സ്റ്റാബ്ബർസെൽവ നദിയും ചുറ്റുമുള്ള താഴ്വരയും ഈ ദേശീയോദ്യാനത്തെ വലയം ചെയ്തു കിടക്കുന്നു. ദേശീയോദ്യാനത്തിൻറെ ഒരു ചെറിയ മൂല, ക്വാൽസണ്ട് മുനിസിപ്പാലിറ്റിയിലേക്ക് നീണ്ടു കിടക്കുന്നു.


</doc>
<doc id="379592" url="https://ml.wikipedia.org/wiki?curid=379592" title="ചൂബു-സാൻഗാക്കു ദേശീയോദ്യാനം">
ചൂബു-സാൻഗാക്കു ദേശീയോദ്യാനം

ജപ്പാനിലെ ചൂബു മേഖലയിൽ വരുന്ന ഒരു ദേശീയോദ്യാനമാണ് ചൂബു-സാൻഗാക്കു ദേശീയോദ്യാനം . ഹിദാ പർവതവും അതിനു ചുറ്റുമുള്ള പ്രദേശങ്ങളുമാണ് ഈ ഉദ്യാനത്തിന്റെ പരിധിയിൽ വരുന്നത്. നഗാനൊ, ഗിഫു, തൊയാമ, നീഗാത്ത എന്നി പ്രവിശ്യ്കളിലായി ഈ ദേശീയോദ്യാനം വ്യാപിച്ചുകിടക്കുന്നു. 1934 ഡിസംബർ നാലിനാണ് ഇതിനു ദേശീയോദ്യാന പദവി ലഭിക്കുന്നത്.

ഉദ്യാനത്തിന്റെ സിംഹഭാഗവും ഹിദാ മലനിരകളാണ്. അധികം ഉയരം വരുന്ന നിരവധി സ്ഥലങ്ങൾ ഈ മലനിരകളിലുണ്ട്. കാമികോച്ചി, നോരിക്കൂര പീഠഭൂമി, ഹൊത്താക്ക പർവ്വതം, തേത്തെ പർവ്വതം എന്നിവ അതിൽ ചിലതാണ്.


</doc>
<doc id="379594" url="https://ml.wikipedia.org/wiki?curid=379594" title="സാൾട്ട്ഫ്‍ജെല്ലെറ്റ്-സ്വാർട്ടിസെൻ ദേശീയോദ്യാനം">
സാൾട്ട്ഫ്‍ജെല്ലെറ്റ്-സ്വാർട്ടിസെൻ ദേശീയോദ്യാനം

സാൾട്ട്ഫ്‍ജെല്ലെറ്റ്-സ്വാർട്ടിസെൻ ദേശീയോദ്യാനം (Norwegian: "Saltfjellet–Svartisen nasjonalpark") നോർവേയിലെ നോർഡ്‍ലാൻറ് കൌണ്ടിയിൽ സ്ഥിതിചെയ്യുന്ന ഒരു ദേശീയോദ്യാനമാണ്. ബെജാൺ, മെലോയ്, റാണ, റോഡോയ്, സാൾ‌ട്ട്ഡാൽ, ബോഡോ എന്നീ മുനിസിപ്പാലിറ്റികൾക്കുള്ളിലാണ് ഈ ദേശീയോദ്യാനം നിലനിൽക്കുന്നത്. യൂറോപ്യൻ റൂട്ട് E06, നോർഡ്‍ലാൻറ് ലൈൻ എന്നീ പാതകൾ രണ്ടും ദേശീയോദ്യാനത്തിനും ചുറ്റും തെക്കും കിഴക്കും അതിർത്തികൾ പിന്തുടരുന്നു. ദേശീയോദ്യാനത്തിൻറെ കിഴക്കേ അതിർത്തി നോർവ്-സ്വീഡൻ ബോർഡർ ആണ്. ഈ അതിർത്തിയുടെ ഒരു ഭാഗം വിൻഡെൽഫ്ജാല്ലെൻ നേച്ചർ റിസർവ് (സ്വീഡൻ) ആണ്.


</doc>
<doc id="379596" url="https://ml.wikipedia.org/wiki?curid=379596" title="റെയിൻഹെയ്മെൻ ദേശീയോദ്യാനം">
റെയിൻഹെയ്മെൻ ദേശീയോദ്യാനം

റെയിൻഹെയ്മെൻ ദേശീയോദ്യാനം (Norwegian: "Reinheimen nasjonalpark") 2006 ൽ സ്ഥാപിതമായ നോർവേയിലെ ഒരു ദേശീയോദ്യാനമാണ്. 1,969 ചതുരശ്ര കിലോമീറ്റർ വിസ്തൃതിയുള്ള (760 ചതുരശ്ര മൈൽ) ഈ ദേശീയോദ്യാനം തുടർച്ചയായ സംരക്ഷിത മലനിരകളെ ഉൾക്കൊള്ളുന്നു. ഇത് പടിഞ്ഞാറൻ നോർവേയിലെ മോറെ ഓഗ് റോംസ്ഡാൽ, ഒപ്പലാൻറ് കൌണ്ടികളിൽ സ്ഥിതിചെയ്യുന്നു. ലെസ്ജ, സ്ക്ജാക്ക്, വാഗ, ലോം, നോർഡാൽ, റൌമ മുനിസിപ്പാലിറ്റികളുടെ ഭാഗങ്ങൾ ഈ ദേശീയോദ്യാനത്തിൽ ഉൾപ്പെടുന്നു. അതുപോലെതന്നെ ടാഫ്ജോർഡ്ഫ്ജെല്ല പർവ്വതനിരകളുടെ ഭൂരിഭാഗം പ്രദേശവും ഒറ്റഡാലെൻ താഴ്വരയിലെ വടക്കൻ ഭാഗത്തെ റെയിൻഡീയർ ആവാസവ്യവസ്ഥയും ദേശീയോദ്യാനത്തിനുള്ളിലാണ്.


</doc>
<doc id="379600" url="https://ml.wikipedia.org/wiki?curid=379600" title="ടിബിലിസി ദേശീയോദ്യാനം">
ടിബിലിസി ദേശീയോദ്യാനം

ജോർജിയയിലെ ഒമ്പത് ദേശീയ പാർക്കുകളിൽ ഒന്നാണ് ടിബിലിസി ദേശീയ ഉദ്യാനം. ടിബിലിസ് നഗരത്തിന്റെ വടക്കുഭാഗത്തായി ഈ ദേശീയ ഉദ്യാനം സ്ഥിതിചെയ്യുന്നു. പാർക്കിൻറെ പടിഞ്ഞാറൻ അതിർത്തിക്ക് തൊട്ടു പുറത്തായി മ്റ്റ്സ്ഖെറ്റ എന്നറിയപ്പെടുന്ന ചരിത്രനഗരം സ്ഥിതിചെയ്യുന്നുണ്ട്. 1973 ൽ സ്ഥാപിതമായ ഈ ദേശീയ പാർക്ക് നേരത്തെ (1946 ൽ) ഇവിടെ നിലനിന്നിരുന്ന സാഗുറാമോ നാഷണൽ റിസർവിൻറെ പിൻഗാമിയാണ്. ഇത് ജോർജിയയിലെ ഏറ്റവും പഴയ ദേശീയ ഉദ്യാനമായി കണക്കാക്കപ്പെടുകയും ചെയ്യുന്നുണ്ട്. പാർക്കിൻറെ മൊത്തം വിസ്തീർണ്ണം 243 ചതുരശ്ര കിലോമീറ്റർ (94 ചതുരശ്ര മൈൽ) വരുന്നു. സഗുറാമോ പർവ്വതനിരയുടെ ചരിവിൽ, അരഗ്വി നദിയ്ക്ക് കിഴക്കായിട്ടാണ് ഈ പാർക്ക് സ്ഥിതിചെയ്യുന്നത്. ഇതു കുറ നദിയുടെ ഡ്രെയിനേജ് ബെയിസിനിൽപ്പെട്ടതാണ്. പാർക്കിന്റെ ഏറ്റവും ഉയർന്ന സ്ഥലം 1,385 മീറ്റർ (4,544 അടി) ആണ്. പാർക്കിൻറെ ഭാഗങ്ങൾ പ്രധാനമായി ഓക്ക്, ഹോൺബീം, ബീച്ച് എന്നീ മരങ്ങൾകൊണ്ടും കുറ്റിക്കാടുകൾകൊണ്ടും മൂടിയിരിക്കുന്നു. ചുവന്ന മാനുകൾ, ലിങ്ക്സ്, യുറേഷ്യൻ ബ്രൗൺ കരടികൾ, ചുവന്ന കുറുക്കൻ, കുറുനരി എന്നിവയാണ് പാർക്കിലെ സംരക്ഷിത സസ്തനികൾ.

ടിബിലിസിയെയും ടിയനെറ്റിയെയും തമ്മിൽ ബന്ധിപ്പിക്കുന്ന ടാറിട്ട റോഡ് പാർക്കിൻറെ മദ്ധ്യഭാഗത്തുകൂടിയും സഗുറാമോലാൽനോ റേഞ്ചിനു വിലങ്ങനെയും കടന്നുപോകുന്നു. പാർക്കിന്റെ തെക്കുപടിഞ്ഞാറൻ അതിർത്തിയിലൂടെ ടിബിലിസി ബൈപാസ് ഹൈവേയുടെ ഒരു ഭാഗം കടന്നുപോകുന്നു.


</doc>
<doc id="379608" url="https://ml.wikipedia.org/wiki?curid=379608" title="ഫുലുഫ്ജെല്ലെറ്റ് ദേശീയോദ്യാനം">
ഫുലുഫ്ജെല്ലെറ്റ് ദേശീയോദ്യാനം

ഫുലുഫ്ജെല്ലെറ്റ് ദേശീയോദ്യാനം (Norwegian: "Fulufjellet nasjonalpark") നോർവേയിലെ ട്രിസിൽ എന്ന സ്ഥലത്തു സ്ഥിതിചെയ്യുന്ന 82.5 ചതുരശ്ര കിലോമീറ്റർ (31.9 ചരുരശ്ര മൈൽ) വിസ്തീർണ്ണമുള്ള ഒരു ദേശീയോദ്യാനമാണ്. 2012 ഏപ്രിൽ 24 ന് രൂപവൽക്കരിക്കപ്പെട്ട ഈ ദേശീയോദ്യാനത്തിൻറെ കിഴക്കൻ അതിർത്തി നോർവേ-സ്വീഡൻ അതിർത്തിയ്ക്കു സമാന്തരമായി കിടക്കുകയും സ്വീഡിഷ് ദേശീയോദ്യാനമായ ഫുലുഫ്ജാല്ലെറ്റ് ദേശീയോദ്യാനവുമായി അതിർത്തിയിൽ സന്ധിക്കുകയും ചെയ്യുന്നു.


</doc>
<doc id="379612" url="https://ml.wikipedia.org/wiki?curid=379612" title="അബിസ്കോ ദേശീയോദ്യാനം">
അബിസ്കോ ദേശീയോദ്യാനം

അബിസ്കോ ദേശീയോദ്യാനം (Swedish: "Abisko nationalpark") സ്വീഡനിലെ 1909 ൽ സ്ഥാപിക്കപ്പെട്ട ഒരു ദേശീയോദ്യാനമാണ്.

നോർവീജിയൻ അതിർത്തിയോട് ചേർന്ന് സ്വീഡിഷ് പ്രവിശ്യയായ ലാപ്‍ലാൻറിലാണ് അബിസ്ക്കോ ദേശീയോദ്യാനം സ്ഥിതി ചെയ്യുന്നത് (തീവണ്ടി വഴി സഞ്ചരിച്ചാൽ ഏകദേശം 37 കിലോമീറ്റർ (23 മൈൽ)). ഇത് സ്വീഡനിലെ ഏറ്റവും വടക്കേ അറ്റത്തുള്ളതും ഏറ്റവും വലുതുമായ കിറുന മുനിസിപ്പാലിറ്റിയിൽപ്പെട്ടതാണ്.

അബിസ്കോ വില്ലേജ് സ്ഥിതിചെയ്യുന്നിടത്തുള്ള സ്വീഡനിലെ ഏറ്റവും വലിയ തടാകമായ ടോർണെട്രാസ്കിൻറെ തീരത്തുനിന്നു തുടങ്ങുന്ന ദേശീയോദ്യാനം, തെക്ക്-പടിഞ്ഞാറ് ഏതാണ്ട് 15 കിലോമീറ്റർ (9.3 മൈൽ) ദൂരത്തിൽ വ്യാപിച്ചുകിടക്കുന്നു. ആർട്ടിക് വൃത്തത്തിൽനിന്ന് ഏകദേശം 195 കിലോമീറ്റർ (121 മൈൽ) അകലെയാണിതിൻറെ സ്ഥാനം. ദേശീയോദ്യാനത്തിൻറെ ആകെ വിസ്തീർണം 77 കിമീ (30 ചതുരശ്ര മൈൽ) ആണ്.


</doc>
<doc id="379614" url="https://ml.wikipedia.org/wiki?curid=379614" title="എയർ പ്യൂരിഫയർ">
എയർ പ്യൂരിഫയർ

എയർ പ്യൂരിഫയർ അല്ലെങ്കിൽ എയർ ക്ലീനർ ഒരു മുറിയിലുള്ള വായുവിലെ മാലിന്യങ്ങൾ നീക്കം ചെയ്യുന്ന ഒരു ഉപകരണമാണ്. ഇവ സാധാരണ അലർജി, ആസ്ത്മ രോഗികൾക്ക് ഉപയോഗപ്രദം എന്ന രീതിയിലാണ് വിപണനം ചെയ്യപ്പെടുന്നത്. സെക്കന്റ് ഹാൻഡ് പുകയില പുകയെ ഇല്ലാതാക്കാനും ഇവ ഉപയോഗിക്കുന്നു. വാണിജ്യാധിഷ്ഠിത വർഗ്ഗീകരണത്തിൽ എയർ പ്യൂരിഫയറുകളുടെ നിർമ്മാണം തനിയെ പ്രവർത്തിക്കുന്ന ചെറിയ യൂണിറ്റുകളായോ അല്ലെങ്കിൽ വലിയ വാണിജ്യ സ്ഥാപനങ്ങളിലും കെട്ടിടങ്ങളിലും ഉള്ള എയർ കണ്ടിഷനിംഗ് സംവിധാനത്തിന്റെ ഭാഗമായോ ആണ്. ഇവ വലിയ വ്യവസായശാലകളിൽ വായുവിൽനിന്ന് CO2 പോലെയുള്ള മാലിന്യങ്ങളെ നീക്കം ചെയ്യാനും ഉപയോഗിക്കുന്നു. പ്രഷർ സ്വിങ് അഡ്സോബ്ബറുകളോ മറ്റ് അധിശോഷണ പ്രക്രിയകളോ ആണ് ഇവയിൽ സാധാരണ ഉപയോഗിക്കുന്നത്.

1830-ൽ അയഞ്ഞ കഴുത്തുള്ള തുകൽ കുപ്പായത്തോട് ഘടിപ്പിച്ചിരിക്കുന്ന ഹെൽമറ്റോടുകൂടിയ ഒരു ഉപകരണത്തിന്റെ പേറ്റന്റ് ചാൾസ് അന്തോണി ഡീനിനു ലഭിച്ചു. ഹെൽമറ്റിന്റെ പുറകിൽ ഘടിപ്പിച്ചിരിക്കുന്ന നീണ്ട തുകൽ നാളത്തിലൂടെ വായു എത്തിക്കുന്ന രീതിയിൽ ആണത് രൂപകൽപന ചെയ്തിരിക്കുന്നത്. ഒരു ചെറിയ കുഴലിലൂടെ നിശ്വാസവായു പുറന്തള്ളുന്നു. 

1860-കളിൽ ജോൺ സ്റ്റെൻഹൗസ് വായുശുദ്ധീകരണത്തിനു മരക്കരിയുടെ ആഗിരണശേഷിയെപറ്റിയുള്ള രണ്ട് പേറ്റന്റുകൾ ഫയൽ ചെയ്തു (19 ജൂലൈ 1860, 21 മെയ് 1867). അത് ആദ്യത്തെ പ്രായോഗിക കൃത്രിമ ശ്വസനോപകരണത്തിന്റെ നിർമ്മാണത്തിനു വഴിതെളിച്ചു. 

ജോൺ ടിൻഡൽ കുറച്ച് വർഷങ്ങൾക്ക് ശേഷം ഫയർമാൻ ഉപയോഗിക്കുന്ന ശ്വസനോപകരണത്തിന്റെ, പുകയും വിഷവാതകങ്ങളും നീക്കംചെയ്യുന്ന ഭേദപ്പെട്ട രൂപം കണ്ടുപിടിച്ചു (1871, 1874). 

1940-ൽ അമേരിക്കയുടെ മാൻഹട്ടൻ പ്രൊജെക്ടിൽ വായുവിലെ ആണവവികിരണശേഷിയുള്ള മലിനീകരണവസ്തുക്കൾ നീക്കംചെയ്യാൻ ഉപയോഗിച്ചതിനു ശേഷം HEPA ഫിൽറ്ററുകൾ 1950-കളോടെ വാണിജ്യാടിസ്ഥാനത്തിൽ ഉപയോഗിച്ചുതുടങ്ങി. 


</doc>
<doc id="379618" url="https://ml.wikipedia.org/wiki?curid=379618" title="ഔട്ട്‌ലൈൻസ് ഓഫ് എ ഗ്രാമർ ഓഫ് ദ മലയാളിം ലാംഗ്വേജ്">
ഔട്ട്‌ലൈൻസ് ഓഫ് എ ഗ്രാമർ ഓഫ് ദ മലയാളിം ലാംഗ്വേജ്

ബ്രിട്ടീഷുകാരനായ എഫ്. സ്പ്രിംഗ് തയ്യാറാക്കിയ മലയാള വ്യാകരണ ഗ്രന്ഥമാണ് ഔട്ട്‌ലൈൻസ് ഓഫ് എ ഗ്രാമർ ഓഫ് ദ മലയാളിം ലാംഗ്വേജ് - Outlines of a Grammar of the Malayalim Language 1839-ലാണ് ഈ പുസ്തകം സ്പ്രിങ് പ്രസിദ്ധീകരിച്ചത്. ഈസ്റ്റിന്ത്യാ കമ്പനിയിൽ ജോലി ചെയ്തിരുന്ന യൂറോപ്യൻ ഉദ്യോഗസ്ഥർക്കു മലയാളഭാഷാ സഹായിയായിട്ടാണ് ഈ ഗ്രന്ഥം രചിച്ചതെന്നു ചരിത്രരേഖകളിൽ പറയുന്നു. ഇംഗ്ലീഷിലാണ് പുസ്തകത്തിന്റെ ഉള്ളടക്കം. 

മലബാറിന്റെ ആസ്ഥാനമായിരുന്ന തലച്ചേരിത്തുക്കിടി എന്ന തലശേരിയിൽ കോളനി വാഴ്ച കാലഘട്ടത്തിൽ നാട്ടുരാജാക്കന്മാർ, പ്രമാണിമാർ, കമ്പനികാര്യക്കാരായ ഉദ്യോഗസ്ഥർ എന്നിവർ അയയ്ക്കുന്ന ഹർജികൾക്കു ഇംഗ്ളീഷ് കമ്പനി അധികാരികൾ നൽകുന്ന മറുപടികൾ മലയാളത്തിലാക്കി കൊടുത്തിരുന്ന ഉദ്യോഗസ്ഥനായിരുന്നു എഫ്. സ്പ്രിംഗ് എന്നു കരുതപ്പെടുന്നു.




</doc>
<doc id="379620" url="https://ml.wikipedia.org/wiki?curid=379620" title="ഹോർട്ടോബാഗി ദേശീയോദ്യാനം">
ഹോർട്ടോബാഗി ദേശീയോദ്യാനം

ഹോർട്ടോബാഗി ദേശീയോദ്യാനം, (]) ഐതിഹ്യത്താലും സാംസ്കാരിക ചരിത്രത്താലും സമ്പന്നമായതും 800 km വിസ്തൃതിയുള്ളതുമായ കിഴക്കൻ ഹംഗറിയിലെ ഒരു ദേശീയോദ്യാനമാണ്. അൽഫോൾഡിൻറെ (ഗ്രേറ്റ് പ്ലെയിൻ) ഭാഗമായ ഈ ദേശീയോദ്യാനം 1973 ൽ ഒരു ദേശീയോദ്യാനമായി തിരഞ്ഞെടുക്കപ്പെട്ടു (ഹംഗറിയിൽ ആദ്യം). 1999 ൽ ഇത് ലോക പൈതൃക സ്ഥലമായി തിരഞ്ഞെടുക്കപ്പെട്ടു.  ഹോർട്ടോബാഗി ദേശീയോദ്യാനം ഹംഗറിയിലെ ഏറ്റവും വലിയ സംരക്ഷിത മേഖലയായി അറിയപ്പെടുന്നു. യൂറോപ്പിലെ ഏറ്റവും വലിയ അർദ്ധ-സ്വാഭാവിക പുൽമേടും ഈ ദേശീയോദ്യാനത്തിലാണ്. 


</doc>
<doc id="379622" url="https://ml.wikipedia.org/wiki?curid=379622" title="ദൈസെൻ-ഒകി ദേശീയോദ്യാനം">
ദൈസെൻ-ഒകി ദേശീയോദ്യാനം

ജപ്പനിലെ ചൂഗോക്കു മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ് ദൈസെൻ-ഒകി. (ഇംഗ്ലീഷ്: . ഒക്കായാമ, ഷിമാനെ, തൊത്തോരി എന്നീ പ്രവിശ്യകളിലായി ഇത് വ്യാപിച്ച്കിടക്കുന്നു. ദൈസെൻ പർവ്വതമാണ് ഈ ഉദ്യാനത്തിന്റെ കേന്ദ്രബിന്ദു. ഹിരുസെൻ, കെനാഷി, സാൻബേ, ഹോബുത്സു തുടങ്ങിയ അസ്നിപർവ്വതങ്ങളും ഈ മേഖലയിൽപ്പെടുന്നു. ഇവിടത്തെ ഇസൂമോ സമതലത്തിൽ സ്ഥിതിചെയ്യുന്ന ഷിന്റൊ ദേവാലയമായ ഇസുമോ-തൈഷ ജപ്പാനിലെത്തന്നെ ഏറ്റവും പഴക്കമേറിയതാണ്. 1936 ലാണ് ദൈസെൻ നാഷണൽ പാർക് എന്നപേരിൽ ഉദ്യാനം സ്ഥാപിതമായത്, പിന്നീട് 1961ൽ ഒകി ദ്വീപും ഷിമാനെ പ്രവിശ്യയിൽ പെടുന്ന ചില ഭാഗങ്ങളും ചേർത്ത് വിസ്തൃതി വർദ്ധിപ്പിച്ചപ്പോൾ ദൈസെൻ-ഒകി ദേശീയോദ്യാനം എന്ന് പുനർനാമകരണം ചെയ്യുകയാണുണ്ടായത്.



</doc>
<doc id="379627" url="https://ml.wikipedia.org/wiki?curid=379627" title="കരുല ദേശീയോദ്യാനം">
കരുല ദേശീയോദ്യാനം

തെക്കൻ എസ്ത്തോണിയയിലുള്ള ഒരു ദേശീയോദ്യാനമാണ് കരുല ദേശീയോദ്യാനം. 1979 ൽ ഒരു സംരക്ഷിതപ്രദേശമായാണ് ഇത് ആരംഭിക്കുന്നത്. 1993 ൽ ഇത് ഒരു ദേശീയോദ്യാനമായി. ഇത് എസ്തോണിയയിലെ ഏറ്റവും ചെറിയ ദേശീയോദ്യാനമാണ്.

ബാൾട്ടിക് ഓർക്കിഡ്, മെസെരെയോൺ, ഡൈസിലീഫ് ഗ്രേപ്പ് ഫേൺ പോലെയുള്ള എസ്തോണിയയിലെ റെഡ് ലിസ്റ്റിൽ ഉൾപ്പെട്ട സസ്യസ്പീഷീസുകൾ സമ്പന്നമായ ദേശീയോദ്യാനത്തിന്റെ സസ്യസമ്പത്തിൽ ഉൾപ്പെടുന്നു. പോണ്ട് ബാറ്റ്, ലെസ്സെർ സ്പോട്ടഡ് ഈഗിൾ, ബ്ലാക്ക് സ്റ്റോർക്ക് എന്നിങ്ങനെയുള്ള അസാധാരണവും വംശനാശഭീഷണി നേരിടുന്നതുമായ സ്പീഷീസുകൾ ഇവിടുത്തെ ജീവികളിൽ ഉൾപ്പെടുന്നു. എൽക്ക്, ലിങ്ക്സ്, പോൾകാറ്റ് എന്നിവയുൾപ്പെടെയുള്ള സസ്തനികൾ സാധാരണമാണ്. 



</doc>
<doc id="379629" url="https://ml.wikipedia.org/wiki?curid=379629" title="ദൈസെത്സുസ്സാൻ ദേശീയോദ്യാനം">
ദൈസെത്സുസ്സാൻ ദേശീയോദ്യാനം

ജപ്പാനിലെ ഹൊക്കൈഡൊ ദ്വീപിൽ സ്ഥിതിചെയ്യുന്ന ഒരു ദേശീയോദ്യാനമാണ് ദൈസെത്സുസ്സാൻ (ഇംഗ്ലീഷ്: Daisetsuzan National Park  ജാപ്പനീസ്: 大雪山国立公園 "Daisetsuzan Kokuritsu Kōen"). വിസ്തൃതിയുള്ള ഈ സംരക്ഷിത മേഖല ജപ്പാനിലെത്തന്നെ വലിപ്പത്തിൽ ഏറ്റവും വലിയ ദേശീയോദ്യാനമാണ്. "വലിയ ഹിമ പർവ്വതങ്ങൾ" എന്നാണ് ദൈസെത്സുസ്സാൻ എന്ന വാക്കിനർത്ഥം. ലും അധികം ഉയരമുള്ള 16 കൊടുമുടികൾ ഈ ദേശീയോദ്യാനത്തിലുണ്ട്. ഉദ്യാനത്തിന്റെ വടക്കുഭാഗത്തായ് സ്ഥിതിചെയ്യുന്ന അസാഹിദാക്കെ പർവ്വതം (),ഹൊക്കൈഡൊ ദ്വീപിലെതന്നെ ഏറ്റവും ഉയരമുള്ള കൊടുമുടിയാണ്. 1934ലാണ് ഈ ദേശീയോദ്യാനം സ്ഥാപിതമായത്.


</doc>
<doc id="379631" url="https://ml.wikipedia.org/wiki?curid=379631" title="ലഹെമാ ദേശീയോദ്യാനം">
ലഹെമാ ദേശീയോദ്യാനം

എസ്തോണിയയുടെ വടക്കു ഭാഗത്തായി, തലസ്ഥാനമായ ടാലിനിൽ നിന്ന് 70 കിലോമീറ്റർ അകലെ കിഴക്കായി സ്ഥിതിചെയ്യുന്ന ദേശീയോദ്യാനമാണ് ലഹെമാ ദേശീയോദ്യാനം. ദേശീയോദ്യാനത്തിന്റെ വടക്കു ഭാഗത്ത് ഫിൻലാന്റ് ഉൾക്കടലും തെക്കു ഭാഗത്ത് ടാലിൻ-നാർവ ഹൈവേയുമാണുള്ളത്. ഇത് 725 ചതുരശ്രകിലോമീറ്റർ സ്ഥലത്തായി വ്യാപിച്ചുകിടക്കുന്നു. മുൻ സോവിയറ്റ് യൂണിയനിൽ ദേശീയോദ്യാനമായി പ്രഖ്യാപിക്കപ്പെട്ട ആദ്യ പ്രദേശമാണിത്. ഇത് എസ്തോണിയയിലെ ഏറ്റവും വലിയ ദേശീയോദ്യാനമാണ്. ഇത് യൂറോപ്പിലേ തന്നെ ഏറ്റവും വലിയ ദേശീയോദ്യാനങ്ങളിലൊന്നാണ്.



</doc>
<doc id="379633" url="https://ml.wikipedia.org/wiki?curid=379633" title="വിൽസന്ദി ദേശീയോദ്യാനം">
വിൽസന്ദി ദേശീയോദ്യാനം

എസ്തോണിയയിലെ സാരെ കൗണ്ടിയിലുള്ള ഒരു ദേശീയോദ്യാനമാണ് വിൽസന്ദി ദേശീയോദ്യാനം (). വിൽസന്ദി ദ്വീപ്, അനേകം ചെറിയ ദ്വീപുകൾ, സാരെമായുടെ പടിഞ്ഞാറു ഭാഗത്തുള്ള സമീപപ്രദേശങ്ങൾ, സാരെമായിലെ സരിലൈഡ് ഉപദ്വീപ് എന്നിവയുടെ ഭാഗങ്ങൾ ഇതിൽ ഉൾപ്പെടുന്നു. ഇവയെല്ലാതന്നെ കിഹെൽകൊന്ന പരിഷിലും ലാനെ-സാരെ പരിഷിലും ഉൾപ്പെട്ടവയാണ്.

എസ്തോണിയയിലെ സംരക്ഷിത സസ്യസ്പീഷീസുകളിൽ മൂന്നിൽ ഒന്നും ഈ ദേശീയോദ്യാനത്തിൽ കാണാൻ കഴിയും. വേട്ടയാടൽ പൂർണ്ണമായും നിരോധിച്ചിരിക്കുന്നു. എസ്തോണിയക്കാരും, പ്രത്യേകിച്ച് ഫിൻലന്റിൽ നിന്നുള്ള വിദേശികളായ വിനോദസഞ്ചാരികളുടെ ഏറ്റവും പ്രശസ്തമായ വിനോദസഞ്ചാര കേന്ദ്രമാണ്.



</doc>
<doc id="379634" url="https://ml.wikipedia.org/wiki?curid=379634" title="ബൊർജോമി-ഖരഗൌളി ദേശീയോദ്യാനം">
ബൊർജോമി-ഖരഗൌളി ദേശീയോദ്യാനം

ബൊർജോമി-ഖരഗൌളി ദേശീയോദ്യാനം (BKNP) (Georgian: ბორჯომ-ხარაგაულის ეროვნული პარკი, "borjom-kharagaulis erovnuli parki") മദ്ധ്യ ജോർജ്ജിയയിലെ ഒരു സംരക്ഷിത പ്രദേശമാണ്. ഇത് രാജ്യത്തിൻറെ തലസ്ഥാനമായ ടിബിലിസിയ്ക്ക് തെക്കുപടിഞ്ഞാറായി, ലെസ്സെർ കാക്കസസിലാണ് ഈ ദേശീയോദ്യാനം സ്ഥിതിചെയ്യുന്നത്.


</doc>
<doc id="379642" url="https://ml.wikipedia.org/wiki?curid=379642" title="റിഷിരി-റെബുൻ-സറോബെറ്റ്സു ദേശീയോദ്യാനം">
റിഷിരി-റെബുൻ-സറോബെറ്റ്സു ദേശീയോദ്യാനം

ജപ്പാനിലെ റിഷിരി ദ്വീപ്, റെബുൻ ദ്വീപ്, ഹൊക്കൈഡോയുടെ വടകു-പടിഞ്ഞാറൻ അറ്റത്തുള്ള വക്കനൈ മുതൽ ഹൊരൊനോബ് വരെയുള്ള തീരപ്രദേശം എന്നിവയുള്ള ദേശീയോദ്യാനമാണ് റിഷിരി-റെബുൻ-സറോബെറ്റ്സു ദേശീയോദ്യാനം. 212.22 ചതുരശ്രകിലോമീറ്റർ പ്രദേശത്തായി ഇത് വ്യാപിച്ചിരിക്കുന്നത്. ഈ ദേശീയോദ്യനം ആൽപ്പൈൻ കാടുകൾ അഗ്നിപർവ്വതങ്ങൾ കടൽക്ഷോഭം കൊണ്ടുണ്ടായ പ്രദേശം എന്നിവ ഈ ദേശീയോദ്യാനത്തിലെ പ്രധാന ആകർഷണങ്ങളാണ്. 



</doc>
<doc id="379643" url="https://ml.wikipedia.org/wiki?curid=379643" title="കുഷിറോ-ഷിറ്റ്സുജെൻ ദേശീയോദ്യാനം">
കുഷിറോ-ഷിറ്റ്സുജെൻ ദേശീയോദ്യാനം

ജപ്പാനിലെ ഹൊക്കൈഡോ ദ്വീപിന്റെ കിഴക്കൻ ഭാഗത്ത് സ്ഥിതിചെയ്യുന്ന ദേശീയോദ്യാനമാണ് കുഷിറോ-ഷിറ്റ്സുജെൻ ദേശീയോദ്യാനം . 1987 ജൂലൈ 31 നാണ് ഇത് ഒരു ദേശീയോദ്യാനമായി പ്രഖ്യാപിക്കുന്നത്. ഈ ദേശീയോദ്യാനം തണ്ണീർത്തട ആവാസവ്യവസ്ഥകളാൽ പ്രശസ്തമാണ്. 
കുഷിറോ സമതലത്തിൽ 268.61 ചതുരശ്രകിലോമീറ്റർ പ്രദേശത്ത് കുഷിറോ-ഷിറ്റ്സുജെൻ ദേശീയോദ്യാനം വ്യാപിച്ചിരിക്കുന്നു. ) ജപ്പാനിൽ ഏറ്റവും കൂടുതൽ കാട്ടുചൂരലുകൾ ഏറ്റവും കൂടുതൽ സ്ഥലത്ത് വ്യാപിച്ചിരിക്കുന്ന പ്രദേശമാണിത്. 



</doc>
<doc id="379644" url="https://ml.wikipedia.org/wiki?curid=379644" title="ഷികോറ്റ്സു-റ്റോയ ദേശീയോദ്യാനം">
ഷികോറ്റ്സു-റ്റോയ ദേശീയോദ്യാനം

ജപ്പാനിലെ ഹൊക്കൈഡോ ദ്വീപിന്റെ പടിഞ്ഞാറൻ ഭാഗത്തുള്ള ദേശീയോദ്യാനമാണ് ഷികോറ്റ്സു-റ്റോയ ദേശീയോദ്യാനം. ഇതിന്റെ ആകെ വിസ്തീർണ്ണം 993.02 ചതുരശ്രകിലോമീറ്റർ സ്ഥലത്ത് വ്യാപിച്ചിരിക്കുന്നു. നൊബൊരിബെറ്റ്സുവിലെ പ്രശസ്തമായ ഹോട്ട് സ്പ്രിംഗ് റിസോർട്ട് ഈ ദേശീയോദ്യാനത്തിലാണ്.


</doc>
<doc id="379653" url="https://ml.wikipedia.org/wiki?curid=379653" title="ഇൻ ദി ഷെയ്ഡ് ഓഫ് ഫാളൻ ചിനാർ">
ഇൻ ദി ഷെയ്ഡ് ഓഫ് ഫാളൻ ചിനാർ

കാശ്മീർ പ്രശ്നം പ്രതിപാദിക്കുന്ന ഡോക്യുമെന്ററിയാണ് ഇൻ ദി ഷെയ്ഡ് ഓഫ് ഫാളൻ ചിനാർ. എൻ.സി. ഫസിലും ഷോൺ സെബാസ്റ്റ്യനുമാണ് പതിനാറ് മിനിറ്റ് ദൈർഘ്യമുള്ള ഈ ഡോക്യുമെന്ററിയുടെ സംവിധായകർ.
കാശ്മീർ‍ സർവകലാശാലയിലെ ഒരു കൂട്ടം കലാ വിദ്യാർത്ഥികൾ തങ്ങളുടെ കലാ പ്രവർത്തനത്തിലൂടെ നടത്തുന്ന പ്രതിരോധമാണ് ഈ ഡോക്യുമെന്ററിയുടെ പ്രമേയം.
കേരള അന്താരാഷ്ട്ര ഡോക്യുമെന്ററി, ഹ്രസ്വസ്വചിത്ര മേളയിൽ ഇതുൾപ്പെടെ മൂന്ന് ഡോക്യുമെന്ററികൾ പ്രദർശിപ്പിക്കുന്നതിന് കേന്ദ്ര സർക്കാർ വിലക്കേർപ്പെടുത്തിയിരുന്നു 


</doc>
<doc id="379655" url="https://ml.wikipedia.org/wiki?curid=379655" title="തൊവാഡ്-ഹചിമന്റൈ ദേശീയോദ്യാനം">
തൊവാഡ്-ഹചിമന്റൈ ദേശീയോദ്യാനം

അവോമോറി, ഇവേറ്റ്, അകിത എന്നിവയിലെ രണ്ട് വ്യത്യസ്ത മേഖലകളിലായി സ്ഥിതിചെയ്യുന്ന ദേശീയോദ്യാനമാണ് തൊവാഡ്-ഹചിമന്റൈ ദേശീയോദ്യാനം. തൊവാഡ-കക്കോഡ മേഖലയിൽ തൊവാഡ തടാകം, ഹക്കോഡ പർവ്വതം, അയ്രേസ് നദീതാഴ്വാരയുടെ ഭൂരിഭാഗം ഭാഗങ്ങൾ ഉൾപ്പെടുന്നു. ഹചിമന്റായ് പർവ്വതം, ഇവേറ്റ് പർവ്വതം, തമഗവാ ഓൻസെൻ, അകിത കൊമാഗറ്റേക്ക് എന്നിവ ഹചിമാന്റൈ മേഖലയിൽ ഉൾപ്പെടുന്നു. ഈ രണ്ട് മേഖലകൾ 50 കിലോമീറ്റർ അകലെയാണ്. 854 ചതുരശ്രകിലോമീറ്റർ സ്ഥലത്തായി വ്യാപിച്ചിരിക്കുന്നു. 



</doc>
<doc id="379656" url="https://ml.wikipedia.org/wiki?curid=379656" title="സൻരികു ഫുക്കൊ ദേശീയോദ്യാനം">
സൻരികു ഫുക്കൊ ദേശീയോദ്യാനം

സൻരികു ഫുക്കൊ ദേശീയോദ്യാനം അവോമോറിയിലെ ഹചിനോഹെയിൽ നിന്ന് സാന്രികു തീരത്തിലൂടെ മിയാഗിയിലെ കെസെന്നുമാ വരെ അവോമോറിയിലൂടെ ഇത് നീണ്ടുകിടക്കുന്നു. 2013 ൽ ആരംഭിച്ച ഈ ദേശീയോദ്യാനത്തിൽ 2011ലെ റ്റൊഹുകോ ഭൂമികുലുക്കം സുനാമി എന്നിവയുടെ ഫലമായി റികുചു കൈഗൻ ദേശീയോദ്യാനം, തനെസഷി കൈഗൻ ഹഷികമിഡാക്കെ ദേശീയോദ്യാനം എന്നിവ കൂട്ടിച്ചേർത്തു. 2014 ൽ മിനാമി സന്രികു കിങ്കാസൻ ക്വാസി ദേശീയോദ്യാനത്തെ പരിസ്ഥിതി മന്ത്രാലയം ഇതിനോടുകൂടി ചേർക്കാൻ ആലോചിക്കുന്നു. പിന്നീട്, കെസെനുമാ ദേശീയോദ്യാനം, കെഞ്ചോസാൻ മാങോകുവാര ദേശീയോദ്യാനം, മാറ്റ്സുഷിമാ ദേശീയോദ്യാനം എന്നിവ ഇതിൽ ഉൾപ്പെടുത്തും. 



</doc>
<doc id="379662" url="https://ml.wikipedia.org/wiki?curid=379662" title="ജോഷിനെറ്റ്സു-കോഗെൻ ദേശീയോദ്യാനം">
ജോഷിനെറ്റ്സു-കോഗെൻ ദേശീയോദ്യാനം

ജപ്പാനിലെ പ്രധാനപ്പെട്ട ഹോൻഷു ദ്വീപിലെ ചുബു മേഖലയിൽ അനേകം സജീവവും ഉറങ്ങിക്കിടക്കുന്നതുമായ അഗ്നിപർവ്വതങ്ങൾക്കു ചുറ്റുമായി രൂപീകരിച്ച ഒരു ദേശീയോദ്യാനമാണ് ജോഷിനെറ്റ്സു-കോഗെൻ ദേശീയോദ്യാനം. ഗുണ്മാ, നഗാനോ, നിഗാത്ത എന്നിവയിലെ പർവ്വതപ്രദേശങ്ങൾ ഈ ദേശീയോദ്യാനത്തിൽ ഉൾപ്പെടുന്നു. ഈ ദേശീയോദ്യാനം രണ്ട് വ്യത്യസ്ത ഭാഗങ്ങളായി ഭാഗിച്ചിരിക്കുന്നു: തെക്കൻ നീഗര അല്ലെങ്കിൽ വടക്കൻ നഗാനോ മേഖലയും കിഴക്കൻ നഗാനോ മേഖലയും. ജോഷിനെറ്റ്സു-കോഗെൻ ദേശീയോദ്യാനം ആരംഭിക്കുന്നത് 1949 ലാണ്. മ്യൊകൊ-റ്റൊഗാകുഷി പർവ്വതമേഖലയെ ഉൾപ്പെടുത്താനായി 1956 ൽ വികസിപ്പിച്ചു. 



</doc>
<doc id="379671" url="https://ml.wikipedia.org/wiki?curid=379671" title="അൽടൈൻ-എമെൽ ദേശീയോദ്യാനം">
അൽടൈൻ-എമെൽ ദേശീയോദ്യാനം

കസാഖ്സ്ഥാനിലെ ഒരു ദേശീയോദ്യാനമാണ് അൽടൈൻ-എമെൽ ദേശീയോദ്യാനം. 1996ലാണ് ഇത് സ്ഥാപിതമായത്. കാപ്ചഗൈ തടാകത്തിനു സമീപത്തായി ഇലി നദിയ്ക്കും അക്-തൗ പർവ്വതനിരകൾക്കിടയിലായി 4600 ചതുരശ്രകിലോമീറ്റർ സ്ഥലത്തായി ഇത് വ്യാപിച്ചു കിടക്കുന്നു. ഇതിൽ കൂടുതൽ മരുഭൂമിയും പാറകളും ഉൾപ്പെട്ട ഭൂപ്രദേശമാണുള്ളത്. 

ശബ്ദങ്ങൾ പുറപ്പെടുവിക്കുന്നതിലൂടെ പ്രശസ്തമായ മണൽക്കൂനയായ സിങ്ങിംഗ് സാന്റ് (1.5 കിലോമീറ്റർ നീളവും 150 മീറ്റർ ഉയരവും), അക്റ്റൗ മലയിടുക്ക്, കറ്റുയൗ അഗ്നിപർവ്വതങ്ങൾ എന്നിവയാണ് പ്രാദേശികമായ ആകർഷണങ്ങൾ.


</doc>
<doc id="379673" url="https://ml.wikipedia.org/wiki?curid=379673" title="ബൈരറ്റാവൂ ദേശീയോദ്യാനം">
ബൈരറ്റാവൂ ദേശീയോദ്യാനം

കസാഖ്സ്ഥാനിലെ മധ്യ ഉയർന്ന പ്രദേശത്തുള്ള വരണ്ട സ്റ്റെപ്പിയും പകുതി ഊഷരമായ വന ആവാസവ്യവസ്ഥകളും തമ്മിലുള്ള അനന്യമായ സംക്രമണ മേഖലയെ സംരക്ഷിക്കാനായാണ് 2011 ൽ ബൈരറ്റാവൂ ദേശീയോദ്യാനം (കസാഖ്: Бұйратау (ұлттық парк))സ്ഥാപിതമായത്. അക്മോല മേഖലയിലെ എരെയ്മെന്റാവൂ ജില്ലയുമായും (60,815 ഹെക്റ്റർ പ്രദേശം) കരാഗൻഡാ മേഖലയിലെ ഒസാകാരോവ് ജില്ലയുമായും (28,154 ഹെക്റ്റർ പ്രദേശം) ഇത് അതിർത്തി പങ്കു വെയ്ക്കുന്നു. തലസ്ഥാന നഗരമായ അസ്താനയ്ക്ക് 60 കിലോമീറ്റർ അകലെയാണ് ഇത്. 

ഈ ദേശീയോദ്യാനത്തിൽ 4 വിനോദസഞ്ചാര പാതകൾ ഉണ്ട്. വേനൽക്കാലത്ത്, ഒറ്റയ്ക്കും സംഘടിതമായും യാത്രകൾ വാഗ്ദാനം ചെയ്യുന്നു. ദേശീയോദ്യാനത്തിന്റെ പ്രവേശനകവാടത്തിൽ ഒരു ചെറിയ പ്രവേശന തുക ഈടാക്കുന്നുണ്ട്. 


</doc>
<doc id="379674" url="https://ml.wikipedia.org/wiki?curid=379674" title="കാറ്റൻ-കരഗേ ദേശീയോദ്യാനം">
കാറ്റൻ-കരഗേ ദേശീയോദ്യാനം

കസാഖ്സ്ഥാനിലെ ഏറ്റവും വലിയ ദേശീയോദ്യാനവും തെക്കൻ അൽറ്റായ് പർവ്വതനിരകളിൽ, രാജ്യത്തിന്റെ കിഴക്കൻ അറ്റത്തിൽ സ്ഥിതിചെയ്യുന്നതുമായ ദേശീയോദ്യാനമാണ് കാറ്റൻ-കരഗേ ദേശീയോദ്യാനം(കസാഖ്: Катонқараға́й мемлекетті́к ұлтты́қ табиғи́ паркі́). കസാഖ്സ്ഥാൻ, റഷ്യ, ചൈന, മംഗോളിയ എന്നിവയുടെ അതിർത്തികൾ കൂടിച്ചേരുന്ന "X" ന്റെ പടിഞ്ഞാറൻ ഭാഗം മുഴുവൻ ഈ ദേശീയോദ്യാനത്തിൽ ഉൾപ്പെടുന്നു. കാറ്റൻ പർവ്വതനിരയിലെ റഷ്യൻ അതിർത്തിയിലാണ് സൈബീരിയയിലെ ഏറ്റവും ഉയർന്ന പർവ്വതം (ബെലൂഖ പർവ്വതം , 4,506 മീറ്റർ (14,783 അടി))സ്ഥിതിചെയ്യുന്നത്. ഈ ദേശീയോദ്യാനം കിഴക്കൻ കസാഖിസ്ഥാൻ മേഖലയിലെ കറ്റൊങ്കരഗായ് ജില്ലയിലാണ്. ഇത് തലസ്ഥാനനഗരമായ അസ്താനയിൽ നിന്നും തെക്കു-കിഴക്കായാണ്. 


</doc>
<doc id="379682" url="https://ml.wikipedia.org/wiki?curid=379682" title="ചാറിൻ ദേശീയോദ്യാനം">
ചാറിൻ ദേശീയോദ്യാനം

ഷരൈൻ നദിയിലൂടെ നീണ്ടുകിടക്കുന്ന കസാഖിസ്ഥാനിലെ ഒരു ദേശീയോദ്യാനമാണ് ചാറിൻ ദേശീയോദ്യാനം (കസാഖ്: Шарын ұлттық табиғи паркі). ഇതിൽ ചാരിൻ മലയിടുക്ക് ഉൾപ്പെടുന്നു. ഏകദേശം 125,050 ഹെക്റ്റർ പ്രദേശത്ത് വ്യാപിച്ചിരിക്കുന്ന ഈ ദേശീയോദ്യാനത്തിൽ അൽമാറ്റൈ മേഖലയിലെ എൻബെക്ഷികസാഖ് ജില്ല, റൈയ്ംബെക് ജില്ല, ഉയ്ഗുർ ജില്ല, അൽമറ്റൈ ജില്ല എന്നിവയുടെ ഭാഗങ്ങൾ ഉൾപ്പെടുന്നു. മലയിടുക്കിന്റെ ഭൂമിശാസ്ത്രപരമായ ആകർഷണങ്ങൾ, നദിയുടേയും മരുഭൂമീശൃംഖലയുടേയും ജൈവശാസ്ത്രപരമായ നേർമ്മ, ദേശിയോദ്യാനത്തെ ചുറ്റിപ്പറ്റിയുള്ള പുരാവസ്തുകേന്ദ്രങ്ങൾ എന്നിവ സംരക്ഷിക്കാനായാൺ ഈ ദേശീയോദ്യാനം 2004 ൽ ആരംഭിച്ചത്. ഇത് അൽമറ്റൈ നഗരത്തിൽ നിന്നും ഏകദേശത്ത് 200 കിലോമീറ്റർ അകലെയാണ്. 


</doc>
<doc id="379684" url="https://ml.wikipedia.org/wiki?curid=379684" title="ഇലെ-അലതാവു ദേശീയോദ്യാനം">
ഇലെ-അലതാവു ദേശീയോദ്യാനം

ഇലെ-അലതാവു ദേശീയോദ്യാനം കസാഖ്സ്ഥാനിലെ ഒരു ദേശീയോദ്യാനമാണ്. 200,000 ഹെക്റ്റർ പ്രദേശത്തായി വ്യാപിച്ചിരിക്കുന്ന ഈ ദേശീയോദ്യാനം 1996 ലാണ് സ്ഥാപിതമായത്. അൽമാറ്റൈയ്ക്കു തെക്കുള്ള പർവ്വതങ്ങളിൽ കിഴക്കുവശത്തായി ഗോർഗെ തുർഗെനും പടിഞ്ഞാറുള്ള ചെമോൽഗൻ നദിയ്ക്കുമിടയിലായാണ് ഇത് സ്ഥിതിചെയ്യുന്നത്. പീക്ക് റ്റാർഗാരിനു ചുറ്റുമുള്ള അൽമാറ്റൈ പരിസ്ഥിതി സംരക്ഷിത പ്രദേശവുമായി ഈ ദേശീയോദ്യാനം അതിർത്തി പങ്കുവെയ്ക്കുന്നു. 

ലാന്റ്സ്ക്കേപ്പിൽ വനഭൂമികൾ, ആൽപ്പൈൻ മൈതാനം, ഗ്ലേസിയറുകൾ, ബിഗ് അൽമാറ്റൈ തടാകങ്ങളും ഉൾപ്പെടുന്നു. ഇലെ-അലതാവു ദേശീയോദ്യാനത്തിൽ ആകെ 300 സ്പീഷീസുകളിൽപ്പെട്ട പക്ഷികളും മൃഗങ്ങളും ഉള്ളതായി രേഖപ്പെടുത്തിയിട്ടുണ്ട്. 


</doc>
<doc id="379685" url="https://ml.wikipedia.org/wiki?curid=379685" title="ദ അൺ ബെയറബിൾ ബീയിങ് ഓഫ് ലൈറ്റ്‌നെസ്സ്">
ദ അൺ ബെയറബിൾ ബീയിങ് ഓഫ് ലൈറ്റ്‌നെസ്സ്

ഹൈദരബാദ് സർവകലാശാല വിദ്യാർത്ഥി രോഹിത് വെമുലയുടെ ആത്മഹത്യയും തുടർന്നു നടന്ന വിദ്യാർത്ഥി പ്രക്ഷോഭത്തെക്കുറിച്ചുള്ള ഡോക്യുമെന്ററിയാണ് ദ അൺ ബെയറബിൾ ബീയിങ് ഓഫ് ലൈറ്റ്‌നെസ്സ്. പി.എൻ. രാമചന്ദ്രയാണ് ഈ ചിത്രത്തിന്റെ സംവിധായകൻ. 
2017 ലെ കേരള അന്താരാഷ്ട്ര ഡോക്യുമെന്ററി, ഹ്രസ്വസ്വചിത്രമേളയിൽ ഇതുൾപ്പെടെ മൂന്ന് ഡോക്യുമെന്ററികൾ പ്രദർശിപ്പിക്കുന്നതിന് കേന്ദ്ര സർക്കാരിന്റെ വിലക്ക്ഏർപ്പെടുത്തി. 


</doc>
<doc id="379688" url="https://ml.wikipedia.org/wiki?curid=379688" title="കാർക്കറലി ദേശീയോദ്യാനം">
കാർക്കറലി ദേശീയോദ്യാനം

കാർക്കറലി ദേശീയോദ്യാനം (; )കസാക്കിസ്ഥാനിലെ കറാഗന്ദ ഒബ്ലാസ്റ്റിലെ ഒരു സംരക്ഷിതപ്രദേശവും ദേശീയോദ്യാനമാണ്. കരാഗണ്ടയുടെ 244 കിലോമീറ്റർ കിഴക്കുള്ള കർകരലി നഗരത്തിലാണ് ഈ ദേശീയോദ്യാനത്തിന്റെ കാര്യാലയം സ്ഥിതിചെയ്യുന്നത്. ഈ പാർക്കിൽ എട്ട് ഇനം ഉരഗങ്ങളും ഉഭയജീവികളുമുണ്ട്. ഇതിൽ നാലുതരം സ്പീഷീസുകളിൽ രണ്ടെണ്ണം വിഷമുളളവയാണ്: മീഡോ വൈപർ, സൈബീരിയൻ പിറ്റ് വൈപർ എന്നിവയാണ്.

1884 മാർച്ച് 1 ലാണ് കാർകരലി വനം സ്ഥാപിക്കപ്പെടുന്നത്. 1910 മുതൽ 1913 വരെയാണ് ദേശീയോദ്യാനത്തിലെ ഏറ്റവും പ്രശസ്തമായ കെട്ടിടമായ ഫോറസ്റ്റ് വാർഡന്റെ കാര്യാലയം നിർമ്മാണത്തിലിരുന്നത്. നിർമ്മാണരീതികൊണ്ട് ഇത് പ്രശസ്തമാണ്. 


</doc>
<doc id="379700" url="https://ml.wikipedia.org/wiki?curid=379700" title="യോസ്ഗാത് പൈൻ ഗ്രൂവ് ദേശീയോദ്യാനം">
യോസ്ഗാത് പൈൻ ഗ്രൂവ് ദേശീയോദ്യാനം

യോസ്ഗാത് പൈൻ ഗ്രൂവ് ദേശീയോദ്യാനം () ടർക്കിയിലെ പൈൻ മരങ്ങൾ നിറഞ്ഞ ഒരു ദേശീയോദ്യാനമാണ്. ടർക്കിയിലെ മദ്ധ്യ അനറ്റോലിയ പ്രദേശത്തെ യോസ്ഗാത് പ്രദേശത്താണിതു സ്ഥിതിചെയ്യുന്നത്. 1958 ഫെബ്രുവരി 5നാണ് രാജ്യത്തെ ആദ്യ ദേശീയപാർക്കായ ഇത് സ്ഥാപിച്ചത്. 

264 ha (1.02 sq mi) വിസ്തീർണ്ണമുള്ള ഈ പാർക്ക് വിശാലമായ സ്റ്റെപ്പിയോടു (പുല്പ്രദേശം)ചുറ്റപ്പെട്ട വനത്തിന്റെ ഒരു ദ്വീപുസമാനമായി പർവ്വതപ്രദേശത്തു സമുദ്രനിരപ്പിൽനിന്നും 1,360 m (4,460 ft)ഉയരത്തിൽ സ്ഥിതിചെയ്യുന്നു. യോസ്ഗാത് പൈൻ ഗ്രൂവ് ദേശീയോദ്യാനം, ടർക്കിയിലെ വന്യജീവി ജലവകുപ്പിന്റെ കീഴിലുള്ള ഡയറക്റ്റർ ജെനറൽ ഓഫ് ഫോറസ്ട്രിയുടെ നിയന്ത്രണത്തിൽ കിടക്കുന്നു. കാക്കസസ്സ് പർവ്വതനിരയുടെ ഉയർന്ന പ്രദേശങ്ങളിൽ മാത്രം വളരുന്ന പ്രത്യേക സ്പീഷീസ് പൈൻ മരങ്ങളാണ് ഈ പാർക്കിൽ കാണപ്പെടുന്നത്. ഇവിടെ 350 മുതൽ 500 വർഷം പ്രായമുള്ള പൈൻ മരങ്ങൾവരെ സംരക്ഷിച്ചുവരുന്നു. ചില മരങ്ങളിൽ അവയുടെ പ്രായം രേഖപ്പെടുത്തിയിട്ടുമുണ്ട്. 

യോസ്ഗാത് പട്ടണത്തിന്റെ തെക്കുഭാഗത്ത് 5 കിലോമീറ്റർ ദൂരെയാണിതു കാണപ്പെടുന്നത്. പട്ടണത്തിലെ ജനങ്ങളുടെ വിനോദസ്ഥലമാണിത്. ഈ പാർക്കിൽ അവിടെ വരുന്നവർക്കായി സൗകര്യങ്ങൾ ഏർപ്പെടുത്തിയിട്ടുണ്ട്. 


</doc>
<doc id="379704" url="https://ml.wikipedia.org/wiki?curid=379704" title="ആമ്പർ മൗണ്ടൻ ദേശീയോദ്യാനം">
ആമ്പർ മൗണ്ടൻ ദേശീയോദ്യാനം

ആമ്പർ മൗണ്ടൻ ദേശീയോദ്യാനം ഉത്തര മഡഗാസ്കറിലെ ഡയാന പ്രദേശത്തെ ഒരു ദേശീയോദ്യാനമാണ്. ഈ പാർക്ക് അതിലെ പ്രാദേശികമായ സസ്യജാലങ്ങൾ ജന്തുജാലങ്ങൾ നെള്ളച്ചാടങ്ങൽ അഗ്നിപർവ്വതമുഖത്തെ തടാകങ്ങൾ എന്നിവയാൽ സമൃദ്ധമാണ്. മഡഗാസ്കറിന്റെ തലസ്ഥാനമായ ആന്റനനറീവൊയിൽ നിന്നും വടക്കുഭാഗത്തായി 1000 കിലോമീറ്റർ അകലെയാണു സ്ഥിതിചെയ്യുന്നത്. ഇവിടം മഡഗാസ്കരിലെ ഏറ്റവും ജൈവവൈവിദ്ധ്യം നിറഞ്ഞ പ്രദേശമാണ്. 75 സ്പിഷീസിൽ പെട്ട പക്ഷികൾ, 25 സ്പീഷീസിൽപ്പെട്ട സസ്തനികൾ, 59 സ്പീഷീസിൽപ്പെട്ട ഉരഗങ്ങൾ എന്നിവ ഈ ദേശീയോദ്യാനത്തിൽ ജീവിക്കുന്നതായി കണക്കാക്കിയിട്ടുണ്ട്.



</doc>
<doc id="379711" url="https://ml.wikipedia.org/wiki?curid=379711" title="കൊസാറ ദേശീയോദ്യാനം">
കൊസാറ ദേശീയോദ്യാനം

കൊസാറ ദേശീയോദ്യാനം  (Serbian Cyrillic: Национални парк Козара) ജോസിപ് ബ്രോസ് ടിറ്റോ 1967 ൽ ഒരു സംരക്ഷിത ദേശീയവനമായി പ്രഖ്യാപിച്ച ദേശീയോദ്യാനമാണ്. ബോസ്നിയ ഹെർസഗോവിനയിലെ റിപ്പബ്ലിക സർപ്‍സ്‍കയിലെ ഉന, സവ, സന, വിർബാസ് നദികൾക്കിടയിലാണ് ഈ ദേശീയോദ്യാനം നിലനിൽക്കുന്നത്. ഈ 33.75 ചതുരശ്ര കിലോമീറ്റർ വിസ്തൃതിയുള്ള നിബിഢ വനങ്ങളും മലനിരകളിലെ പുൽമേടുമെല്ലാം ചേർന്ന് 'ഗ്രീൻ ബ്യൂട്ടി ഓഫ് ക്രാജിന' എന്ന അപരനാമം നേടിയിരിക്കുന്നു.

കൊസാര ഒരു പ്രധാന വേട്ടയാടൽ പ്രദേശമാണ്. ഈ പാർക്കിലെ ഏറ്റവും വലിയ 180 സ്ക്വയർ കിലോമീറ്റർ വിസ്തീർണ്ണമുള്ള പ്രദേശത്ത് മാനുകൾ ഫെസെൻറ്, കുറുക്കൻ, കാട്ടുപന്നികൾ, മുയലുകൾ, കാട്ടുതാറാവുകൾ എന്നിവയെ നിയന്ത്രിതമായ നിലയിൽ വേട്ടയാടുന്നതിന് അനുമതി നൽകിയിരിക്കുന്നു. ദേശീയോദ്യാനത്തിൻറെ ഒരു ചെറിയ ഭാഗം പ്രകൃതി സ്നേഹികൾക്കായി മാറ്റിവച്ചിരിക്കുന്നു. വനത്തിലൂടെയുള്ള നടത്തം, മലകയറ്റം, ബൈക്കിങ്, സസ്യങ്ങളുടെ ശേഖരണം എന്നിവ ഈ ഭാഗത്തെ നിരവധി പ്രവർത്തനങ്ങളിൽ ഉൾപ്പെടുന്നു.


</doc>
<doc id="379715" url="https://ml.wikipedia.org/wiki?curid=379715" title="ഉന ദേശീയോദ്യാനം">
ഉന ദേശീയോദ്യാനം

ഉന ദേശീയോദ്യാനം (Bosnian: "Nacionalni park Una") ഉനാക് നദി, അപ്പർ ഉനാ നദി എന്നിവയുടെ ചുറ്റുപാടുമായി 2008 ൽ സ്ഥാപിക്കപ്പെട്ട ഒരു ദേശീയോദ്യാനമാണ്. ബോസ്നിയ ഹെർസഗോവിനയിൽ സമീപകാലത്ത് സ്ഥാപിതമായ ദേശീയോദ്യാനമാണിത്.

ഉന നാഷണൽ നാഷണൽ പാർക്ക് (ബോസ്നിയൻ: നാസണൽ പാർക്ക് ഉനാ) 2008 ൽ (അപ്പർ ഉന നദി, ഉനാക് നദി) സ്ഥാപിതമായി (29/05/08) സ്ഥാപിതമായി. ഈ ദേശീയോദ്യാനം രൂപീകരിച്ചതിൻറെ പ്രധാന ഉദ്ദേശം ഉദ്യാനത്തിലൂടെ ഒഴുകുന്ന ഉന, ഉനാക് നദികളുടെ സംരക്ഷണമാണ്.


</doc>
<doc id="379717" url="https://ml.wikipedia.org/wiki?curid=379717" title="പെലിസ്റ്റെർ ദേശീയോദ്യാനം">
പെലിസ്റ്റെർ ദേശീയോദ്യാനം

പെലിസ്റ്റെർ ദേശീയോദ്യാനം റിപ്പബ്ലിക് ഓഫ് മാസിഡോണിയയിലെ ബിറ്റോല മുനിസിപ്പാലിറ്റിയിൽ സ്ഥിതിചെയ്യുന്ന ഒരു ദേശീയോദ്യാനമാണ്. ബാബ മൌണ്ടൻ മാസിഫിൽ സ്ഥിതിചെയ്യുന്ന ഈ ദേശീയോദ്യാനം,171.5 ചതുരശ്ര കിലോമീറ്റർ (66.2 ചതുരശ്ര മൈൽ) വിസ്തൃതിയിൽ വ്യാപിച്ചു കിടക്കുന്നു. സമുദ്രനിരപ്പിൽ നിന്നും 927 മുതൽ 2,601 മീറ്റർ വരെ (3,041 മുതൽ 8,533 അടി വരെ) വ്യത്യസ്ത ഉയരങ്ങളിലുള്ള ദേശീയോദ്യാനം, മനോഹരമായ സസ്യജാലങ്ങളും വൈവിധ്യമുളള ജന്തുക്കളും നിറഞ്ഞതാണ്.


</doc>
<doc id="379720" url="https://ml.wikipedia.org/wiki?curid=379720" title="മാവ്രോവോ ദേശീയോദ്യാനം">
മാവ്രോവോ ദേശീയോദ്യാനം

മാവ്രോവോ ദേശീയോദ്യാനം  (Macedonian: Национален парк Маврово) റിപ്പബ്ലിക് ഓഫ് മാസിഡോണിയയിലെ മൂന്നു ദേശീയോദ്യാനങ്ങളിൽ ഏറ്റവും വലിപ്പമുള്ളതാണ്.

1949 ൽ സ്ഥാപിതമായ ഈ ദേശീയോദ്യാനം, രാജ്യത്തിൻറെ പടിഞ്ഞാറായി, മാവ്രോവോ തടാകത്തിനും അൽബേനിയൻ അതിർത്തിക്കും ഇടയിലാണ് സ്ഥിതിചെയ്യുന്നത്. ദേശീയോദ്യാനം, തടാകം, മേഖല എന്നിവയുടെയെല്ലാ പേരിനു നിദാനം മാവ്രോവോയാണ്.


</doc>
<doc id="379728" url="https://ml.wikipedia.org/wiki?curid=379728" title="നോറ ക്വിൽ ദേശീയോദ്യാനം">
നോറ ക്വിൽ ദേശീയോദ്യാനം

നോറ ക്വിൽ ദേശീയോദ്യാനം തെക്കുകിഴക്കൻ സ്വീഡനിൽ വിമ്മർബിക്കു സമീപമുള്ള കൽമാർ കൌണ്ടിയിലെ സ്മാലാൻറിൽ 1927-ൽ രൂപീകരിക്കപ്പെട്ട ഒരു ദേശീയോദ്യാനമാണ്. ദേശീയോദ്യാനത്തിൽ നിന്ന് ഏതാനും കിലോമീറ്ററുകൾ ദൂരത്തിൽ 14 മീറ്റർ (46 അടി) വ്യാപ്തിയുള്ള യൂറോപ്പിലെ ഏറ്റവും വലിയ ഇംഗ്ലീഷ് ഓക്കുമരമായ റംസ്കുല്ല ഓക്ക് സ്ഥിതിചെയ്യുന്നു. ആയിരക്കണക്കിനു വർഷങ്ങൾ പഴക്കമുള്ളതാണ് ഇത്.


</doc>
<doc id="379730" url="https://ml.wikipedia.org/wiki?curid=379730" title="ടിമാൻഫായ ദേശീയോദ്യാനം">
ടിമാൻഫായ ദേശീയോദ്യാനം

ടിമാൻഫിയ ദേശീയോദ്യാനം (Spanish: "Parque Nacional de Timanfaya"), കാനറി ഐലൻറുകളിലെ ലാൻസറോട്ടെ ദ്വീപിലെ തെക്കുപടിഞ്ഞാറൻ ഭാഗത്തുള്ള ഒരു സ്പാനിഷ് ദേശീയോദ്യാനമാണ്. ടിനാജോ, യൈസ എന്നീ മുനിസിപ്പാലിറ്റികൾ ഈ ദേശീയോദ്യാനത്തിലുൾപ്പെട്ടിരിക്കുന്നു. ദേശീയോദ്യാനത്തിൻറെ വിസ്തൃതി 51.07 ചതുരശ്ര കിലോമീറ്റർ (19.72 ചതുരശ് മൈൽ) ആണ്. പാർക്കിലെ ഭൂമി പൂർണ്ണമായും അഗ്നിപർവ്വത മണ്ണിനാൽ നിർമ്മിതമായതാണ്. സെസാർ മൺറിക്വ നിർമ്മിച്ച "El Diablo" എന്ന പ്രതിമയാണ് ദേശീയോദ്യാനത്തിൻറെ ചിഹ്നം.


</doc>
<doc id="379743" url="https://ml.wikipedia.org/wiki?curid=379743" title="മിറ്റിറാല ദേശീയോദ്യാനം">
മിറ്റിറാല ദേശീയോദ്യാനം

മിറ്റിറാല ദേശീയോദ്യാനം (: მტირალას ეროვნული პარკი; meaning "to cry"; നേരത്ത, "റ്റ്സിസ്കാര റിസർവ്വ്") ജോർജ്ജിയയിലെ അഡ്‍ജാര പ്രദേശത്തുളള ഒരു സംരക്ഷിത മേഖലയാണ്. പടിഞ്ഞാറൻ ലെസ്സെർ കാക്കസസിലെ പ്രദേശം ഉൾക്കൊള്ളുന്ന ഈ ദേശീയോദ്യാനം കരിങ്കടലിനും അഡ്‍ജാര മലനിരകൾക്കുമിടയിലാണ് സ്ഥിതിചെയ്യുന്നത്. ഇത് കിൻട്രിഷി സംരക്ഷിത പ്രദേശവുമായി ചേർന്നു നിൽക്കുന്നു.


</doc>
<doc id="379749" url="https://ml.wikipedia.org/wiki?curid=379749" title="ടുഷേറ്റി ദേശീയോദ്യാനം">
ടുഷേറ്റി ദേശീയോദ്യാനം

ടുഷേറ്റി ദേശീയോദ്യാനം, 2003 ഏപ്രിൽ 22 ന് ജോർജ്ജിയൻ പാർലമെന്റ് അംഗീകാരം നൽകിയ എട്ട് പുതിയ സംരക്ഷിത പ്രദേശങ്ങളിലൊന്നാണ്. ഇതു സ്ഥിതിചെയ്യുന്നത് ഈസ്റ്റ് ജോർജിയയിലാണ്.

ഗ്ലോബൽ എൻവയോൺമെന്റ് ഫെസിലിറ്റി (GEF), ലോകബാങ്ക് എന്നിവ "ജോർജ്ജിയ - പ്രൊട്ടക്റ്റഡ് ഏരിയാസ് ഡെവലപ്മെന്റ് പ്രോജക്ട്" എന്ന ഈ പദ്ധതിയുടെ ഭാഗമായി പ്രവർത്തിച്ചിരുന്നു. ദേശീയോദ്യാനത്തിലെ സംരക്ഷിതമായ സസ്യങ്ങളിൽ പൈൻ ഗ്രോവ്സ് (""), ബിർച്ച് ഗ്രോവ്സ് ("", "") എന്നിവയും ഉൾപ്പെടുന്നു. ഈ ദേശീയോദ്യാനത്തിലെ പ്രധാന ജന്തുവർഗ്ഗങ്ങൾ അനറ്റോളിയൻ പുള്ളിപ്പുലി ("Panthera pardus ambornii"), കരടി, ചമോയിസ് (ഒരു തരം പർവ്വത മാൻ), ഫാൽക്കൻ, ഗോൾഡൻ പരുന്ത്, ലാമ്മെർഗീർ (താടിയുള്ളകഴുകൻ), ലിൻക്സ്, പർവ്വത ആട്, കാട്ടാട്, ചെന്നായ എന്നിവയാണ്. 


</doc>
<doc id="379751" url="https://ml.wikipedia.org/wiki?curid=379751" title="തൈ ദേശീയോദ്യാനം">
തൈ ദേശീയോദ്യാനം

തൈ ദേശീയോദ്യാനം, 2008 ആഗസ്റ്റ് 22 ന് പ്രവർത്തനമാരംഭിച്ച ഡെന്മാർക്കിലെ ഒരു ദേശീയോദ്യാനമാണ്. വടക്കുപടിഞ്ഞാറൻ ജട്ട്‍ലാൻറിലാണ് ഇതു സ്ഥിതിചെയ്യുന്നത്. ഹാൻസ്‍‍തോലം തീരത്തിനു സമാന്തരമായി തുടങ്ങി അഗ്ഗെർ ടാൻജെ വരെ നീണ്ടുകിടക്കന്ന ഈ ദേശീയോദ്യാനം വടക്കുനിന്ന് തെക്കോട്ട് 55 കി.മീറ്ററും (34 മൈൽ) കിഴക്കുനിന്ന് പടിഞ്ഞാറു വരെ, 5 മുതൽ 12 കിലോമീറ്റർ വരെ (3.1 മുതൽ 7.5 മൈൽ) നീളത്തിലുമാണ് സ്ഥിതിചെയ്യുന്നത്. ഈ ദേശീയ ഉദ്യാനത്തിന്റെ ആകെ വിസ്തീർണ്ണം 244 കിമീ(94 ചതുരശ്ര മൈൽ) ആണ്.


</doc>
<doc id="379753" url="https://ml.wikipedia.org/wiki?curid=379753" title="നമാദ്ഗി ദേശീയോദ്യാനം">
നമാദ്ഗി ദേശീയോദ്യാനം

ആസ്ത്രേലിയയുടെ തലസ്ഥാനപ്രദേശത്തിന്റെ തെക്ക്-പടിഞ്ഞാറായി, ന്യൂ സൗത്ത് വെയിൽസിലെ കോസിയൂസ്കോ ദേശീയോദ്യാനവുമായി അതിർത്തി പങ്കിടുന്ന സംരക്ഷിതപ്രദേശമാണ് നമാദ്ഗി ദേശീയോദ്യാനം. ഇത് കാൻബെറയിൽ നിന്ന് ഏകദേശം 40 കിലോമീറ്റർ തെക്കു-പടിഞ്ഞാറായി സ്ഥിതിചെയ്യുന്നു. ആസ്ത്രേലിയൻ തലസ്ഥാന പ്രദേശത്തിന്റെ വിസ്തീർണ്ണത്തിന്റെ ഏകദേശം 46% ശതമാനം വരും. 

പകിട്ടേറിയ ഗ്രാനൈറ്റ് പർവ്വതങ്ങളോടെയുള്ള ആസ്ത്രേലിയൻ ആല്പ്സ് പർവ്വതനിരയുടെ വടക്കൻ ഭാഗത്തെ ഈ ദേശീയോദ്യാനം സംരക്ഷിക്കുന്നു. ഇതിലെ ആവാസവ്യവസ്ഥകൾ മഞ്ഞ് മൂടിയ വനങ്ങൾക്കിടയിലുള്ള പുല്ല് വളർന്നു നിൽക്കുന്ന സമതലങ്ങൾ മുതൽ ആൽപ്പൈൻ മൈതാനങ്ങൾ വരെയുള്ളവ ഉൾപ്പെടുന്നു. ഈസ്റ്റേൺ ഗ്രേ കങ്ഗാരുകൾ, വല്ലബികൾ, വോമ്ബാറ്റുകൾ, മാഗ്പികൾ, റോസെല്ലകൾ, റെവനുകൾ തുടങ്ങി സാധാരണ കാണപ്പെടുന്ന ജീവികൾ ഉൾപ്പെടുന്ന ഇവിടുത്തെ ജീവസമ്പത്ത് വ്യത്യസ്തമാണ്. കാൻബറയ്ക്ക് ആവശ്യമുള്ള ജലത്തിന്റെ ഏകദേശം 85% ദേശീയോദ്യാനത്തിലെ ജലസംഭരണമേഖല നൽകുന്നു.

ഈ ദേശീയോദ്യാനം ഐ. യു. സി. എന്നിന്റെ കാറ്റഗറി 2 
ൽപ്പെടുന്ന സംരക്ഷിതപ്രദേശമായി വർഗ്ഗീകരിച്ചിരിക്കുന്നു. 


</doc>
<doc id="379754" url="https://ml.wikipedia.org/wiki?curid=379754" title="ക്രിസ്തുമസ് ദ്വീപ് ദേശീയോദ്യാനം">
ക്രിസ്തുമസ് ദ്വീപ് ദേശീയോദ്യാനം

ഇന്തോനീഷ്യയുടെ തെക്കു-പടിഞ്ഞാറായി, ഇന്ത്യൻ മഹാസമുദ്രത്തിലായുള്ള ആസ്ത്രേലിയയുടെ അതിർത്തിപ്രദേശമായ ക്രിസ്തുമസ് ദ്വീപിന്റെ ഭൂരിഭാഗം ഭാഗങ്ങളും ഉൾക്കൊള്ളുന്ന ദേശീയോദ്യാനമാണ് ക്രിസ്തുമസ് ദ്വീപ് ദേശീയോദ്യാനം. സ്വന്തം പേരിൽ അറിയപ്പെടുന്ന റെഡ് ക്രാബ് ഉൾപ്പെടെയുള്ള അനേകം സ്പീഷീസുകളിൽപ്പെട്ട സസ്യജന്തുജാലങ്ങളുടെ വാസസ്ഥലമാണ് ഈ ദേശീയോദ്യാനം. ഒരോവർഷവും മുട്ടയിടാനായി സമുദ്രത്തിലേക്കു കുടിയേറ്റത്തിനു പോകുന്ന 100 മില്ല്യൺ എണ്ണം റെഡ് ക്രാബുകളെയെങ്കിലും കാണാം. വംശനാശഭീഷണി നേരിടുന്ന അബോട്ട്സ് ബൂബിയും ഗുരുതരമായ വംശനാശഭീഷണി നേരിടുന്ന ക്രിസ്തുമസ് ഐലന്റ് ഫ്രിഗേറ്റ്പക്ഷിയും കൂടുകൂട്ടുന്ന ഏകസ്ഥലമാണിത്. ഇവയോടൊപ്പം തനതായ സ്പീഷീസുകളും മൂലം ഈ ദ്വീപ് ശാസ്ത്രസമൂഹത്തിൽ കാര്യമായ താത്പര്യമുണ്ടാക്കുന്നു. 



</doc>
<doc id="379755" url="https://ml.wikipedia.org/wiki?curid=379755" title="ആബർക്രോംബി നദി ദേശീയോദ്യാനം">
ആബർക്രോംബി നദി ദേശീയോദ്യാനം

കിഴക്കൻ ആസ്ത്രേലിയയിലെ ന്യൂ സൗത്ത് വെയിൽസിലെ മധ്യപീഠഭൂമിയിൽ സ്ഥിതിചെയ്യുന്ന സംരക്ഷിത ദേശീയോദ്യാനമാണ് ആബർക്രോംബി നദി ദേശീയോദ്യാനം. സിഡ്നിയിൽ നിന്നും ഏകദേശം 120 കിലോമീറ്റർ പടിഞ്ഞാറായും ഒബെറോണിൽ നിന്നും 40 കിലോമീറ്റർ തെക്കായുമാണ് സ്ഥിതിചെയ്യുന്ന ഈ ദേശീയോദ്യാനം 19,000 ഹെക്റ്റർ പ്രദേശത്ത് വ്യാപിച്ചു കിടക്കുന്നു. 



</doc>
<doc id="379757" url="https://ml.wikipedia.org/wiki?curid=379757" title="മോൾസ് ബ്ജെർഗെ ദേശീയോദ്യാനം">
മോൾസ് ബ്ജെർഗെ ദേശീയോദ്യാനം

മോൾസ് ബ്ജെർഗെ ദേശീയോദ്യാനം ഡൻമാർക്കിൽ മദ്ധ്യ ജട്ട്‍ലാൻറിലുള്ള സിഡ്ഡ്ജർസ് മുനിസിപ്പാലിറ്റിയിലെ മോൾസ് ബ്ജെർജെ എന്നറിയപ്പെടുന്ന പ്രദേശത്തു സ്ഥിതി ചെയ്യുന്ന ഒരു ദേശീയോദ്യാനമാണ്. ഇത് ഉദ്ഘാടനം ചെയ്യപ്പെട്ടത് 2009 ആഗസ്റ്റ് 29 നായിരുന്നു. ഈ സംരക്ഷിതപ്രദേശം, 180 ചതുരശ്ര കിലോമീറ്റർ (69 ചതുരശ്ര മൈൽ) വലിപ്പമുള്ളതായി കണക്കാക്കിയിരിക്കുന്നു. ദേശീയോദ്യാനത്തിൻറെ മദ്ധ്യഭാഗത്തായി 137 മീറ്റർ (449 അടി) ഉയരമുള്ള മോൾസ് ഹിൽസ് സ്ഥിതിചെയ്യുന്നു. ഇത് 2,500 ഹെക്ടർ ആണ്. ഡെൻമാർക്കിൽ ആകെയുള്ള വന്യ സസ്യജനുസുകളിൽ പാതിയിലേറെയും മോൾസ് ബ്ജെർഗെയിൽ കാണപ്പെടുന്നു.


</doc>
<doc id="379759" url="https://ml.wikipedia.org/wiki?curid=379759" title="നോർത്ത് ഈസ്റ്റ് ഗ്രീൻലാൻറ് ദേശീയോദ്യാനം">
നോർത്ത് ഈസ്റ്റ് ഗ്രീൻലാൻറ് ദേശീയോദ്യാനം

നോർത്ത് ഈസ്റ്റ് ഗ്രീൻലാ‍ൻറ് ദേശീയോദ്യാനം (Greenlandic: "Kalaallit Nunaanni nuna eqqissisimatitaq", Danish: "Grønlands Nationalpark"), ലോകത്തിലെ ഏറ്റവും വലുതും ഏറ്റവും വടക്കുപടിഞ്ഞാറായി സ്ഥിതിചെയ്യുന്നതുമായി ഡാനിഷ് ഒരു ദേശീയോദ്യാനമാണ്. ലോകത്തിലെ ഏറ്റവും വലിയ സംരക്ഷിത ഭൂപ്രദേശമാണിത്.

1974 ൽ സ്ഥാപിതമായ ഈ ദേശീയോദ്യാനം, 1988 ൽ ഇന്നത്തെ നിലയിൽ വിസ്തൃതി വർദ്ധിപ്പിച്ചിട്ടുണ്ട്. ഇത് ഗ്രീൻലാന്റിലെ ഉളനാടൻ, വടക്കുകിഴക്കൻ തീരങ്ങളുടെ 972,001 ചതുരശ്ര കിലോമീറ്റർ (375,000 ചതുരശ്ര മൈൽ) പ്രദേശം സംരക്ഷിക്കുന്നു. അതുപോലെതന്നെ ഇത് ലോകത്തിലെ ഇരുപത്തൊമ്പതു രാജ്യങ്ങളേക്കാളും വലിപ്പമുള്ളതാണ്. ഡെൻമാർക്കിലെ ആദ്യത്തെ ദേശീയോദ്യാനവും ഗ്രീൻലാൻറില ഒരേയൊരു ദേശീയോദ്യാനവുമാണ് ഇത്


</doc>
<doc id="379784" url="https://ml.wikipedia.org/wiki?curid=379784" title="അരക്വാൽ ദേശീയോദ്യാനം">
അരക്വാൽ ദേശീയോദ്യാനം

ആസ്ത്രേലിയയിൽ ന്യൂ സൗത്ത് വെയിൽസിൽ സിഡ്നിയിൽ നിന്നും 624 കിലോമീറ്റർ വടക്കായും ആസ്ട്രേലിയയ്ക്ക് ഏറ്റവും കിഴക്കുള്ള സ്ഥലമായ കേറ്റ് ബൈറനിൽ നിന്നും 2 കിലോമീറ്റർ തെക്കായും സ്ഥിതിചെയ്യുന്ന ദേശീയോദ്യാനമാണ് അരക്വാൽ ദേശീയോദ്യാനം. ഏറ്റവും അടുത്തുള്ള പട്ടണം ബൗറൻ ബേ ആണ്. 

പൈതൃകപരമായി അരക്വാൽ ജനങ്ങളുടെ ഭൂമിയായി ഇവിടം 2001 ൽ ദേശീയോദ്യാനമായി വിളംബരം ചെയ്യപ്പെടുന്നത് പരമ്പരാഗത അരക്വാൾ സമൂഹവും ന്യൂ സൗത്ത് വേൽസ് ഗവണ്മെന്റും ഒരു ഭൂവിനിയോഗകരാറിൽ എത്തിയപ്പോഴാണ്. അർക്വാൾ ജനങ്ങൾ ഈ ദേശീയോദ്യാനത്തിന്റെ സഹപരിപാലകരാണ്. 



</doc>
<doc id="379786" url="https://ml.wikipedia.org/wiki?curid=379786" title="ബാഗോ ബ്ലഫ് ദേശീയോദ്യാനം">
ബാഗോ ബ്ലഫ് ദേശീയോദ്യാനം

ആസ്ട്രേലിയയിലെ ന്യൂ സൗത്ത് വെയിൽസിൽ, സിഡ്നിയിൽ നിന്ന് ഏകദേശം 410 കിലോമീറ്റർ വടക്കു-കിഴക്കായുള്ള ദേശീയോദ്യാനമാണ് ബാഗോ ബ്ലഫ് ദേശീയോദ്യാനം. വൗചോപ്പെയുടെ തെക്കു-പടിഞ്ഞാറായി സ്ഥിതിചെയ്യുന്നു ഈ ദേശീയോദ്യാനത്തിൽ മുങ്കാലത്തെ ബ്രോക്കൻ ബാഗോ വനപ്രദേശം, ലോർനെ വനപ്രദേശം എന്നിവയുട് ഭാഗങ്ങൾ ഉൾപ്പെടുന്നു. ഓൾഡ് ബാഗോ ബ്ലഫ് അരക്വാൽ ദേശീയോദ്യാനം വടക്കൻ ഭാഗം, സിക്സ് അരക്വാൽ ദേശീയോദ്യാനം B എന്നിവവയും ഉൾപ്പെടുന്നു. 

ബ്ലഫിന്റെ മുകളിൽ നിന്നും ഹേസ്റ്റിംഗ്സ് താഴ്വരയുടെ മനോഹരമായ കാഴ്ച പ്രദാനം ചെയ്യുന്നു. തെക്കുഭാഗത്തേക്കി ബാഗോ റോഡ് ഉൾപ്പെടെയുള്ള വനറോഡുകളിലൂടെ ഇവിടെ എത്താം. 

ഈ ദേശീയോദ്യാനത്തിൽ കണ്ടെത്താൻ സാധിക്കുന്ന പക്ഷികൾ ഇവയാണ്: ആസ്ട്രേലിയൻ മാഗ്പികൾ (Cracticus tibicen), ഗോൾഡൻ വിസിലറുകൾ (Pachycephala pectoralis), ഗ്രേ ഫാൻടെയിലുകൾ (Rhipidura), കോകബുരാകൾ (genus Dacelo), ലാർജ്-ബൈൽഡ് സ്ക്രബ്വ്രെനുകൾ (Sericornis magnirostris), സ്പോട്ടെഡ് പാർഡലോറ്റ്സുകൾ (Pardalotus punctatus), പൈഡ് കുറാവോങ്ങുകൽ (Strepera graculina), സ്റ്റ്രയേറ്റഡ് തോൺബിലുകൾ (Acanthiza lineata), വൈറ്റ്-ബോവ്ഡ് സ്ക്രബ്വ്രെനുകൾ (Sericornis frontalis). 



</doc>
<doc id="379787" url="https://ml.wikipedia.org/wiki?curid=379787" title="ചന്ദോലി ദേശീയോദ്യാനം">
ചന്ദോലി ദേശീയോദ്യാനം

ഇന്ത്യയിലെ മഹാരാഷ്ട്രസംസ്ഥാനത്തെ സാംഗ്ലി, കോലാപ്പൂർ, സത്താര എന്നീ ജില്ലകളിലായി വ്യാപിച്ചുകിടക്കുന്ന ദേശീയോദ്യാനമാണ് ചന്ദോലി ദേശീയോദ്യാനം (മറാത്തി: चांदोली राष्ट्रीय उद्यान). 317.67 ചതുരശ്രകിലോമീറ്ററാണ് ഈ ദേശീയോദ്യാനത്തിന്റെ വലിപ്പം. ഇത് ഒരു ലോകപൈതൃകകേന്ദ്രമാണ്. 2004 മെയിലാണ് ഈ ദേശീയോദ്യാനം പ്രവർത്തനമാരംഭിച്ചത്. 1985 മുതൽ ഇവിടെ ഒരു വന്യജീവിസങ്കേതം ഉണ്ടായിരുന്നു. 

സഹ്യാദ്രി കടുവ സംരക്ഷണകേന്ദ്രത്തിന്റെ തെക്കേ അറ്റം ചന്ദോലി ദേശീയോദ്യാനവുമായി ചേരുന്നു കൂടാതെ കൊയ്ന വന്യജീവിസംരക്ഷണകേന്ദ്രം വടക്കുഭാഗത്തും സ്ഥിതിചെയ്യുന്നു.

ചന്ദോളി ദേശീയോദ്യാനവും കൊയ്ന വന്യജീവി സംരക്ഷണ കേന്ദ്രവും ചേരുന്ന സഹ്യാദ്രി കടുവ സംരക്ഷണ കേന്ദ്രം 741.22 ചതുരശ്രകിലോമീറ്ററാണ്. ദേശീയ കടുവ സംരക്ഷണ അതോറിറ്റി ഈ പ്രദേശത്തിനെ പ്രൊജക്റ്റ് ടൈഗർ കടുവ സംരക്ഷണ പ്രദേശമായി 2007 മെയ് 21 ൽ പ്രഖ്യാപിച്ചു. 9 കടുവകളും 66 ചീറ്റപ്പുലികളും സഹ്യാദ്രി കടുവ സംരക്ഷണകേന്ദ്രത്തിലുള്ളതായി കരുതുന്നു.

ചന്ദോലി അണക്കെട്ടിനടുത്തായി അക്ഷാംശം 73°40' നും 73°53' കിഴക്ക് നും രേഖാംശം 17°03'നും 17°20' വടക്ക് ഉം ആയി തെക്കേ മഹാരാഷ്ട്രയിലെ സാംഗ്ലി ജില്ലയിലാണ് ചന്ദോളി ദേശീയോദ്യാനം സ്ഥിതിചെയ്യുന്നത്. കൊയ്ന വന്യജീവി സംരക്ഷണകേന്ദ്രത്തിനും രാധാനഗരി വന്യജീവി സംരക്ഷണകേന്ദ്രത്തിനും ഇടയിലായാണ് ചന്ദോലി ദേശീയോദ്യാനം. ഇവയെല്ലാം ചേർന്ന് സഹ്യാദ്രി കടുവ സംരക്ഷണകേന്ദ്രം രൂപപ്പെടുന്നു. 


</doc>
<doc id="379788" url="https://ml.wikipedia.org/wiki?curid=379788" title="ആർത്തവ ശുചിത്വ ദിനം">
ആർത്തവ ശുചിത്വ ദിനം

ആർത്തവ ശുചിത്വ ദിനം (MHD or എം എച്ച് ദിനം) എന്നത് മേയ് 28ന് നടത്തുന്ന വാർഷിക ബോധവൽക്കരണ ദിനം, അയിത്തത്തെ നീക്കാനും സ്ത്രീകൾക്കും മുതിർന്ന പെൺകുട്ടികൾക്കും ശരിയായ ആർത്തവചക്രത്തിന്റേയും ശുചിത്വ നിർവഹണത്തിന്റേയും പ്രാധാന്യം മനസ്സിലാക്കിക്കുവാനും വേണ്ടിയുള്ളതാണ്. ഇത് തുടങ്ങിയത് 2014ൽ ജർമ്മനിയിലെ സർക്കാരിതര സംഘടന വാഷ് യുണൈറ്റഡ് ആണ്. ഈ സംരംഭം ലോകമെമ്പാടുമുള്ള 270ൽ പരം സഹകാരികളുടെ കൈത്താങ്ങുണ്ട്. ഈ ദിനം പൂർണ്ണത നേടുന്നത് ലോക കൈകഴുകൽ ദിനവും, ലോക ശുചിമുറി ദിനവും ചേരുംമ്പോഴാണ്.. 5/28 ആയി തിരഞ്ഞെടുത്തത് ഒരു സ്ത്രീയുടെ ശരാശരി മാസമുറ 5 ദിവസവും 28 ദിവസം കൂടുമ്പോൾ ആവർത്തിക്കുന്നതുകൊണ്ടുമാണ്.


</doc>
<doc id="379792" url="https://ml.wikipedia.org/wiki?curid=379792" title="ബാൾഡ് റോക്ക് ദേശീയോദ്യാനം">
ബാൾഡ് റോക്ക് ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിന്റെ വടക്ക്, ക്യൂൻസ് ലാന്റിന്റെ അതിർത്തിയിലായി റ്റെന്റർഫീൽഡിന്റെ കുറച്ചു വടക്കായുള്ള ദേശീയോദ്യാനമാണ് ബാൾഡ് റോക്ക് ദേശീയോദ്യാനം. ഈ അതിർത്തി പടിഞ്ഞാറുള്ള പാറയ്ക്കു മുകളിലൂടെ കടന്നുപോകുന്നു. അതിർത്തിയുടെ അപ്പുറത്തായുള്ള ഗിരാവീൻ ദേശീയോദ്യാനം ഈ ദേശീയോദ്യാനത്തിന്റെ തുടർച്ചയാണ്. 

ഈ ദേശീയോദ്യാനത്തിന് ഈ പേരു ലഭിക്കുന്നതിലെ അതിലെ ഏറ്റവും പ്രശസ്തമായ ആകർഷണമായ ബാൾഡ് റോക്കിൽ നിന്നാണ്. തറനിരപ്പിൽ നിന്നും ഏകദേശം 200 മീറ്റർ ഉയർന്ന കാണപ്പെടുന്ന ഇത് ഗ്രാനൈറ്റിനാൽ നിർമ്മിതമാണ്. ഏകദേശം 750 മീറ്റർ നീളവും 500 മീറ്റർ വീതിയും ഉള്ള ഇത് ആസ്ത്രേലിയയിലെ തന്നെ ഏറ്റവും വലിയ ഗ്രാനൈറ്റുകൊണ്ടുള്ള ഏകശിലാരൂപമാണ്. 



</doc>
<doc id="379797" url="https://ml.wikipedia.org/wiki?curid=379797" title="സങ്കട മോചൻ ഫൗണ്ടേഷൻ">
സങ്കട മോചൻ ഫൗണ്ടേഷൻ

സങ്കട മോചൻ ഫൗണ്ടേഷൻ (SMF) ഗംഗയിലെ മാലിന്യത്തെ വൃത്തിയാക്കുന്നതിന് ഗംഗയെ സംരക്ഷിക്കുന്നതിന് സമർപ്പിക്കപ്പെട്ട സർക്കാരിതര സംഘടനയാണിത്. വാരണാസിയിലെ സങ്കട മോചൻ ഹനുമാൻ ക്ഷേത്രത്തിന്റെ മതപരമായ ദൗത്യമാണ്, ഈ പ്രകൃതി സംരക്ഷണ ദൗത്യം. അന്തരിച്ച വീർ ഭദ്ര മിശ്രയായിരുന്നു രണ്ടിന്റേയും മാനേജർ
മിശ്രയ്ക്ക് 1992ൽ ഐക്യരാഷ്ട്ര സഭയുടെ പരിസ്ഥിതി പരിപാടി (UNEP)യുടെ "ഗ്ലോബൽ 500 റോൾ ഓഫ് ഓണർ" നൽകുകയുണ്ടായി.ആസ്ത്രേലിയൻ പരിസ്ഥിതി കൂട്ടായ്മയായ ഓസ് ഗ്രീനുമായി (Oz Greene) ചേർന്ന് "സ്വച്ച് ഗംഗ അഭിയാൻ" എന്ന പരിപാടി നടത്തിവരുന്നു. അതിന്റെ രജത് ജൂബിലി 2007 നവംബർ 3-4 ആയി ആഘോഷിക്കുകയുണ്ടായി.


</doc>
<doc id="379800" url="https://ml.wikipedia.org/wiki?curid=379800" title="ലോക ശുചിമുറി ദിനം">
ലോക ശുചിമുറി ദിനം

ലോകശുചിമുറി ദിനം (WTD) എന്നത` എല്ലാ വർഷവും നവംബർ 19ന് ഞ്ചരിക്കുന്ന പരിപാടിയാണ്. ശരിയായ ശുചീകരണത്തിന്റെ പ്രാധാന്യം ശ്രദ്ധ ചെലുത്തുന്നതിനും എല്ലാവർക്കും വൃത്തിയുള്ളതും സുരക്ഷിതവുമായ ശുചിമുറികൾ പ്രാപ്യമാക്കാൻ വേണ്ടി ബോധ്യപ്പെടുത്തുവാനും വേണ്ടിയാണ്. 2001ലെ ലോക ശുചിമുറി സംഘടനയാണ് ആദ്യമായി ഈ പരിപാടി തുടങ്ങിയത്. ലോക ശുചീകരണത്തിന്റെ അപകടനിലയെപറ്റി ലോകത്തിന്റെ ശ്രദ്ധ് ആകർഷിക്കുന്നതിനായി മാറ്റിവച്ചതാണ്. അതിനുശേഷം അതിന്റെ ലക്ഷ്യം വളർന്ന് ലോക സഹകാരികളുടെ അംഗീകാരം നേടുകയും, 2013ൽ ഐക്യ രാഷ്ട്രസഭ ലോകശുചിമുറി ദിനത്തെ അംഗീകരിച്ച് ഒരു ഔദ്യോഗിക ഐക്യ രാഷ്ട്ര സഭ യുടെ അന്തരാഷ്ട്ര ദിനമാക്കി തീരുമാനമെടുത്തു. (യു.എൻ തീരുമാനം A/67/L.75).


</doc>
<doc id="379801" url="https://ml.wikipedia.org/wiki?curid=379801" title="ബാബിയ ഗോറ ദേശീയോദ്യാനം">
ബാബിയ ഗോറ ദേശീയോദ്യാനം

ബാബിയ ഗോറ ദേശീയോദ്യാനം (Polish: "Babiogórski Park Narodowy") പോളണ്ടിലെ 23 ദേശീയ പാർക്കുകളിൽ ഒന്നാണ്. ഈ ദേശീയോദ്യാനം രാജ്യത്തിൻറെ തെക്കൻ പ്രദേശത്ത് സ്ലോവാക്കിയ അതിർത്തിയിലെ ലെസ്സർ പോളണ്ട് വോയിവോഡെഷിപ്പിൽ സ്ഥിതിചെയ്യുന്നു. ദേശീയോദ്യാനത്തൻറെ മുഖ്യ കാര്യാലയം സ്ഥിതിചെയ്യുന്നത് സവോജ വില്ലേജിലാണ്.

31.98 ചതുരശ്രകിലോമീറ്റർ (33.92 ചതുരശ്ര മൈൽ) വിസ്തീർണ്ണമുള്ള ഈ ദേശീയോദ്യാനത്തിലെ വനഭൂമിയുടെ വിസ്തൃതി 31.98 കിമീ (12.35 ചതുരശ്ര മൈൽ) ആണ്. ഈ പാർക്ക് ബാബിയാ ഗോരാ മാസിഫിൻറെ വടക്കൻ പ്രദേശങ്ങളും തെക്കൻ ഭാഗത്തിൻറെ ഏതാനും പ്രദേശങ്ങളും ഉൾക്കൊള്ളുന്നു. ഇതിലെ ഏറ്റവും ഉയരമുള്ള ഭാഗം ഒറാവാ ബെസ്‍കിഡ്സ് പർവ്വതനിരയിലെ (ഡയാബ്ലാക്ക് എന്നും അറിയപ്പെടുന്നു) 1,725 മീറ്റർ (5,659 അടി) ഉയരമുള്ള ഭാഗമാണ്. മാസിഫിൻറെ സ്ലോവാക് ഭാഗത്ത് "ഹോർണ് ഒറാവ പ്രൊട്ടക്റ്റഡ് ലാൻഡ്സ്കേപ്പ് ഏരിയ" എന്ന പേരിൽ ഒരു സംരക്ഷിത പ്രദേശം നിലനിൽക്കുന്നുണ്ട്. ബാബിയാ ഗോറ റിസർവ് സൃഷ്ടിക്കപ്പെട്ടതിനുശേഷം, 1933 ൽ ബാബിയ ഗോറയുടെ ഭാഗങ്ങൾക്കു നിയമപരമായി പരിരക്ഷണം ലഭിക്കുവാൻ തുടങ്ങി. 1954 ഒക്ടോബർ 30 ന് ഇതൊരു ദേശീയോദ്യാനമായി പ്രഖ്യാപിക്കപ്പെട്ടു. 1976 മുതൽ "മാൻ ആൻറ് ബയോസ്ഫിയർ (MaB) പ്രോഗ്രാമിനു കീഴിൽ ഇതൊരു ജൈവ സംരക്ഷണ മേഖലയായി യുനെസ്കോയുടെ പട്ടികയിൽ ഉൾപ്പെടുത്തിയിട്ടുണ്ട്. ജൈവ സംരക്ഷണ റിസർവ് മേഖല 2001 വിപുലീകരിച്ചിരുന്നു.


</doc>
<doc id="379804" url="https://ml.wikipedia.org/wiki?curid=379804" title="ബെല്ലിംഗർ നദി ദേശീയോദ്യാനം">
ബെല്ലിംഗർ നദി ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിൽ സിഡ്നിയിൽ നിന്ന് 410 കിലോമീറ്റർ വടക്കായുള്ള ദേശീയോദ്യാനമാണ് ബെല്ലിംഗർ നദി ദേശീയോദ്യാനം. ഈ ദേശീയോദ്യാനത്തിന്റെ പ്രധാന ആകർഷണം ബെല്ലിംഗർ നദിയും അതിന്റെ ഉയർന്ന സ്ഥലങ്ങളിലുള്ള നശിപ്പിക്കപ്പെടാത്ത വനവുമാണ്.



</doc>
<doc id="379805" url="https://ml.wikipedia.org/wiki?curid=379805" title="ബെൻ ബോയ്ഡ് ദേശീയോദ്യാനം">
ബെൻ ബോയ്ഡ് ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിൽ, സിഡ്നിയിൽ നിന്ന് 282 കിലോമീറ്റർ തെക്കായുള്ള ദേശീയോദ്യാനമാണ് ബെൻ ബോയ്ഡ് ദേശീയോദ്യാനം.

ന്യൂ സൗത്ത് വെയിൽസിന്റെ ഏറ്റവും തെക്കൻ തീരത്ത് തിമിംഗിലവേട്ട, കൃഷി എന്നിവയുൾപ്പെടെ വ്യത്യസ്തമായ താത്പര്യങ്ങൾ ഉണ്ടായിരുന്ന ബെൻ ബോയ്ഡ് എന്ന സംരംഭകന്റെ പേരിൽ നിന്നാണ് ഈ ദേശീയോദ്യാനത്തിന് ഈ പേരു ലഭിക്കുന്നത്. 1971 ലാണ് ഈ ദേശീയോദ്യാനം സ്ഥാപിതമാകുന്നത്. യഥാർത്ഥത്തിൽ 8,900 ഹെക്റ്റർ സ്ഥലത്ത് വ്യാപിച്ചികിടക്കുന്ന ഈ ദേശീയോദ്യാനം 10,486 ഹെക്റ്റർ സ്ഥലത്തായി വികസിപ്പിച്ചു. 



</doc>
<doc id="379806" url="https://ml.wikipedia.org/wiki?curid=379806" title="ബിയമാങ്ഗ ദേശീയോദ്യാനം">
ബിയമാങ്ഗ ദേശീയോദ്യാനം

ആസ്ത്രേലിയയിൽ ന്യൂ സൗത്ത് വെയിൽസിൽ, സിഡ്നിയിൽ നിന്ന് 307 കിലോമീറ്റർ തെക്കായുള്ള ദേശീയോദ്യാനമാണ് ബിയമാങ്ഗ ദേശീയോദ്യാനം. ഉല്ലദുല്ലയിൽ നിന്ന് മെരിംബുലാ വരെയുള്ള പക്ഷികളുടെ പ്രധാനപ്പെട്ട മേഖല ഇതിൽ ഉൾപ്പെടുന്നു. ഷിഫ്റ്റ് തത്തകളുടെ പ്രാധാന്യം മൂലം ബേർഡ് ലൈഫ് ഇന്റർനാഷനൽ ഇതിനെ പരിഗണിച്ചിട്ടുണ്ട്. 



</doc>
<doc id="379817" url="https://ml.wikipedia.org/wiki?curid=379817" title="ബിയാലോവീസ ദേശീയോദ്യാനം">
ബിയാലോവീസ ദേശീയോദ്യാനം

ബിയാലോവീസ ദേശീയോദ്യാനം (പോളിഷ്: "Białowieski Park Narodowy") ബലാറസ് അതിർത്തിയോടു ചേർന്ന് കിഴക്കൻ പോളണ്ടിലെ പോഡ്ലാസ്കീ വോയിവോഡെഷിപ്പിൽ സ്ഥിതിചെയ്യുന്ന ഒരു ദേശീയോദ്യാനമാണ്. പാർക്കിന്റെ മൊത്തം വിസ്തീർണ്ണം 152.2 ചതുരശ്ര കിലോമീറ്ററാണ് (58.8 ച. മൈൽ). പോളണ്ടിലെ ബിയാലിസ്റ്റോക്കിന് 62 കിലോമീറ്റർ (39 മൈൽ) തെക്കുകിഴക്കായിട്ടാണ് ഇ ദേശീയോദ്യാനം സ്ഥിതി ചെയ്യുന്നത്. ഒരിക്കൽ യൂറോപ്യൻ സമതലമാകെ വ്യാപിച്ചു കിടന്നിരുന്ന യൂറോപ്പിലെ അവസാനത്തെ സമശീതോഷ്ണ primaeval കാടുകളായ ബിയലൂവിസ വനഭാഗങ്ങളുടെ ഏറ്റവും മികച്ച സംരക്ഷണത്തിൻറെ പേരിലാണ് ഇത് അറിയപ്പെടുന്നത്. ഭൂഖണ്ഡത്തിലെ കരമൃഗങ്ങളിൽ ഏറ്റവും ഭാരം കൂടിയവയായ യൂറോപ്യൻ കാട്ടുപോത്തുകളുടെ (Polish: żubr) ലോകത്തിലെ ഏറ്റവും വലിയ അംഗസംഖ്യയുള്ളത് ഈ ദേശീയോദ്യാനത്തിലാണ്.

രണ്ടു രാജ്യങ്ങളുടെ അതിർത്തികൾ ഈ കാടുകൾ വഴി കടന്നു പോകുന്നു. ബെലാറസിലെ ബെലോവെഷ്സ്കായ പുഷ്ച്ച ദേശീയോദ്യാനം അതിർത്തിയ്ക്കു സമീപമാണ്. കാൽനടക്കാർക്കും സൈക്കിൾയാത്രക്കാർക്കുമായി അതിർത്തി കടക്കുന്നതിനുള്ള ഭാഗങ്ങളുണ്ട്.


</doc>
<doc id="379826" url="https://ml.wikipedia.org/wiki?curid=379826" title="സിവിൽ നിയമലംഘനം">
സിവിൽ നിയമലംഘനം

സിവിൽ നിയമലംഘനം പ്രവർത്തനാധിഷ്ഠിതമായതും പ്രഖ്യാപിതമായതും ആയ നിയമലംഘനപ്രവർത്തനമാണ്. ഇതിൽ സർക്കാരിന്റെ ചില വ്യവസ്ഥാപിതമായ നിയമങ്ങളും ആവശ്യങ്ങളും ആജ്ഞകളും ലംഘിക്കുന്നു അല്ലെങ്കിൽ ഒരു രാജ്യം പിടിച്ചെടുത്തവരുടെ ആജ്ഞകൾ ആ രാജ്യത്തെ പൗരന്മാർ ലംഘിക്കുന്നു. സിവിൽ നിയമലംഘനം, ഒരു നിലവിലുള്ള സാമൂഹ്യവ്യവസ്ഥിതിയെ മുഴുവൽ തിരസ്കരിക്കുന്ന പ്രസ്ഥാനം എന്നതിലുപരി സിമ്പോളിക് ആയി അല്ലെങ്കിൽ അനുഷ്ഠാനപരമായി നിലവിലുള്ള നിയമങ്ങളെ ലംഘിക്കുന്ന സമരമുറയാണ്. ഇതിനെ ചിലപ്പോൾ അഹിംസാപരമായ സിവിൽ നിയമലംഘനം എന്നു വിളിക്കാറുണ്ട്. സിവിൽ നിയമലംഘനം അഹിംസാപരമായ സമരങ്ങൾക്കു തുല്യമായി കരുതപ്പെടുന്നു. 

Ideas

Groups

വ്യക്തികൾ

By country

രേഖകൾ




</doc>
<doc id="379837" url="https://ml.wikipedia.org/wiki?curid=379837" title="കാമ്പിനോസ് ദേശീയോദ്യാനം">
കാമ്പിനോസ് ദേശീയോദ്യാനം

കാമ്പിനോസ് ദേശീയോദ്യാനം (Polish: "Kampinoski Park Narodowy") കിഴക്കൻ സെൻട്രൽ പോളണ്ടിലെ ഒരു ദേശീയ ഉദ്യാനമാണ്. വാർസോയുടെ വടക്കുപടിഞ്ഞാറൻ പ്രാന്തപ്രദേശത്തുള്ള മാസോവിയൻ വൊയിവോട്ടെഷിപ്പിലാണ് ഇതു സ്ഥിതിചെയ്യുന്നത്. ഐക്യനാടുകളിലെ ഇന്ത്യാനയിലുള്ള ഇന്ത്യാനാ ഡൂൺസ് നാഷണൽ ലേക്ക്ഷോറുമായി ഈ ദേശീയോദ്യാനത്തിന് ഒരു സഹോദരി പാർക്ക് കരാർ ഉണ്ട്. ഇവിടെ ഒരു പാർക്ക് സൃഷ്ടിക്കുകയെന്ന ആശയം 1920 കളിലാണ് ആദ്യമായി പ്രത്യക്ഷപ്പെടുന്നത്.

1930 കളിൽ ആദ്യത്തെ കരുതൽ വനങ്ങൾ ഗ്രാനിക്ക, സിയേറക്കോവ്, സാംസിസ്ക്കോ എന്നീ പേരുകളിൽ ഇവിടെ തുറന്നിരുന്നു. ഇന്ന്, ഈ കരുതൽ വനങ്ങൾ തികച്ചും വലുതും വളരെ കർശനമായി പരിരക്ഷിക്കപ്പെടുന്നതുമാണ്. 1959 ൽ ആണ് ഇത് ദേശീയോദ്യാനമെന്ന നിലയിൽ സൃഷ്ടിച്ചത്. മൊത്തം 407 ചതുരശ്ര കിലോമീറ്ററാണ് (157 ചതുരശ്ര മൈൽ) ആണ് ഇതിന്റെ വിസ്തൃതി.

പുരാതന കാംബിനോസ് വനങ്ങളെ (Puszcza Kampinoska) ഈ ദേശീയോദ്യാനം ഉൾക്കൊള്ളുന്നു. ജനുവരി 2000 ൽ ഈ പ്രദേശം യുനെസ്കോയുടെ കരുതൽ ജൈവമണ്ഡലങ്ങളുടെ പട്ടികയിൽ ഉൾപ്പെടുത്തി. യഥാർത്ഥത്തിലുണ്ടായിരുന്നതിനേക്കാൾ ഒരൽപ്പം ചെറുതാണ് ഇപ്പോൾ ഈ ഉദ്യാനം. 

385.44 ചതുരശ്ര കിലോമീറ്റർ (148.82 ച.മൈൽ) വിസ്തീർണ്ണമുള്ള ഈ പാർക്കിലെ 46.38 ച.കി.മീ പ്രദേശങ്ങൾ കർശനമായി സംരക്ഷിക്കപ്പെട്ടിരിക്കുന്നു. പാർക്കിന് ചുറ്റുമുള്ള സംരക്ഷിത മേഖല മുഴുവനായി 377.56 ചതുരശ്ര കി.മീ. ആണ്. ദേശീയോദ്യാനം ഉൾക്കൊള്ളുന്ന ഭൂമിയിലെ 70 ശതമാനം ഭാഗങ്ങൾ നിബിഢവനങ്ങളാണ്. ഇവിടെ സർവ്വസാധാരണമായി കാണപ്പെടുന്ന വൃക്ഷം പൈൻ മരമാണ്. ദേശീയോദ്യാനത്തിൻറെ ചിഹ്നമായി തെരഞ്ഞെടുത്തിരിക്കുന്നത് മൂസ് എന്ന മൃഗത്തെയാണ്. 

കാമ്പിനോസ്കി ദേശീയോദ്യാനം പോളണ്ടിലെ ഏറ്റവും വലിയ നദീ സംഗമത്തിലാണ് സ്ഥിതിചെയ്യുന്നു - ഇവിടെ വിസ്റ്റുല, ബഗ്, നര്യൂ, വക്ര, ബ്സുറ എന്നീ നദികൾ ഒരുമിച്ചു കൂടുന്നു. ഈ ദേശീയോദ്യാനത്തിനുള്ളൽ തടാകങ്ങളില്ല, പാർക്കിലെ ഏറ്റവും വലിയ നദി ബ്സുറ നദിയുടെ പോഷകനദിയായ ലസികയാണ്. ഇത് ഒരു ജലപാതയായി പ്രവർത്തിക്കുന്നു. ദേശീയോദ്യാനത്തിലെ സസ്യജാലങ്ങളിൽ 1245 ഇനം സസ്യങ്ങളുണ്ട്. അതിൽ 69 എണ്ണം സംരക്ഷിതയിനങ്ങളാണ്. ഈ പ്രദേശത്തെ ഭൂപ്രകൃതി മണൽ, മണ്ണിൽ വളരുന്ന പൈൻ മരങ്ങളായ ചെങ്കുൺ ചുറ്റുമുള്ള മണൽക്കുന്നുകളും ചതുപ്പു നിലങ്ങളും ഇടകലർന്നതാണ്. മണൽ കലർന്ന പ്രദേശത്ത് പൈൻ മരങ്ങളും ചതുപ്പു പ്രദേശങ്ങളിൽ പുൽമേടുകളുമാണ്.


</doc>
<doc id="379841" url="https://ml.wikipedia.org/wiki?curid=379841" title="തിരുപ്പതി">
തിരുപ്പതി

ആന്ധ്രപ്രദേശ് സംസ്ഥാനത്തിലെ ചിറ്റൂർ ജില്ലയിൽസ്ഥിതി ചെയ്യുന്ന പട്ടണമാണ് തിരുപ്പതി. Tirupati () സെൻസസ്, പ്രകാരം ജനസംഖ്യ ആണ്,ഇത് ആന്ധ്രയിലെ ഒന്പതാമത്തെ ഏറ്റവും വലിയ നഗരമാണ്. തിരുമല വെങ്കടേശ്വര ക്ഷേത്രവും മറ്റനവധി ക്ഷേത്രങ്ങളും സ്ഥിതിചെയ്യുന്നതിനാൽ ആന്ധ്രയിലെ "ആത്മീയ തലസ്ഥാനം" ( "Spiritual Capital of Andhra Pradesh") എന്നറിയപ്പെടുന്നു. കൂടാതെ ശ്രീ വെങ്കടേശ്വര യൂണിവേഴ്സിറ്റി മുതലായ യൂണിവേഴ്സിറ്റികളും കോളേജുകളും ഇവിടെ സ്ഥിതിചെയുന്നു.


</doc>
<doc id="379869" url="https://ml.wikipedia.org/wiki?curid=379869" title="വിഗ്രി ദേശീയോദ്യാനം">
വിഗ്രി ദേശീയോദ്യാനം

വിഗ്രി ദേശീയോദ്യാനം (Polish: "Wigierski Park Narodowy") വടക്ക്-കിഴക്കൻ പോളണ്ടിലെ, പോഡ്ലാസ്കി വോയിവോഡെഷിപ്പിൽ സ്ഥിതിചെയ്യുന്ന ഒരു ദേശീയ ഉദ്യാനമാണ്.  മസുറിയൻ ലേക് ഡിസ്ട്രിക്റ്റ്, അഗസ്റ്റോവ് പ്രൈമെവൽ ഫോറസ്റ്റ് ("Puszcza" Augustowska) എന്നിവയുടെ ഭാഗങ്ങൾ ഈ ദേശീയോദ്യാനത്തിൽ ഉൾക്കൊള്ളുന്നു. ദേശീയോദ്യാനത്തിലെ പല തടാകങ്ങളിൽ ഏറ്റവും വലിപ്പമുള്ള വിഗ്രിയുടെ പേരിലാണ് ദേശീയോദ്യാനം അറിയപ്പെടുന്നത്.  ഇത് റംസാർ വെറ്റ്ലാൻഡ് ഗണത്തിലുൾപ്പെടുത്തിയിരിക്കുന്നു. പോളണ്ടിലെ അത്തരം 13 സൈറ്റുകളിലൊന്നാണിത്.

1989 ജനുവരി 1 നാണ് ഈ ദേശീയോദ്യാനം നിർമ്മിക്കപ്പെട്ടത്. അക്കാലത്ത് 149.56 ചതുരശ്ര കിലോമീറ്റർ വിസ്തൃതിയായിരുന്ന ഈ ദേശീയോദ്യാനത്തിനുണ്ടായിരുന്നത്. ഇപ്പോൾ 150.86 ചതുരശ്ര കിലോമീറ്റർ (58.25 ച.മൈൽ) എന്ന നിലയിൽ നേരിയ തോതിൽ വിസ്തൃതി വർദ്ധിച്ചിട്ടുണ്ട്. ഇതിൽ 94.64 കിമീ2 നിബിഢവനമാണ്, 29.08 കിലോമീറ്റർ2 വെള്ളവും. 27.14 കിമീ2 മറ്റ് തരത്തിലുള്ള പ്രദേശങ്ങളുമാണ്, കൂടുതലും കാർഷികാവശ്യത്തിനുപയോഗിക്കുന്നു. ദേശീയോദ്യാനത്തിൻറെ കർശനമായ സംരക്ഷണ മേഖലയിലുള്ള 6.23 ചതുരശ്ര കിലോമീറ്ററിൽ 2.83 ചതുരശ്ര കിലോമീറ്റർ വനമേഖലയാണ്. സുവാൽക്കി പട്ടണത്തിലാണ് ദേശീയോദ്യാനത്തിൻറെ ആസ്ഥാനം നിലനിൽക്കുന്നത്.


</doc>
<doc id="379872" url="https://ml.wikipedia.org/wiki?curid=379872" title="ബീബ്‍ർസ ദേശീയോദ്യാനം">
ബീബ്‍ർസ ദേശീയോദ്യാനം

ബീബ്‍ർസ ദേശീയോദ്യാനം (Polish: "Biebrzański Park Narodowy"), വടക്കുകിഴക്കൻ പോളണ്ടിലെ പോഡ്ലാസ്കി വോയിവോഡെഷിപ്പിൽ, ബീബ്‍ർസ നദിക്കരയിലായി സ്ഥിതിചെയ്യുന്ന ഒരു ദേശീയോദ്യാനമാണ്. പോളണ്ടിലെ 23 ദേശീയോദ്യാനങ്ങളിൽ ഏറ്റവും വലിപ്പമുള്ള ഇത്, 1993 സെപ്റ്റംബർ 9 നാണ് രൂപീകരിക്കപ്പെട്ടത്.

ഇതിന്റെ മൊത്തം വിസ്തീർണ്ണം 592.23 കിമീ (228.66 ചതുരശ്ര മൈൽ) ആണ്. ഇതിൽ 155.47 ചതുരശ്രകിലോമീറ്റർ വനമേഖലയും 181.82 ചതുരശ്ര കിലോമീറ്റർ വയലുകളും പുൽമേടുകളും, 254.94 ചതുരശ്ര കിലോമീറ്റർ പ്രദേശം ചതുപ്പുനിലങ്ങളുമാണ്.


</doc>
<doc id="379893" url="https://ml.wikipedia.org/wiki?curid=379893" title="ബൈസ്സ്കാസഡി ദേശീയോദ്യാനം">
ബൈസ്സ്കാസഡി ദേശീയോദ്യാനം

ബൈസ്സ്കാസഡി ദേശീയോദ്യാനം (Polish: "Bieszczadzki Park Narodowy"), പോളണ്ടിലെ മൂന്നാമത്തെ ഏറ്റവും വലിയ ദേശീയോദ്യാനമാണ് രാജ്യത്തിന്റെ തെക്ക് കിഴക്കൻ മൂലയിൽ സബ്കാർപത്തിയൻ വൊയിവോഡെഷിപ്പിൽ സ്ഥിതി ചെയ്യുന്ന ഈ ഉദ്യാനം സ്കോവാക്കിയ ഉക്രെയിൻ അതിർത്തിയിലാണ്.

ഈ ദേശീയോദ്യാനം രൂപീകരിക്കപ്പെട്ടത് 1973 ലായിരുന്നു.

രൂപീകരണസമയത്ത്, 59.55 ചതുരശ്ര മീറ്റർ വിസ്തീർണ്ണമുണ്ടായിരുന്ന (22.99 ചതുരശ്ര മൈൽ) ഈ ദേശീയോദ്യാനം കാലക്രമത്തിൽ നാലു തവണ വിപുലീകരിച്ചിരുന്നു.1996 ലാണ് അവസാന വിപുലീകരണം നടത്തപ്പെട്ടത്. ഇക്കാലത്ത് മുൻ‌ വില്ലേജുകളായിരുന്ന ബുക്കോവീക്, ബെനിയോവ, കാരിൻസ്കീ എന്നിവ ദേശീയോദ്യാനത്തോടു സംയോജിപ്പിക്കപ്പെട്ടിരുന്നു. 1999 ൽ മുൻ വില്ലേജുകളായിരുന്ന ഡ്‍സ്വിനിയാക്സ്, ടർനാവ, സൊകോലികി എന്നിവും കൂട്ടിച്ചേർക്കപ്പെട്ടു.

292.02 ചതുരശ്ര കിലോമീറ്റർ (112.75 ചതുരശ്ര മൈൽ) പ്രദേശത്തു പരന്നു കിടക്കുന്ന ദേശീയോദ്യാനം, ബൈസ്സ്കാസഡി പർവ്വതനിരയിലെ പോളിഷ് ഭാഗത്തിൻറെ ഏറ്റവും ഉയർന്ന പ്രദേശങ്ങളും ഉൾക്കൊളളുന്നു.

1992 ൽ ഈ ദേശീയോദ്യാനവും അതിന്റെ ചുറ്റുവട്ടത്തുള്ള പ്രദേശങ്ങളും ചേർത്ത് യുനെസ്കോ ഈസ്റ്റ് കാർപാത്തിയൻ ബയോസ്ഫിയർ റിസർവ്വിൻറെ ഭാഗമാക്കിയിരുന്നു. ഇത് സ്ലോവാക്യയുടെയും (1998 മുതൽ) ഉക്രയിനിലെയും ഭാഗങ്ങളുൾപ്പെടെ മൊത്തം 2,132.11 സ്ക്വയർ കിലോമീറ്റർ (823.21 ചതുരശ്ര മൈൽ) ആണ്.


</doc>
<doc id="379896" url="https://ml.wikipedia.org/wiki?curid=379896" title="ദേശീയ കടുവ സംരക്ഷണ അതോറിറ്റി">
ദേശീയ കടുവ സംരക്ഷണ അതോറിറ്റി

2005 ഡിസംബറിൽ ഇന്ത്യയിൽ നിലവിൽവന്ന സംഘടനയാണ് ദേശീയ കടുവ സംരക്ഷണം അതോറിറ്റി(നാഷണൽ ടൈഗർ കൺസർവേഷൻ അതോറിറ്റി). ടൈഗർ ടാസ്ക് ഫോഴ്സിന്റെ നിർദ്ദേശപ്രകാരം ഇന്ത്യയുടെ പ്രധാനമന്ത്രിയാണ് ഈ അതോറിറ്റി രൂപവത്കരിച്ചത്.
പ്രൊജക്റ്റ് ടൈഗർ, കടുവ സംരക്ഷണ കേന്ദ്രങ്ങൾ എന്നിവയുടെ നടത്തിപ്പിനായാണ് ഈ അതോറിറ്റി രൂപവത്കരിച്ചത്. 1973 ലാണ് കടുവ സംരക്ഷണ പരിപാടി ആരംഭിച്ചത്.


</doc>
<doc id="379900" url="https://ml.wikipedia.org/wiki?curid=379900" title="ബോറി ടുച്ചോൾസ്കി ദേശീയോദ്യാനം">
ബോറി ടുച്ചോൾസ്കി ദേശീയോദ്യാനം

ബോറി ടുച്ചോൾസ്കി ദേശീയോദ്യാനം (Polish: "Park Narodowy "Bory Tucholskie"") 1996 ജൂലൈ ഒന്നിനു സ്ഥാപിതമായ പോളണ്ടിലെ ഒരു ദേശീയോദ്യാനമാണ്. 46.13 ചതുരശ്ര കിലോമീറ്റർ വിസ്തൃതി (17.81 ച.മൈൽ) വിസ്തൃതിയുള്ള ഈ ദേശീയോന്യാനം വനങ്ങൾ, തടാകങ്ങൾ, പുൽമേടുകൾ, പീറ്റ്ലാൻറുകൾ എന്നിവ ഉൾക്കൊള്ളുന്നു. ദേശീയോദ്യാനം പോളണ്ടിൻറെ വടക്കൻ ഭാഗത്ത് ചോജ്‍നൈസ് കൌണ്ടിയിൽ, പോളണ്ടിലെ ഏറ്റവും വലിയ വനപ്രദേശമായ ടുച്ചോല വനത്തിൻറെ ഹൃദയഭാഗത്താണ് സ്ഥിതിചെയ്യുന്നത്. സബർർസ്കി ലാൻഡ്സ്കേപ്പ് പാർക്ക് എന്നറിയപ്പെടുന്ന വലിയ സംരക്ഷിത പ്രദേശം ഉദ്യാനത്തെ വലയം ചെയ്തു സ്ഥിതി ചെയ്യുന്നു. 2010 ൽ യുനെസ്കോ നാമനിർദ്ദേശം ചെയ്ത ടുച്ചോല ഫോറസ്റ്റ് ബയോസ്ഫിയർ റിസർവ്വിൻറെ കേന്ദ്രമാണിത്.

ദേശീയ പാർക്ക് 130 ചതുരശ്ര കിലോമീറ്ററോളം വരണമെന്നുള്ള ആദ്യനിർദ്ദേശം പ്രാദേശിക അധികൃതരുമായി ചർച്ച ചെയ്ത ശേഷം ഉദ്യാനത്തിൻറെ അതിർത്തികൾ സെവൻ ലേക്ക്സ് സ്ടീമിൻറെ (Struga Siedmiu Jezior) പരിധിവരെ നിജപ്പെടുത്തി. ദേശീയോദ്യാനത്തിൽ ഉൾപ്പെടുത്തിയിട്ടുള്ള പ്രദേശങ്ങൾ സംസ്ഥാനത്തിൻറെ ഉടമസ്ഥതിയലുള്ളതായിരുന്നു (സ്വകാര്യ വ്യക്തികളുടേതല്ല).


</doc>
<doc id="379905" url="https://ml.wikipedia.org/wiki?curid=379905" title="ഡ്രാവാ ദേശീയോദ്യാനം">
ഡ്രാവാ ദേശീയോദ്യാനം

ഡ്രാവാ ദേശീയോദ്യാനം (Polish: "Drawieński Park Narodowy") വടക്കുപടിഞ്ഞാറൻ പോളണ്ടിലെ ഒരു ദേശീയോദ്യാനമാണ്. ഗ്രേറ്റർ പോളണ്ട്, ലുബൂസ്, വെസ്റ്റ് പോമറേണിയൻ വോയിവോഡെഷിപ്പ് എന്നിവയുടെ അതിർത്തിയിലാണിതു സ്ഥിതി ചെയ്യുന്നത്.

വിശാലമായ ഡ്രോസ്‍കോ വനത്തിന്റെ (Puszcza Drawska) ഭാഗമായ ഈ ദേശീയോദ്യാനം, വിശാലമായ ഡ്രോസ്‍കോ സമതലത്തിൽ സ്ഥിതിചെയ്യുന്നു. ഡ്രാവാ നദിയുടെ പേരിൽ നിന്നാണ് ഉദ്യാനത്തിന് ഈ പേരു ലഭിച്ചത്. 1990 ൽ രൂപീകരിക്കപ്പെട്ട ദേശീയോദ്യാനം തുടക്കത്തിൽ 86.91 ച.കി.മീ. പ്രദേശത്താണ് നിലനിന്നിരുന്നത്. പിന്നീട് ഇത് 113.42 ചതുരശ്ര കിലോമീറ്ററിലായി (43.79 ചതുരശ്ര മൈൽ) വിപുലീകരിച്ചു, ഇതിൽ 96.14 ചതുരശ്ര കി.മീ. ആണ് വനമേഖല (3.68 ചതുരശ്ര കി.മീ. കർശനമായി സംരക്ഷിത പ്രദേശമായി കണക്കാക്കപ്പെടുന്നു) ജലസ്രോതസ്സുകൾ 9.37 ചതുരശ്ര കി.മീ. ആണ്.


</doc>
<doc id="379907" url="https://ml.wikipedia.org/wiki?curid=379907" title="ബെയിൽ മൌണ്ടൻസ് ദേശീയോദ്യാനം">
ബെയിൽ മൌണ്ടൻസ് ദേശീയോദ്യാനം

ബെയിൽ മൌണ്ടൻസ് ദേശീയോദ്യാനം, എത്യോപ്യയിലെ ഒരു ദേശീയോദ്യാനമാണ്. എത്യോപ്യൻ മലനിരകളിലെ, ബാൽ മൗണ്ടൻസിലും സാനെറ്റി പീഠഭൂമിയിലുമായി ഏകദേശം 2,150 ചതുരശ്ര കിലോമീറ്റർ (530,000 ഏക്കർ)  വിസ്തൃതിയിൽ വ്യാപിച്ചു കിടക്കുന്നതാണ് ഈ ദേശീയോദ്യാനം. പാർക്കിലെ ആഫ്രോമൊണ്ടെയ്ൻ ആവാസവ്യവസ്ഥയിലെ തനതായ ജീവജാലങ്ങൾ, ലോകത്തിലെ മറ്റേതെങ്കിലും ഇത്തരം ജീവജാലങ്ങളുടെ ആവാസവ്യവസ്ഥയിൽ തനതായി കണ്ടുവരുന്നതിൽവച്ച് ഏറ്റവും കൂടുതലാണ്. 2009 ൽ വേൾഡ് ഹെറിറ്റേജ് താൽക്കാലിക ലിസ്റ്റിലേയ്ക്ക് ഈ ദേശീയോദ്യാനം നാമനിർദ്ദേശം ചെയ്യപ്പെട്ടു.

ബെയിൽ മൗണ്ടെയ്ൻസ് ദേശീയോദ്യാനം സ്ഥിതിചെയ്യുന്നത്, എത്യോപ്യയുടെ തെക്കുകിഴക്കൻ മേഖലയിലാണ്. ഇത് ആഡിസ് അബാബയ്ക്ക് 400 കിലോമീറ്റർ തെക്ക് കിഴക്കായും ഒറോമിയ മേഖലയിലെ ദേശീയ സംസ്ഥാനമായ ഷാഷമീന് 150 കിലോമീറ്റർ കിഴക്കായുമാണ് സ്ഥിതിചെയ്യുന്നത്.


</doc>
<doc id="379909" url="https://ml.wikipedia.org/wiki?curid=379909" title="മാഗോ ദേശീയോദ്യാനം">
മാഗോ ദേശീയോദ്യാനം

മാഗോ ദേശീയോദ്യാനം, എത്യോപ്യയിലെ ദേശീയോദ്യാനങ്ങളിൽ ഒന്നാണ്. എത്യോപ്യയിലെ 9 പ്രാദേശിക ഗോത്ര സംസ്ഥാനങ്ങളിലൊന്നായ “സതേൺ നേഷൻസ്, നാഷണാലിറ്റീസ് &  പീപ്പീൾസ് റീജിയൻ” സംസ്ഥാനത്തു നിലനിൽക്കുന്ന ഈ ദേശീയോദ്യാനം, ആഡിസ് ആബാബയക്ക് 782 കിലോമീറ്റർ തെക്കായും വടക്ക് ഒമോ നദീമേഖലയിലെത്തുമ്പോൾ 90° വക്രതയിലും വരുന്നു. ഈ ദേശീയോദ്യാനത്തിൻറെ 2162 ചതുരശ്ര കിലോമീറ്റർ പ്രദേശത്തെ, ഒമോ നദിയുടെ പോഷകനദിയായ മോഗോ നദി രണ്ടു ഭാഗങ്ങളായി തിരിച്ചിരിക്കുന്നു. ദേശീയോദ്യാനത്തിൻറെ പടിഞ്ഞാറു ഭാഗത്തായി തമ വന്യജീവിസങ്കേതം നിലനിൽക്കുന്നു. ഇവിടെ തമ നദിയാണ് രണ്ട ദേശീയോദ്യാനങ്ങളുടെയും അതിർത്തി നിർണയിക്കുന്നത്. തെക്ക് ഭാഗത്തായി മുർലെ കൺട്രോൾഡ് ഹണ്ടിംഗ് ഏരിയ സ്ഥിതിചെയ്യുന്നു. ഇവിടെ ദിപ തടാകം, ഒമോ നദിയുടെ ഇടതുവശത്തായി വ്യാപിച്ച് കിടക്കുന്നു. ദേശീയോദ്യാനത്തിൻറെ കാര്യാലയം ഒമൊറേറ്റിന് 115 കിലോമീറ്റർ വടക്കായും ജിൻകയ്ക്ക് 26 കിലോമീറ്റർ തെക്കുപടിഞ്ഞാറായുമാണ്. പാർക്കിനു ചുറ്റുപാടുമുള്ള എല്ലാ റോഡുകളും ടാർ ചെയ്യാത്തവയാണ്.


</doc>
<doc id="379911" url="https://ml.wikipedia.org/wiki?curid=379911" title="യാങ്കുടി റാസ്സ ദേശീയോദ്യാനം">
യാങ്കുടി റാസ്സ ദേശീയോദ്യാനം

യാങ്കുടി റാസ്സ ദേശീയോദ്യാനം, എത്യോപ്യയിലെ ദേശീയോദ്യാനങ്ങളിലൊന്നാണ്. അഫാർ മേഖലയിൽ സ്ഥിതിചെയ്യുന്ന ഈ ദേശീയോദ്യാനത്തിൻറെ 4730 ചതുരശ്ര കിലോമീറ്റർ പ്രദേശം, തെക്കൻ അതിർത്തിക്കു സമീപമുള്ള യാങ്കുടി പർവ്വതവും ചുറ്റുപാടും സമുദ്രനിരപ്പിന് 400 മുതൽ 1459 മീറ്റർ വരെ ഉയരമുള്ള  റാസ്സ സമതലങ്ങളും ഉൾപ്പെടുന്നു. ദേശീയോദ്യാനത്തിൻറെ ഭൂരിഭാഗം പ്രദേശങ്ങളും മണൽനിറഞ്ഞ അർദ്ധമരുഭൂമിയും മരം നിറഞ്ഞ പുൽമേടുകളും ഉൾപ്പെട്ടവയാണ്.


</doc>
<doc id="379913" url="https://ml.wikipedia.org/wiki?curid=379913" title="ഗമ്പേല ദേശീയോദ്യാനം">
ഗമ്പേല ദേശീയോദ്യാനം

ഗമ്പേല ദേശീയോദ്യാനം എത്യോപ്യയിലെ ദേശീയോദ്യാനങ്ങളിൽ ഏറ്റവും വലുതാണ്. ഈ ദേശീയോദ്യാനം 5,061 ചതുരശ്ര കിലോമീറ്ററിൽ (1,954 ചതുരശ്ര മൈൽ) പ്രദേശം ഉൾപ്പെടുന്നതാണ്.

1973 ൽ സ്ഥാപിതമായ ഈ ദേശീയോദ്യാനം, ഗാംബെല്ല മേഖലയിൽ സ്ഥിതിചെയ്യുന്നു. ഗാംബേല നഗരത്തിന് 15 കിലോമീറ്റർ (9.3 മൈൽ) തെക്കുപടിഞ്ഞാറ് ഭാഗത്തു സ്ഥിതിചെയ്യുന്ന ഈ ദേശീയോദ്യാനത്തിൻറെ മുഖ്യകാര്യാലയം ഈ നഗരത്തിലാണ്. ഉദ്യാനത്തിൻറ വടക്കൻ അതിർത്തി ബരോ നദി നിശ്ചയിക്കുന്നു.


</doc>
<doc id="379915" url="https://ml.wikipedia.org/wiki?curid=379915" title="ലൊവാങ്കോ ദേശീയോദ്യാനം">
ലൊവാങ്കോ ദേശീയോദ്യാനം

ലൊവാങ്കോ ദേശീയോദ്യാനം, പടിഞ്ഞാറൻ ഗാബോണിലെ ഒരു ദേശീയ ഉദ്യാനമാണ്. 220 കി.മീ. വലിപ്പമുള്ള ഇഗ്വേല ലഗൂണിന്റെ ഒരു ഭാഗം ഉൾപ്പെടെയുള്ള  വൈവിദ്ധ്യമാർന്ന തീരപ്രദേശ ആവാസവ്യവസ്ഥയുടെ സംരക്ഷണം ഈ ദേശീയോദ്യാനം നിർവ്വഹിക്കുന്നു. ഒരു ദേശീയോദ്യാനത്തിനുളളിൽ സംരക്ഷിക്കപ്പെടുന്ന ലക്ഷണമൊത്ത പടിഞ്ഞാറൻ ആഫ്രിക്കൻ ലഗൂൺ സംവിധാനത്തിന്റെ ഒരേയൊരു സവിശേഷ ഉദാഹരണമാണിത്.

നകോമി, ൻഡോഗോ ലാഗോണുകൾക്കിടയിൽ സ്ഥിതി ചെയ്യുന്ന ലോവാങ്കോ ദേശീയോദ്യാനം ആഫ്രിക്കയുടെ പടിഞ്ഞാറൻ തീരത്തെ യഥാർത്ഥ അലങ്കാരമായി അറിയപ്പെടുന്നു.


</doc>
<doc id="379917" url="https://ml.wikipedia.org/wiki?curid=379917" title="മിൻകെബെ ദേശീയോദ്യാനം,">
മിൻകെബെ ദേശീയോദ്യാനം,

മിൻകെബെ ദേശീയോദ്യാനം, ഗാബോണിൻറെ ഏറ്റവും വടക്കുകിഴക്കായി സ്ഥിതിചെയ്യുന്ന ഒരു ദേശീയോദ്യാനമാണ്.
7,570 ചതുരശ്ര കിലോമീറ്ററാണ് ഈ ദേശീയോദ്യാനത്തിൻറെ ആകെ വിസ്തൃതി. ഈ പ്രദേശം 1989 ൽ തന്നെ സംരക്ഷണം ആവശ്യമുള്ള ഒരു മേഖലയായി WWF തിരിച്ചറിയുകയും 1997 മുതൽ ഈ വന സംരക്ഷണത്തിനായി സജീവമായി പ്രവർത്തിക്കുകയും ചെയ്യുന്നു.
2000 ൽ താൽക്കാലിക റിസർവ് ആയി ഈ പാർക്ക് സ്ഥാപിക്കപ്പെട്ടുവെങ്കിലും, മിൻകെബെ ദേശീയോദ്യാനം 2002 ആഗസ്തിൽ ഗാബോണീസ് ഗവൺമെന്റ് ഔദ്യോഗികമായി അംഗീകരിച്ചു.  IUCN സംരക്ഷണത്തിനുള്ള ഒരു സുപ്രധാന സ്ഥലമായി ഇത് അറിയപ്പെടുന്നു. ഇത് ഭാവിയിൽ ഒരു ലോക പൈതൃക സ്ഥലമായി പരിഗണിക്കുവാനുള്ള നിർദ്ദേശങ്ങളും മുന്നോട്ട് വച്ചിട്ടുണ്ട്.


</doc>
<doc id="379919" url="https://ml.wikipedia.org/wiki?curid=379919" title="വാകാ ദേശീയോദ്യാനം">
വാകാ ദേശീയോദ്യാനം

വാകാ ദേശീയോദ്യാനം, മദ്ധ്യ ഗാബണിലെ ഒരു ദേശീയോദ്യാനമാണ്. ചൈല്ലു മാസിഫിലെ 1000 ചതുരശ്രകിലോമീറ്റർ പ്രദേശത്തുളള മഴക്കാടുകളെ ഈ ദേശീയോദ്യാനം സംരക്ഷിക്കുന്നു.


</doc>
<doc id="379921" url="https://ml.wikipedia.org/wiki?curid=379921" title="ഗോർസെ ദേശീയോദ്യാനം">
ഗോർസെ ദേശീയോദ്യാനം

ഗോർസെ ദേശീയോദ്യാനം (Polish: "Gorczański Park Narodowy"), തെക്കൻ പോളണ്ടിലെ ലെസ്സർ പോളണ്ട് വോയിവോഡെഷിപ്പിൽ സ്ഥിതിചെയ്യുന്ന ഒരു ദേശീയ ഉദ്യാനമാണ്.

വെസ്റ്റേൺ ബെസ്‍കിഡ്സിൻ‌റെ (കാർപ്പാത്തിയൻ പർവ്വതനിരയുടെ പടിഞ്ഞാറേ അറ്റം) ഭാഗമായ ഗോർസെ പർവ്വതനിരകളുടെ മദ്ധ്യ, വടക്കുകിഴക്കൻ ഭാഗങ്ങളെ ഈ ദേശീയോദ്യാനം ഉൾക്കൊള്ളുന്നു. 

1927 ൽ പോറെബാ വെൽക്കയിലെ കൗണ്ട് ലുഡ്വിക് വോഡ്സിക്കിയുടെ ഉടമസ്ഥതയിലുള്ള ഒരു വനപ്രദേശത്ത് ഒരു വനഭൂമി റിസർവ് സ്ഥാപിച്ചപ്പോൾ മുതലാണ്, ഈ ഭൂമി സംരക്ഷിക്കുന്നതിനുള്ള ആദ്യ നടപടികൾ ആരംഭിച്ചത്.

1981 ൽ ദേശീയോദ്യാനം സ്ഥാപിക്കുന്ന കാലത്ത് ഇത്, 23.9 ചതുരശ്ര കിലോമീറ്ററിൽ വ്യാപിച്ചിരുന്നു. ഇന്ന്, ദേശീയോദ്യാനത്തിൻറെ വിസ്തൃതി 70.3 ചതുരശ്രകിലോമീറ്റർ (27.1 ചതുരശ്ര മൈൽ) ആയി വളർന്നിരിക്കുന്നു. ഇതിലെ 65.91 ചതുരശ്ര കിലോമീറ്റർ വനവുമാണ്. പാർക്കിന് ചുറ്റുമുള്ള സംരക്ഷിത മേഖലയുടെ വിസ്തീർണ്ണം 166.47 ചതുരശ്ര കി.മീ. ആണ്.

ലിമാനോവാ കൗണ്ടിയിലും നൌവി ടാർഗ് കൗണ്ടിയിലുമായി സ്ഥിതിചെയ്യന്ന ഈ ദേശീയോദ്യാനത്തിൻറെ ആസ്ഥാനം പോറെബാ വീൽക്കെയിൽ ആണ്.


</doc>
<doc id="379922" url="https://ml.wikipedia.org/wiki?curid=379922" title="ഡോയി ഫാ ഹോം പോക് ദേശീയോദ്യാനം">
ഡോയി ഫാ ഹോം പോക് ദേശീയോദ്യാനം

ഡോയി ഫാ ഹോം ദേശീയോദ്യാനം () (മുമ്പ് മായി ഫാങ് ദേശീയോദ്യാനം എന്നറിയപ്പെട്ടിരുന്നു.) തായ്‌ലന്റിലെ ഏറ്റവും ഉത്തരഭാഗത്തുള്ള ദേശീയോദ്യാനമാണ്. ചിയാങ് മയി പ്രവിശ്യയിലെ ഫാങ്, മായി ആയി, ചായി പ്രകാൻ എന്നീ ജില്ലകളിലായി പരന്നുകിടക്കുന്നു. 542 ചതുരശ്ര കിലോമീറ്റർ വിസ്തീർണ്ണമുള്ള ഈ ദേശീയോദ്യാനം മ്യാന്മാറുമായുള്ള അതിർത്തിയിലുള്ള ഡയീൻ ലാവോ പർവ്വതനിരയിലാണ് സ്ഥിതിചെയ്യുന്നത്. ഇതിന്റെ ഏറ്റവും ഉയരം കൂടിയ കൊടുമുടി 2,285 മീറ്റർ (7,497 അടി) തായ്‌ലന്റിലെ രണ്ടാമത്തെ ഉയരമുള്ള കൊടുമുടിയായ ഡോയി ഫാ ഹോം പോക് ആകുന്നു.

ഡോയി ഫാ ഹോം ദേശീയോദ്യാനം കൂടുതലും വനമേഖലയാൽ ആവൃതമാണ്. അപൂർവ്വ വൃക്ഷമായ ഹോപിയ ഒഡോറാറ്റ ( Hopea odorata ) കൂടുതലായി കാനപ്പെടുന്നു. അപൂർവ്വ സസ്യജനുസ്സായ Impatiens jurpioides ; ചിത്രശലഭമായ Meandrusa sciron എന്നിവ ഇവിടെയുണ്ട്. ഡോയി ലാങ് എന്ന പക്ഷിനിരീക്ഷണത്തിനു യോജിച്ച പ്രദേശവും ഈ ദേശീയോദ്യാനത്തിലുണ്ട്. ചൂടുനീരുറവകൾ നിറഞ്ഞ പ്രദേശമാണ്. റായി. 90° - 130° സെന്റീഗ്രേഡ് വരെ ജലത്തിന്റെ താപനില ഉയരാറുണ്ട്. 



</doc>
<doc id="379925" url="https://ml.wikipedia.org/wiki?curid=379925" title="വീണാവാദനം">
വീണാവാദനം

ഒരു മൊബൈൽ ഫോൺ ക്യാമറ ഉപയോഗിച്ച്‌ ചിത്രീകരിച്ച ഇന്ത്യയിലെ ആദ്യത്തെ ചലച്ചിത്ര ആവിഷ്ക്കാരമാണ് സതീഷ് കളത്തിൽ സംവിധാനം ചെയ്ത വീണാവാദനം (English: ) എന്ന മലയാളം ഡോക്യുമെന്ററി. ടി.സി.വി ടെലിവിഷൻ ചാനൽ സംപ്രക്ഷേപണം ചെയ്ത ഈ ഡോക്യുമെന്ററി, ഇന്ത്യൻ സെൻസർ ബോർഡിന്റെ സർട്ടിഫിക്കറ്റ് ലഭിച്ച ആദ്യത്തെ മൊബൈൽ ഫോൺ ചലച്ചിത്രം കൂടിയാണ്.

സുജിത് ആലുങ്ങൽ എന്ന ഒരു നവാഗത ചിത്രകാരന്റെ "വീണാവാദനം" എന്ന സൃഷ്ടിയെ ആസ്പദമാക്കി ലോകചിത്ര കലയുടെ ഉത്ഭവ-വികാസ-പരിണാമങ്ങളുടെ ചരിത്രം വിവരിക്കുന്ന ഈ ഡോക്യുമെന്ററി, വിശ്വവിഖ്യാതരായ ആദ്യകാല ചിത്രകാരന്മാരായ ലിയനാർഡോ ഡാ വിഞ്ചി, റാഫേൽ, മൈക്കെലാഞ്ജലോ തുടങ്ങിയവരിലൂടെ ആരംഭിച്ച് ഇന്ത്യൻ ചിത്രകലയുടെ കുലപതി എന്നറിയപ്പെടുന്ന രാജാ രവിവർമ്മ, രബീന്ദ്രനാഥ് ടാഗോർ, അമൃത ഷേർ ഗിൽ, നന്ദലാൽ ബോസ്, എം.എഫ്. ഹുസൈൻ തുടങ്ങിയ ഇന്ത്യൻ ചിത്രകാരന്മാരിലേക്കെത്തുകയും ഒപ്പം അവരുടെ രചനകളെ പരിചയപ്പെടുത്തുകയും ചെയ്യുന്നു. കേരളത്തിന്റെ കെ.സി.എസ്. പണിക്കരും, നമ്പൂതിരിയും ഉൾപ്പെടെയുള്ള പ്രശസ്ത ചിത്രകാരന്മാരെക്കുറിച്ചും ഈ ഡോക്യുമെന്ററി വിവരിക്കുന്നുണ്ട്. ഇന്ത്യൻ ചിത്രകലയുടെ ഈറ്റില്ലമെന്നറിയപ്പെടുന്ന അജന്ത-എല്ലോറ ഗുഹകളിലെ ചുമർചിത്രങ്ങളെ പറ്റിയും ഈ ഡോക്യുമെന്ററി ചർച്ച ചെയ്യുന്നു.

2006-ൽ പുറത്തിറങ്ങിയ നോക്കിയയുടെ എൻ70 മ്യൂസിക് എഡിഷൻ മൊബൈൽ ഫോൺ (2 മെഗാപിക്സിൽ) ആണ് ഈ ഡോക്യുമെന്ററിക്ക് വേണ്ടി കാമറയായി ഉപയോഗിച്ചത്. മൊബൈൽ ഫോണുകളുടെ ആരംഭഘട്ടത്തിൽ, വീഡിയോ ഓപ്ഷൻ ഉള്ള മൊബൈൽ ഫോണുകളിൽ ചിത്രീകരിക്കുന്ന വീഡിയോകൾ മൊബൈൽ ഫോണുകളിൽ മാത്രം കാണാൻ കഴിയാവുന്നതും പുറത്ത് (ടീവികളിലും മറ്റും) ഡിസ്പ്ലേ ചെയ്ത് കാണാൻ കഴിയാവുന്നത്ര റസൂലുഷൻ ഇല്ലാത്തവയും ആയിരുന്നു. പിന്നീട്, 2 മെഗാപിക്സൽ വീഡിയോ റസൂലുഷനോട് കൂടിയിറങ്ങിയ മൊബൈൽ ഫോണുകളിൽ ചിത്രീകരിച്ച വീഡിയോകൾക്കാണ് അതിന് സാദ്ധ്യമായത്. 2 മെഗാപിക്സൽ വീഡിയോ റസൂലുഷനോട് കൂടി ഇറങ്ങിയ നോക്കിയ N70യിൽ ചിത്രീകരിച്ച വീഡിയോകൾക്ക് ടീവികളിലും മറ്റും ഡിസ്പ്ലേ ചെയ്ത് കാണാൻ തക്ക ഗുണനിലവാരം ഉണ്ടായിരുന്നു. മെമ്മറി ചിപ്പുകൾ ഉപയോഗിച്ചുള്ള ചിത്രീകരണങ്ങൾ ആരംഭദശയിലായിരുന്ന കാലമായതിനാൽ തൃശ്ശൂരിലും മറ്റും ചിപ്പുകളിൽ നിന്നും വീഡിയോ ക്ലിപ്പുകൾ കംപ്യൂട്ടറിലേക്ക് പകർത്തുന്നതിനും ഡിജിറ്റൽ ക്ലിപ്പുകൾ എഡിറ്റ് ചെയ്യുന്നതിനും സാങ്കേതിക തടസ്സങ്ങൾ നേരിട്ടപ്പോൾ ഇത് എഡിറ്റ് ചെയ്യാൻ ചെന്നൈയിലേക്ക് പോകേണ്ടി വന്നു. അങ്ങനെ, ചെന്നൈയിലെ എസ് ആൻഡ് എസ് സ്റ്റുഡിയോയിലാണ് ഇതിന്റെ പോസ്റ്റ്-പ്രൊഡക്ഷൻ ജോലികൾ പൂർത്തീകരിച്ചത്. തുടക്കത്തിൽ ഒരുമണിക്കൂർ ദൈർഘ്യമുണ്ടായിരുന്ന ഈ ഡോക്യുമെന്ററി പിന്നീട് അര മണിക്കൂറിനുള്ളിൽ ചുരുക്കുകയായിരുന്നു.

2008 ജൂലൈ 20നാണ് ഈ ചിത്രം റിലീസ് ചെയ്തത്. തൃശ്ശൂർ എലൈറ്റ് ഹോട്ടൽ ഇന്റർനാഷണലിൽ 16 എം.എം സ്‌ക്രീനിൽ ഡിജിറ്റൽ ഫിലിം പ്രൊജക്ടർ ഉപയോഗിച്ച് ഈ ചിത്രം വളരെ വ്യക്തതയോടെ പ്രദർശ്ശിപ്പിക്കുകയും തുടർന്ന്, ഇത് നിരവധി ഫിലിം ഫെസ്റ്റിവലുകളിൽ പ്രദർശ്ശിപ്പിക്കപ്പെടുകയും ചാനലുകളിൽ ടെലികാസ്ററ് ചെയ്യപ്പെടുകയും ചെയ്തിരുന്നു. 25.09.2008 ന് ഈ ഡോക്യൂമെന്ററിക്ക് ഇന്ത്യൻ സെൻസർ ബോർഡിൻറെ V/U സർട്ടിഫിക്കറ്റ് ലഭിച്ചു. ഇന്ന്, മൊബൈൽ ഫോണിൽ ചിത്രീകരിച്ച ഇന്ത്യയിലെ ആദ്യത്തെ ചലച്ചിത്രമായി ഇത് കണക്കാക്കുന്നു. വീണാവാദനത്തിന്റെ പ്രദർശനോദ്ഘാടനം ചിത്രത്തിൻറെ സംവിധായകൻ സതീഷ് കളത്തിലിന്റെ 'അമ്മ കോമളവും ഡോക്യുമെന്ററിയുടെ സി.ഡി പ്രകാശനം മലയാള സിനിമാ സംവിധായകൻ അമ്പിളിയും നിർവഹിച്ചു. മലയാളത്തിലെ പഴയകാല സംവിധായകൻ ടി.കെ.വാസുദേവനാണ്സി.ഡിയുടെ കോപ്പി ഏറ്റുവാങ്ങിയത്.

സുജിത് ആലുങ്ങൽ, സതീഷ് കളത്തിൽ


ചിത്രകലയുടെ ഉത്ഭവ-വികാസ-പരിണാമങ്ങളെ കോർത്തിണക്കി 'വരകൾ വാചാല കഥകൾ' എന്ന ഒരു ഗാനവും ഈ ഡോക്യുമെന്ററിയിൽ ഉണ്ട്. സൂര്യ എന്ന പേരിൽ സതീഷ് കളത്തിൽ എഴുതിയ വരികൾക്ക് ബാബുരാജ് പുത്തൂർ ഈണം പകർന്ന് ഡോ.ബി. ജയകൃഷ്ണൻ പാടിയിരിക്കുന്നു. 


</doc>
<doc id="379931" url="https://ml.wikipedia.org/wiki?curid=379931" title="സ്റ്റൊളോവ് മൌണ്ടൻസ് ദേശീയോദ്യാനം">
സ്റ്റൊളോവ് മൌണ്ടൻസ് ദേശീയോദ്യാനം

സ്റ്റൊളോവ് മൌണ്ടൻസ് ദേശീയോദ്യാനം (Polish: "Park Narodowy Gór Stołowych"), പോളണ്ടിലെ ഒരു ദേശീയോദ്യാനമാണ്. ഈ ദേശീയോദ്യാനത്തിൽ സുഡേറ്റ്സ് ശ്രേണിയുടെ ഭാഗമായ സ്റ്റോലോവ് ("Góry Stołowe") പർവ്വതനിരകളുടെ പോളിഷ് വിഭാഗം ഉൾപ്പെടുന്നു. ടേബിൽ മൌണ്ടൻസ് എന്നും ഇത് അറിയപ്പെടുന്നു. ചെക് റിപ്പബ്ലിക്കിന്റെ അതിർത്തിക്കടുത്തുള്ള ലോവർ സിലെസിയൻ വോയിവോഡെഷിപ്പിലെ ക്ലോഡ്സ്കോ കൗണ്ടിയിലായി, തെക്ക്-പടിഞ്ഞാറൻ പോളണ്ടിലാണ് ഇത് സ്ഥിതി ചെയ്യുന്നത്. 1993 ൽ സ്ഥാപിക്കപ്പെട്ട ഈ ദേശീയോദ്യാനം, 63.39 ചതുരശ്ര കിലോമീറ്ററാണ് (24.48 ചതുരശ്ര മൈൽ) വിസ്തീർണ്ണത്തിൽ വ്യാപിച്ച് കിടക്കുന്നു, ഇതിൽ 57.79 ചതുരശ്ര കിലോമീറ്റർ ഭാഗം വനഭൂമിയാണ്. കർശന സംരക്ഷണത്തിന്റെ പരിധിയിലുള്ള ഭാഗത്തിൻറെ വിസ്തീർണ്ണം 3.76 ച.കി.മീ ആണ്.

70 ദശലക്ഷം വർഷങ്ങൾക്ക് മുമ്പാണ് സ്റ്റോലോവ് പർവ്വതനിരകളുടെ ഭൂപ്രകൃതി രൂപാന്തരം പ്രാപിച്ചതെന്നു കണക്ക കൂട്ടപ്പെടുന്നു. ആയിരക്കണക്കിനു വർഷങ്ങൾ കൊണ്ടുണ്ടായ ദ്രവീകരണത്തിൻറെ ഫലമായാണ് മണ്ണൊലിപ്പ് മൂലമാണ് പർവ്വതനിരകൾക്ക് അസാധാരണമായ രൂപം ലഭിച്ചത്. അവയിൽ രൂപാന്തരം പ്രാപിച്ച എടുത്തു പറയത്തക്കതായ ഏതാനും ശിലകളാണ് ക്വോക്ക് (ഹെൻ), വീൽബ്ലാദ് ("ക്യാമൽ"), ഗ്ലോവാ വീൽകൊലുഡ ("ജയന്റ്സ് ഹെഡ്") എന്നിവ.


</doc>
<doc id="379933" url="https://ml.wikipedia.org/wiki?curid=379933" title="കാർക്കൊനോസെ ദേശീയോദ്യാനം">
കാർക്കൊനോസെ ദേശീയോദ്യാനം

കാർക്കൊനോസെ ദേശീയോദ്യാനം  (Polish: "Karkonoski Park Narodowy") ചെക്ക് റിപ്പബ്ലിക്കിന്റെ അതിർത്തിയിൽ, തെക്കുപടിഞ്ഞാറൻ പോളണ്ടിലെ കാർക്കോനോസ്സെ മലനിരകളിലുള്ള ദേശീയോദ്യാനമാണ്.

സുഡേറ്റ്‍സ് പർവ്വതനിരയിലെ ഏറ്റവും ഉയർന്ന ഭാഗമായ ലോവർ സിലെസിയൻ വോയിവോഡെഷിപ്പിലാണ് ഈ ദേശീയോദ്യാനം സ്ഥിതിചെയ്യുന്നത്. 55.10 ചതുരശ്രകിലോമീറ്ററോളം വരുന്ന പ്രദേശം 1959 ലാണ് ഒരു ദേശയോദ്യാനമായി സൃഷ്ടിക്കപ്പെട്ടത്.

ഇന്ന്, 55.76 km (21.53 ചതുരശ്ര മൈൽ) പ്രദേശത്തായി ദേശീയോദ്യാനം വിപുലീകരിക്കപ്പെട്ടിരിക്കുന്നു. അതിൽ 17.18 km² കർശനമായി സംരക്ഷിച്ചിക്കപ്പട്ടിരിക്കുന്ന പ്രദേശമാണ്. ദേശീയോദ്യാനത്തിൻറ ഭൂരിഭാഗം പ്രദേശങ്ങളും, അതായത് ഏകദേശം 33.80 ചതുരശ്ര കി.മീ. പ്രദേശം വനമേഖലയിൽ ഉൾപ്പെടുന്നു. 1992 ൽ കാർക്കൊനോസെ ദേശീയോദ്യാനം, അയലത്തെ ചെക്ക് ദേശീയോദ്യാനവുമായി ചേർത്ത്, യുനെസ്കോയുടെ മാൻ ആൻറ് ബയോസ്ഫിയർ (MaB) പ്രോഗ്രാമിൻറെ കീഴിൽ കിർകോണോസ് / കാർക്കൊനോസെ ജൈവമണ്ഡലത്തിന്റെ ഭാഗമായി മാറി. കൂടാതെ, 40 ഹെക്ടർ പീറ്റ് ബോഗ്സ്, റാംസർ അന്താരാഷ്ട്ര തണ്ണീർത്തട പ്രദേശമായി പ്രഖ്യാപിച്ചു.


</doc>
<doc id="379936" url="https://ml.wikipedia.org/wiki?curid=379936" title="മഗുര ദേശീയോദ്യാനം">
മഗുര ദേശീയോദ്യാനം

മഗുര ദേശീയോദ്യാനം (Polish: "Magurski Park Narodowy"), പോളണ്ടന്റെ തെക്ക്-കിഴക്ക്, സ്ലോവാക്ക്യക്ക് സമീപത്തുള്ള ലെസ്സർ പോളണ്ട് വൊയിവോഡെഷിപ്പ്, സബ്‍കാർപത്തിയൻ വൊയിവോഡെഷിപ്പ് എന്നിവയുടെ അതിരിൽ നിലനിൽക്കുന്ന ഒരു ദേശീയോദ്യാനമാണ്. വിസ്‍ലോക്ക നദിയുടെ മുകൾ തടത്തിൻറെ പ്രധാനഭാഗം ഇതിൽ ഉൾക്കൊള്ളുന്നു. 1995 ൽ പാർക്ക് സ്ഥാപിക്കപ്പെടുമ്പോൾ 199.62 ചതുരശ്ര കി.മീ. പ്രദേശമായിരുന്നു ഇതിൽ ഉൾക്കൊണ്ടിരുന്നത്. ഇപ്പോൾ 194.39 കിമീ (75.05 ച. മൈൽ) മാത്രമുള്ളതിൽ, 185.31 ച.കിലോമീറ്റർ പ്രദേശം വനമാണ്.

മഗുര വാറ്റ്‍കോവ്സ്ക എന്ന പേരിലുള്ളതും വാറ്റ്‍കോവ കഴിഞ്ഞാൽ ഉയരം കൂടിയതുമായ മാസ്സിഫിൽ നിന്നാണ് ഉദ്യാനത്തിന് ഈ പേരു കിട്ടിയത്. ഈ മാസ്സിഫിലെ രണ്ടാമത്തെ ഉയർന്ന കൊടുമുടിയ്ക്കും മഗുര എന്നുതന്നെയാണ് പേര്.


</doc>
<doc id="379939" url="https://ml.wikipedia.org/wiki?curid=379939" title="കൊയ്ന വന്യജീവി സംരക്ഷണകേന്ദ്രം">
കൊയ്ന വന്യജീവി സംരക്ഷണകേന്ദ്രം

ഇന്ത്യയിലെ മഹാരാഷ്ട്രയിലെ സതര ജില്ലയിൽ സ്ഥിതിചെയ്യുന്ന വന്യജീവി സംരക്ഷണകേന്ദ്രമാണ് കൊയ്ന വന്യജീവി സംരക്ഷണകേന്ദ്രം. ഇത് ഒരു ലോകപൈതൃകസ്ഥാനമാണ്. പശ്ചിമഘട്ടത്തിലാണ് ഈ വന്യജീവി സംരക്ഷണ കേന്ദ്രം സ്ഥിതിചെയ്യുന്നത്.

423.55 ചതുരശ്രകിലോമീറ്ററാണ് ഇതിന്റെ വിസ്തീർണ്ണം. സമുദ്രനിരപ്പിൽ നിന്ന് 600 മുതൽ 1100 മീറ്റർ  വരെ ഉയരത്തിലാണ് ഈ വന്യജീവി സംരക്ഷണകേന്ദ്രം സ്ഥിതിചെയ്യുന്നത്. 1985 ലാണ് മഹാരാഷ്ട്രയിൽ ഇത് ഒരു വന്യജീവി സംരക്ഷണകേന്ദ്രമായി പ്രഖ്യാപിച്ചത്.

സഹ്യാദ്രി കടുവ സംരക്ഷണകേന്ദ്രത്തിന്റെ വടക്കുഭാഗമാണ് കൊയ്ന വന്യജീവി സംരക്ഷണകേന്ദ്രം. തെക്കേഭാഗം ചന്ദോളി ദേശീയോദ്യാനവും പങ്കിടുന്നു. 

1170 ൽ മാൾവ രാജാവായിരുന്ന ഭോജരാജാവ് നിർമ്മിച്ച വസോട കോട്ട ഈ വന്യജീവി സംരക്ഷണകേന്ദ്രത്തിന്റെ കാടുകൾക്കുള്ളിൽ സ്ഥിതിചെയ്യുന്നു. സമുദ്ര നിരപ്പിൽനിന്ന് 1120 മീറ്റർ ഉയരത്തിലാണ് ഈ കോട്ട സ്ഥിതിചെയ്യുന്നത്.




</doc>
<doc id="379944" url="https://ml.wikipedia.org/wiki?curid=379944" title="സഹ്യാദ്രി കടുവ സംരക്ഷണകേന്ദ്രം">
സഹ്യാദ്രി കടുവ സംരക്ഷണകേന്ദ്രം

ഇന്ത്യയിലെ മഹാരാഷ്ട്രസംസ്ഥാനത്ത് സ്ഥിതിചെയ്യുന്ന ഒരു കടുവ സംരക്ഷണകേന്ദ്രമാണ് സഹ്യാദി കടുവ സംരക്ഷണകേന്ദ്രം. 2008ൽ ഇന്ത്യാഗവൺമെന്റാണ് ഈ സംരക്ഷണകേന്ദ്രം നിർമ്മിച്ചത്. പശ്ചിമഘട്ടത്തിന്റെ സഹ്യാദ്രി മലനിരകളിലാണ് ഈ കടുവസംരക്ഷണകേന്ദ്രം സ്ഥിതിചെയ്യുന്നത്. മഹാരാഷ്ട്ര, കർണ്ണാടക, ഗോവ എന്നീ സംസ്ഥാനങ്ങളിലായി ഈ കടുവസംരക്ഷണകേന്ദ്രം വ്യാപിച്ചുകിടക്കുന്നു. നിത്യഹരിതവനങ്ങളും അർദ്ധ നിത്യ ഹരിതവനങ്ങളുമാണ് ഈ പ്രദേശത്ത് കാണപ്പെടുന്നത്. ആർദ്രത കൂടിയ കാലാവസ്ഥയാണ് പൊതുവേ. സതര (മഹാബലേശ്വർ, മേധ, സതര, പഠാൻ), സാംഗ്ലി(ശൈരല താലൂക്ക്), കോലാപൂർ(ശൗവാടി താലൂക്ക്), രത്നഗിരി(സംഗമേശ്വർ, ഖീഡ് താലൂക്കുകൾ) എന്നീജില്ലകളിലായി സഹ്യാദ്രി കടുവസംരക്ഷണകേന്ദ്രം വ്യാപിച്ചുകിടക്കുന്നു.

സഹ്യാദ്രി കടുവസംരക്ഷണകേന്ദ്രത്തിന്റെ വടക്കുഭാഗം കൊയ്ന വന്യജീവിസംരക്ഷണകേന്ദ്രവും തെക്കുഭാഗം ചന്ദോളി ദേശീയോദ്യാനവും പങ്കുവയ്ക്കുന്നു. രാധാനഗരി വന്യജീവിസംരക്ഷണകേന്ദ്രം കൂടി ഇതിന്റെ പരിധിയിൽ പെടുത്തിയിട്ടുണ്ട്. 

സഹ്യാദ്രി കടുവസംരക്ഷണകേന്ദ്രത്തിന്റെ ആകെ വിസ്തീർണ്ണം



</doc>
<doc id="379947" url="https://ml.wikipedia.org/wiki?curid=379947" title="ഫുജി-ഹാകോൺ-ഇസു ദേശീയോദ്യാനം">
ഫുജി-ഹാകോൺ-ഇസു ദേശീയോദ്യാനം

ജപ്പാനിലെ യാമാനാഷി, ഷിസുഒക്ക, കനഗാവ എന്നീ പ്രവിശ്യകളിലായി വ്യാപിച്ച്കിടക്കുന്ന ഒരു ദേശീയോദ്യാനമാണ് ഫുജി-ഹാകോൺ-ഇസു ദേശീയോദ്യാനം (ഇംഗ്ലീഷ്: . ഫുജി പർവ്വതം, ഫുജിയിലെ അഞ്ച് തടാകങ്ങൾ, ഹാക്കോൺ, ഇസ്സു മുനമ്പ്, ഇസു ദ്വീപുകൾ എന്നിവയെല്ലാം ഈ ദേശീയോദ്യാനത്തിൽ വരുന്നു. ആണ് ഉദ്യാനത്തിന്റെ ആകെ വിസ്തൃതി. ഒഡാവാര, ഫുജി, മിനാമി അഷിഗാര, നുമാസു എന്നിവയാണ് ഏറ്റവും അടുത്തുള്ള നഗരങ്ങൾ.

1936 ഫെബ്രുവരി 2ന് ഫുജി ഹകോൺ ദേശീയോദ്യാനം എന്ന പേരിലാണ് ഇത് സ്ഥാപിതമായത്, പിന്നീട് 1950ൽ ഇസു ദ്വീപ പ്രദേശങ്ങളും ദേശീയോദ്യാനത്തോട്കൂടി കൂട്ടിച്ചേർത്തു. ടൊക്യോ മെട്രോപോളിസുമായുള്ള സാമീപ്യം ഈ ദേശീയോദ്യാനത്തിനെ ജപ്പാനിലെതന്നെ ഏറ്റവും ആളുകൾ സന്ദർശിക്കുന്ന ഒരു ദേശീയോദ്യാനമാക്കി മാറ്റുന്നു.


</doc>
<doc id="379953" url="https://ml.wikipedia.org/wiki?curid=379953" title="ഹകുസാൻ ദേശീയോദ്യാനം">
ഹകുസാൻ ദേശീയോദ്യാനം

ജപ്പാനിലെ ചൂബു മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ് 1962ലാണ് ഈ ദേശീയോദ്യാനം സ്ഥാപിതമായത്. ഫുകൂയി, ഗിഫു, ഇഷിക്കാവ, തൊയാമ എന്നീ പ്രവിശ്യകളിലായി ഈ ഉദ്യാനം വ്യാപിച്ച്കിടക്കുന്നു. ഹകു പർവ്വതമാണ് ഈവിടത്തെ ഒരു പ്രധാന ഭൂമിശാസ്ത്ര പ്രത്യേകത. 1980-ൽ ഈ ദേശീയോദ്യാനത്തിലെ 480 km² വരുന്ന വനമേഖലയെ യുനെസ്കോ ഒരു മാൻ ആന്റ് ദ് ബയോസ്ഫിയർ റിസർവ് ആയി പ്രഖ്യാപിച്ചു.

ഇവിടത്തെ മലമ്പ്രദേശത്തിന്റെ താഴ്വാരങ്ങളിൽ കോണിഫറസ് മരങ്ങൾ കണ്ടുവരുന്നു. ഫിർ, പൈൻ മരങ്ങൾ("Pinus aristata") ജാപ്പനീസ് സേദാർ എന്നിവ ഇതിൽ പെടുന്നു. ഇവിടത്തെ ഇലപൊഴിയും കാടുകളിൽ മംഗോളിയൻ ഓക്ക്, ജാപ്പനീസ് ബീച്ച് എന്നീ മരങ്ങളും കാണാം. 

ഗോൾഡൻ ഈഗിൾ, മൂണ്ഡൻ ഹൗക് ഈഗിൾ മഞ്ഞു കുരങ്ങ്, ഏഷ്യൻ കരടി, ജാപ്പനീസ് സീരൊ, സിക മാൻ എന്നീ ജീവികൾ ഈ ദേശീയോദ്യാനത്തിൽ കാണപ്പെടുന്നു.



</doc>
<doc id="379954" url="https://ml.wikipedia.org/wiki?curid=379954" title="ഒജ്കോവ് ദേശീയോദ്യാനം">
ഒജ്കോവ് ദേശീയോദ്യാനം

ഒജ്കോവ് ദേശീയോദ്യാനം (പോളിഷ്: Ojcowski Park Narodowy) തെക്കൻ പോളണ്ടിലെ ലെസ്സെർ പോളണ്ട് വോയ്‍വോഡെഷിപ്പിലെ ക്രാക്വ് കൗണ്ടിയിൽ സ്ഥിതിചെയ്യുന്ന ഒരു ദേശീയ ഉദ്യാനമാണ്. ഇതു സ്ഥാപിതമായത് 1956 ലായിരുന്നു. ദേശീയോദ്യാനത്തിൻറെ മുഖ്യ കാര്യാലയം സ്ഥിതിചെയ്യുന്ന സമീപത്തെ വില്ലേജിൻറെ പേരിൽനിന്നാണ് ഓജ്കോവ് എന്ന പേരു ലഭിച്ചത്. പ്രശസ്ത പോളിഷ് പിയാനിസ്റ്റായിരുന്ന ഫ്രെഡറിക് ചോപ്പിൻ 1829 ൽ ഈ ദേശീയോദ്യാനം സന്ദർശിച്ചിരുന്നു. പോളണ്ടിലെ ഏറ്റവും ചെറിയ ദേശീയോദ്യാനമായ ഇതിന് 14.40 ചതുരശ്ര കിലോമീറ്റർ വിസ്തീർണ്ണം (5.56 ചതുരശ്ര മൈൽ) വിസ്തീർണ്ണമാണ് യഥാർത്ഥത്തിലുണ്ടായിരുന്നത്. ദേശീയോദ്യാനം വിപുലീകരിച്ചതിനുശേഷം ഇത് 21.46 ചതുരശ്രകിലോമീറ്റർ (8.29 ച. മൈൽ) വിസ്താരത്തിലായി. മൊത്തം വിസ്തൃതിയിൽ 15.28 ചതുരശ്രകിലോമീറ്റർ (5.90 ച.മൈൽ) വനഭൂമിയും 2.51 കിമീ 2 (0.97 ച.മൈൽ) കർശനമായി സംരക്ഷിച്ചിരിക്കുന്ന പ്രദേശവുമാണ്. ജുറാസിക് ക്രാക്കോവ്-ക്സെസ്റ്റോച്ചോവ അപ്‍ലാൻറിലെ ക്രാക്കോവ് നഗരത്തിൽ നിന്ന് 16 കിലോമീറ്റർ (10 മൈൽ) വടക്കായിട്ടാണ് ഈ ദേശീയോദ്യാനം സ്ഥിതിചെയ്യുന്നത്.


</doc>
<doc id="379959" url="https://ml.wikipedia.org/wiki?curid=379959" title="പൊക്കൻ കടുവ">
പൊക്കൻ കടുവ

കേരളത്തിൽ കാണപ്പെടുന്ന കടുവത്തുമ്പി കുടുംബത്തിൽപ്പെട്ട കല്ലൻതുമ്പിയിനമാണ് പൊക്കൻ കടുവ ("Acrogomphus fraseri"). വളരെ വിദഗ്ദ്ധമായി അരുവികളുടെ തൊട്ട് മുകളിലൂടെ മുന്നോട്ടും പിന്നോട്ടും പറക്കുവാൻ കഴിവുള്ള കടുവാത്തുമ്പി. ഉദരത്തിലെ വളയങ്ങളും പൊട്ടുകളും ചെറുവാലുകളുടെ ആകൃതിയും ഇവയെ മറ്റു തുമ്പികളിൽ നിന്നും തിരിച്ചറിയുവാൻ സഹായിക്കുന്നു. പശ്ചിമഘട്ടത്തിലെ ഉയർന്ന വനമേഖലകളിൽ മാത്രം അപൂർവ്വമായി കാണപ്പെടുന്ന വലിയ കല്ലൻ തുമ്പി. ഒഴുക്കുള്ള അരുവികളിലും പുഴകളിലും കാണപ്പെടുന്നു. 900 മീറ്ററിലധികം ഉയരമുള്ള പ്രദേശങ്ങളിലാണ് ഈ തുമ്പിയെ കണ്ടുവരുന്നത്. കണ്ണുകൾക്ക് ഇളം നീല കലർന്ന പച്ച നിറമാണ്. കറുത്ത നിറത്തിലുള്ള ഉരസ്സിൽ മഞ്ഞ വരകളുണ്ട്. സുതാര്യമായ ചിറകുകളിൽ മഞ്ഞ കലർന്ന സ്വർണ്ണ നിറമോ ഇളം തവിട്ട് നിറമോ കാണാം. ഉദരത്തിൽ മഞ്ഞ നിറത്തിലുള്ള ചെറിയ പൊട്ടുകളുണ്ട്. ഉദരത്തിന്റെ ഏഴാം ഖണ്ഡത്തിൽ വലിയ മഞ്ഞ വളയവും എട്ടാം ഖണ്ഡത്തിൽ വശങ്ങളിലായി ചെറിയ പൊട്ടുമുണ്ട്. ചെറുവാലുകൾ വില്ലുപോലെ ഉള്ളിലേക്ക് വളഞ്ഞിരിക്കുന്നതാണ്. പെൺതുമ്പികൾ കാഴ്ചയിൽ ആൺതുമ്പികളെപ്പോലെയാണ്. വളരെ ഉയരത്തിൽ കൂട്ടമായി പറക്കുന്ന ആൺതുമ്പികൾ അപൂർവ്വമായാണ്. താഴേയ്ക്ക് വരുന്നത്. ഉയരമുള്ള മരത്തിന്റെ ഉണങ്ങിയ ചില്ലകളിലാണ് സാധാരണ ഇവ വിശ്രമിയ്ക്കുന്നത്. ഒഴുക്കുള്ള കാട്ടരുവികളിൽ ചെടികളാൽ മൂടപ്പെട്ട ഭാഗങ്ങളിലാണ് ഇവ മുട്ടയിടുന്നത്.



</doc>
<doc id="379962" url="https://ml.wikipedia.org/wiki?curid=379962" title="വാഴുന്നോർ(ചലച്ചിത്രം)">
വാഴുന്നോർ(ചലച്ചിത്രം)

1999ൽ ജോഷി സംവിധാനം ചെയ്ത ചിത്രമാണ് വാഴുന്നോർ. ജെ പി വിജയകുമാർ നിർമ്മിച്ച ഈ സിനിമക്ക് പശ്ചാത്തലസംഗീതം ഒരുക്കിയിരിക്കുന്നത് എസ്.പി. വെങ്കിടേഷ്ആണ്. സുരേഷ് ഗോപി,ജനാർദ്ദനൻ,ജഗതി ശ്രീകുമാർ,സംഗീത തുടങ്ങിയവർ പ്രധാനവേഷങ്ങൾ അഭിനയിക്കുന്നു. ആ വർഷത്തെ ഏറ്റവും ജനപ്രിയം നേടിയ രണ്ടാമത്തെ ചിത്രം വാഴുന്നോർ ആയിരുന്നു.(പത്രം ഒന്നാം സ്ഥാനത്ത്)

മദ്ധ്യതിരുവിതാംകൂറിലെ ഒരു സമ്പന്ന ആഢ്യകുടുംബമാണ് തേവർകാട്ടിൽ വീട്. അവറാച്ചൻ (ജനാർദ്ദനൻ) ഒരു നല്ല ബിസിനസ് കാരൻ കൂടിയാണ്. അദ്ദേഹവും അദ്ദേഹത്തിന്റെ ആറുമക്കളും കൂടി തറവാടിത്തത്തോടെ ആ നാട് ഭരിക്കുന്നു. ഏറ്റവും ചെറിയ മകനായ കുട്ടപ്പായി (സുരേഷ് ഗോപി) എടുത്തുചാട്ടക്കാരനാണ്.ഇവരുടെ ഉടമസ്ഥതയിലുള്ള സ്കൂളിലെ പുതുതായി വന്ന റ്റീച്ചറുമായി (സംഗീത) കുട്ടപ്പായി അടുക്കുന്നു. കുടുംബം വിവാഹം തീരുമാനിക്കുന്നു. 

പഴയവൈരാഗ്യം വച്ച പി കെ ഗ്രൂപ്പ് നടപടികൾ തുടങ്ങുന്നിടത്താണ് കഥ മുറുകുന്നത്. ആ യുദ്ധത്തിൽ കൊച്ചൗസേപ്പ് (നരേന്ദ്രപ്രസാദ്), അലോഷി (സായികുമാർ), അന്റ്രൂസ് (സ്ഫടികം ജോർജ്ജ്) എന്നിവർ മാത്തച്ചന്റെ (ജഗതി) കാലും കുരുവിളക്ക് (എൻ. എഫ്. വർഗീസ്) ജീവനും നഷ്ടപ്പെടുന്നു. കുട്ടപ്പായി അവരുടെ പെട്രോൾ പമ്പിനു തീക്കൊടുത്ത് പ്രതികാരം വീട്ടുന്നു.

ഗിരീഷ് പുത്തഞ്ചേരി എഴുതിയ ഇതിലെ ഗാനങ്ങൾക്ക് സംഗീതം പകർന്നത് ഔസേപ്പച്ചൻ ആണ്.

വാഴുന്നോർ 1999


</doc>
<doc id="379964" url="https://ml.wikipedia.org/wiki?curid=379964" title="പീനിനി ദേശീയോദ്യാനം">
പീനിനി ദേശീയോദ്യാനം

പീനിനി ദേശീയോദ്യാനം (Polish: "Pieniński Park Narodowy"), പോളണ്ടിന്റെ ഏറ്റവും തെക്കേ അറ്റത്ത് പീനിനി മലനിരകളുടെ ഹൃദയഭാഗത്തായി സ്ഥിതിചെയ്യുന്ന ഒരു സംരക്ഷിത പ്രദേശമാണ്. ഭരണപരമായി, സ്ലൊവാക്യയുടെ അതിർത്തിയിൽ ലെസ്സെർ പോളണ്ട് വോയിവോഡെഷിപ്പിൽ ഈ ദേശീയോദ്യാനം സ്ഥിതിചെയ്യുന്നു. ദേശീയോദ്യാനത്തിന്റെ മുഖ്യ കാര്യാലയം ക്രോസീൻകോ നാഡ് ഡുണാജ്സെമിലാണ്.

പീനിനി പർവ്വതനിര, പീനിനി സ്പിസ്കീ, മെയിൽ പീനിനി, പീനിനി വ്ലാസിവെ എന്നിങ്ങനെ മൂന്നു റേഞ്ചുകളായി തിരിച്ചിരിക്കുന്നു. ഇതിൽ മൂന്നാമത്തേതിലാണ് ദേശീയോദ്യാനം നിലനിൽക്കുന്നത്. ദേശീയോദ്യാനത്തിൻറെ വിസ്തൃതി 23.46 ചതുരശ്ര കിലോമീറ്ററാണ് (9.06 ചതരശ്ര മൈൽ), ഇതിൽ 13.11 km² വനപ്രദേശമാണ്. ഉദ്യാനത്തിൻറെ മൂന്നിലൊന്നു ഭാഗം (7.5 കി.മീ²) കർശനമായി സംരക്ഷിച്ചിക്കപ്പെട്ടിരിക്കുന്നു. പർവതങ്ങളുടെ സ്ലൊവാക് ഭാഗത്ത് പീനിൻസ്കി നരോഡ്നി ഉദ്യാനം എന്ന പേരിൽ ഒരു സമാന്തര ഉദ്യാനം സ്ഥിതിചെയ്യുന്നു.

പീനിനി ദേശീയ ഉദ്യാനം സൃഷ്ടിക്കുന്നതിനുള്ള ആശയം 1921 ൽ ആദ്യമായി ആവിഷ്കരിച്ചത് “നാഷണൽ കമ്മീഷൻ ഫോർ ദ പ്രിസർവേഷൻ ഓഫ് നേച്ചറിലെ” (പോളിഷ്: Państwowa Komisja Ochrony Przyrody) അംഗമായിരുന്ന പ്രൊഫസർ വ്ലാഡിസ്ലോവ് സ്‍സഫർ ആയിരുന്നു. 

അതേ വർഷംതന്നെ 75,000 ചതുരശ്രകിലോമീറ്റർ വിസ്തൃതിയിൽ ഒരു സ്വകാര്യ സംരക്ഷണമേഖല ക്സോർസ്റ്റിൻ കോട്ടയുടെ അവശിഷ്ടങ്ങൾക്കു ചുറ്റുപാടുമായി സ്റ്റാനിസ്ലോവ് ഡ്രോഹോജോവ്സ്കിയുടേതായി തുറന്നിരുന്നു. 1928-ൽ പോളിഷ് സർക്കാർ ആദ്യത്തെ ഭൂമി വാങ്ങൽ ഇടപാടു നടത്തുകയും 1932 മെയ് 23-ന് കൃഷി മന്ത്രാലയം “നാഷണൽ പാർക്ക് ഇൻ ദ പീനിനി” എന്ന പേരിൽ 7.36 km² പ്രദേശം ഉൾപ്പെടുത്തി ഒരു പ്രാഥമിക ദേശീയോദ്യാനം സ്ഥാപിച്ചു. രണ്ടാം ലോകമഹായുദ്ധത്തിനു ശേഷം, 1954 ഒക്ടോബർ 30 ന് പൂർണ്ണ അർത്ഥത്തിൽ ഔദ്യാഗികമായി പീനിനി ദേശീയോദ്യാനം പ്രവർത്തനമാരംഭിക്കുയും ചെയ്തു.


</doc>
<doc id="379974" url="https://ml.wikipedia.org/wiki?curid=379974" title="ഇരിയൊമോത്തെ-ഇഷിഗാക്കി ദേശീയോദ്യാനം">
ഇരിയൊമോത്തെ-ഇഷിഗാക്കി ദേശീയോദ്യാനം

ജപ്പാനിലെ ഒക്കിനാവ പ്രവിശ്യയിൽ സ്ഥിതിചെയ്യുന്ന ഒരു ദേശീയോദ്യാനമാണ് . കിഴക്കൻ ചൈനാ കടലിലെ യായിയാമ ദ്വീപുകളിലും സമീപപ്രദേശങ്ങളിലുമായി ഈ ദേശീയോദ്യാനം വ്യാപിച്ച്കിടക്കുന്നു

1972 -ൽ സ്ഥാപിതമാകുംബോൾ ഇതിന്റെ പേര് എന്നായിരുന്നു. ഇരിയൊമോത്തെ, കൊഹാമ, കുറോഷിമ, തക്കേതോമി എന്നീ പ്രദേശങ്ങളാണ് ഈ ഉദ്യാനത്തിന്റെ പരിധിയിൽ ഉണ്ടായിരുന്നത്. 2007-ആഗസ്തിൽ ഇതിന്റെ വിസ്തൃതി വർദ്ധിപ്പിച്ചു. ഇഷിഗാക്കി ദ്വീപും ഇതിന്റെ ഭാഗമായത് അങ്ങനെയാണ്. വംശനാശഭീഷണി നേരിടൂന്ന ഇരിയൊമോത്തെ കാട്ടുപുച്ചകൾ ഈ ദ്വീപിലെ തദ്ദേശീയ ജീവിവർഗ്ഗമാണ്.


</doc>
<doc id="379988" url="https://ml.wikipedia.org/wiki?curid=379988" title="ഇസെ-ഷിമ ദേശീയോദ്യാനം">
ഇസെ-ഷിമ ദേശീയോദ്യാനം

ജപ്പാനിലെ മീ പ്രവിശ്യയിൽ സ്ഥിതിചെയ്യുന്ന ഒരു ദേശീയോദ്യാനമാണ് . റിയ തീരവും അതുമായി ബന്ധപെട്ടിരിക്കുന്ന ചെറുദ്വീപുകളുമാണ് ഇവിടത്തെ പ്രധാന പ്രത്യേകത . അസമ-ഗ-താകെ എന്ന പർവ്വതമാണ് ഇവിടത്തെ ഏറ്റവും ഉയർന്ന ബിന്ദു ( 



</doc>
<doc id="380001" url="https://ml.wikipedia.org/wiki?curid=380001" title="സ്ലൊവിൻസ്കി ദേശീയോദ്യാനം">
സ്ലൊവിൻസ്കി ദേശീയോദ്യാനം

സ്ലൊവിൻസ്കി ദേശീയോദ്യാനം (Polish: "Słowiński Park Narodowy") വടക്കൻ പോളണ്ടിലെ പോമറെനിയൻ വോയിവോഡെഷിപ്പിൽ സ്ഥിതിചെയ്യുന്ന ഒരു ദേശീയോദ്യാനമാണ്. ബാൾട്ടിക് തീരത്ത് ലബയ്ക്കും റോവിക്കും ഇടയിലായി ഇതു സ്ഥിതിചെയ്യുന്നു. ദേശീയോദ്യാനത്തിൻറെ വടക്കൻ അതിർത്തി 32.5 കിലോമീറ്റർ (20.2 മൈൽ) വിസ്തൃതിയുള്ള തീരപ്രദേശമാണ്.

ഈ പ്രദേശം സംരക്ഷിക്കുന്നതിനുള്ള ആദ്യ ആശയം അവതരിപ്പിക്കപ്പെട്ടത് 1946 ൽ ലബയിലെ ഒരു കോൺഫറൻസിൽവച്ച്, പോസ്നാൻ, ഗ്ഡാൻസ്ക് എന്നീ നഗരങ്ങളിലെ ശാസ്ത്രജ്ഞന്മാരായിരുന്നു. എന്നാൽ ദേശീയോദ്യാനം യാഥാർത്ഥ്യമായത് 21 വർഷങ്ങൾക്കുശേഷം 1967 ലായിരുന്നു.  180.69 ച.കി.മീ (69.76 ച. മൈ.) വിസ്തീർണ്ണത്തിൽ ഇക്കാലത്ത് ദേശീയോദ്യാനം രൂപീകരിക്കപ്പെട്ടു. ഇന്ന് വിപുലീകരിക്കപ്പെട്ടതോടെ ഇതിൻറെ വിസ്തീർണ്ണം 186.18 കിമീ (71.88 ച.മൈൽ) ആയി വർദ്ധിച്ചു. ഇതിൽ 102.13 കിമീ (39.43 ച.മൈൽ) വെള്ളവും 45.99 കിമീ (17.76 ച.മൈൽ) വനങ്ങളും ഉൾക്കൊള്ളുന്നതാണ്.കർശനമായി സംരക്ഷിക്കപ്പെടുന്ന മേഖലയുടെ വിസ്തൃതി 56.19 കിമീ2 (21.70 ച.മൈൽ) ആണ്. 1977 ൽ യുനെസ്കോ ഈ ദേശീയോദ്യാനം, “മാൻ ആൻറ് ദ ബോയസ്ഫിയർ പ്രോഗ്രാമിൽ” (MaB)  ഉൾപ്പെടുത്തി ഇതൊരു ജൈവസംരക്ഷണ മണ്ഡലമായി അംഗീകരിച്ചു. 


</doc>
<doc id="380004" url="https://ml.wikipedia.org/wiki?curid=380004" title="റിപ്പബ്ലിക്കൻ പാർട്ടി ഓഫ് ഇന്ത്യ (അത്വാലെ)">
റിപ്പബ്ലിക്കൻ പാർട്ടി ഓഫ് ഇന്ത്യ (അത്വാലെ)

റിപ്പബ്ലിക്കൻ പാർട്ടി ഓഫ് ഇന്ത്യ (അത്വാലെ) ഇന്ത്യയിലെ ഒരു രാഷ്ട്രീയ കക്ഷിയ. പഴയ റിപ്പബ്ലിക്കൻ പാർട്ടി ഓഫ് ഇന്ത്യ എന്ന് പാർട്ടിയിൽനിന്ന് പിളർന്ന് ഈ പാർട്ടി രൂപീകരിച്ചത്.

മഹാരാഷ്ട്ര നിയമസഭ കൗൺസിൽ അംഗം രാംദാസ് അത്വലെ 1990 മു...
മഹാരാഷ്ട്ര നിയമസഭ കൗൺസിൽ അംഗം രാംദാസ് അത്വലെ 1990 മുതൽ 1995 വരെ പ്രവർത്തിച്ചു. എംപ്ലോയീസ് ഗാരഡി സ്കീമിന് കാബിനറ്റ് മന്ത്രിയും, മഹാരാഷ്ട്രയിലെ സാമൂഹ്യ ക്ഷേമ, ഗതാഗത വകുപ്പിന്റെ നിരോധന വകുപ്പും അംഗമായിരുന്നു. പിന്നീട് 1999 മുതൽ 2004 വരെ മഹാരാഷ്ട്രയിലെ ലോക്സഭയിലെ പാണ്ഡഞ്ചുർ മണ്ഡലത്തെ പ്രതിനിധീകരിച്ചു. 1998-99 കാലഘട്ടത്തിൽ 12-ാം ലോക്സഭയിൽ അദ്ദേഹം മുംബൈ നോർത്ത് സെൻററായിരുന്നു.
2004 ലെ തിരഞ്ഞെടുപ്പിന് ശേഷം ഇത് ലോക്സഭയിൽ ഒരു ചെറിയ പ്രാതിനിധ്യമായിരുന്നു. ഭരണകക്ഷിയായ യുണൈറ്റഡ് പ്രോസിക്യൂട്ടീവ് അലയൻസിന്റെ ഘടകമായിരുന്നു. അതിന്റെ സാന്നിദ്ധ്യം മഹാരാഷ്ട്രയിൽ മാത്രമായി പരിമിതമാണ്.
പ്രകാശ് അംബേദ്കറുടെ ഭാര്യാ ബഹുജൻ ബഹുജൻ മഹാസാംഗ ഒഴികെയുള്ള ആർപിഐയുടെഎല്ലാ വിഭാഗങ്ങളും ഐക്യത്തോടെ റിപ്പബ്ലിക്കൻ പാർട്ടി രൂപീകരിക്കാൻ വീണ്ടും ചേർന്നിരിക്കുന്നു. ആർപിഐ (അതാവൽ) ഈ യുണൈറ്റഡ് റിപ്പബ്ലിക്കൻ പാർട്ടി ഓഫ് ഇന്ത്യ (യുണൈറ്റഡ് യുണൈറ്റഡ്)യിൽ ലയിപ്പിച്ചു. .
2011 ൽ പാർട്ടി ഭാരതീയ ജനതാ പാർട്ടി നേതൃത്വത്തിലുള്ള ദേശീയ ജനാധിപത്യ സഖ്യത്തിൽ ചേർന്നു.
സാവന്ത് രാഷ്ട്രീയ ആപ്പിൽ പാർട്ടിയിൽ നിന്നും രാജിവച്ച് 2014 ജൂൺ മാസത്തിൽ റിപ്പബ്ലിക്കൻ പാർട്ടി ഓഫ് ഇന്ത്യ (എ) പാർട്ടിയിൽ ചേർന്ന് ദളിതർക്കായി ജോലി ചെയ്യണമെന്ന് ആഗ്രഹം പ്രകടിപ്പിച്ചു. പാർട്ടിയുടെ സംസ്ഥാന വൈസ് പ്രസിഡന്റും സ്ത്രീ വനിതാ പ്രസിഡന്റുമായി രാഖി പ്രവർത്തിക്കുന്നു. 
2015 സെപ്തംബറിൽ,ആർ.പി. ഐ(എ). 2005 മുതൽ ആഡിറ്റ് ചെയ്ത ബാലൻസ്ഷീറ്റുകൾ, ഐടി റിട്ടേൺ രേഖകൾ സമർപ്പിക്കാത്തതിന്റെ രേഖകൾ നഷ്ടപ്പെടുത്തുന്നതിനായി മഹാരാഷ്ട്രയിൽ 16 പാർട്ടികളിൽ ഒന്നായിരുന്നുആർ.പി. ഐ(എ). അങ്ങനെ അവർക്ക് അവരുടെ ഔദ്യോഗിക തെരഞ്ഞെടുപ്പ് ചിഹ്നങ്ങൾ നഷ്ടപ്പെട്ടു. 
അപ്പർ ഹൗസിൽ പാർലമെന്റ് മെംബർമാരിൽ ഒരാൾ മാത്രമേ രാംദാസ് അത്തവെലെ അംഗം. ഇപ്പോൾ 2016 ജൂലായ് മുതൽ നരേന്ദ്രമോഡി മന്ത്രിസഭയിൽ സാമൂഹിക നീതി, ശാക്തീകരണ വകുപ്പിന്റെ മന്ത്രിയാണ്.

കേരളത്തിലെ വിവിധ ജില്ലകളിൽ ആർപിഐ (അതാവൽ)യൂടെ ജില്ലാതലകമ്മറ്റികൾ നിലവിൽ ഉണ്ട്.
ആർപിഐ (അതാവൽ) അടുത്തകാലത്തായി(2016)പ്രവർത്തനം ആരംഭിച്ചത്. 

ആർപിഐ (അതാവൽ)യൂടെ കേരള സംസ്ഥാന ഘടകത്തിന്റെ
പ്രസിഡന്റ് പി.ശശികുമാർ നേതൃത്വം നൽകുന്നത്.
നിലവിൽ


</doc>
<doc id="380016" url="https://ml.wikipedia.org/wiki?curid=380016" title="പോളണ്ടിലെ ദേശീയോദ്യാനങ്ങൾ">
പോളണ്ടിലെ ദേശീയോദ്യാനങ്ങൾ

പോളണ്ടിൽ ആകെ 23 ദേശീയോദ്യാനങ്ങളാണുള്ളത്. ഇവ മുൻപ് പോളണ്ട് ബോർഡ് ഓഫ് നാഷണൽ പാർക്ക്സ് ("Krajowy Zarząd Parków Narodowych") ആണ് നടത്തിയിരുന്നതെങ്കിലും 2004 ൽ ഉത്തരവാദിത്തം പരിസ്ഥിതി മന്ത്രാലയത്തിലേയ്ക്ക് കൈമാറ്റം ചെയ്യപ്പെട്ടു.

മിക്ക ദേശീയോദ്യാനങ്ങളും കർശനമായും ഭാഗികമായും സംരക്ഷിത മേഖലകളായി തരം തിരിച്ചിരിക്കുന്നു. കൂടാതെ, ഇവയുടെ സംരക്ഷണത്തിനായി ദേശീയോദ്യാനങ്ങളെ വലയം ചെയ്ത് otulina എന്ന പേരിൽ സംരക്ഷണ ബഫർ സോണുകളും സ്ഥിതിചെയ്യുന്നു.


</doc>
<doc id="380020" url="https://ml.wikipedia.org/wiki?curid=380020" title="മാസ്റ്റർ പ്രശോഭ്">
മാസ്റ്റർ പ്രശോഭ്

എൺപതുകളിൽ മലയാള സിനിമകളിൽ അഭിനയിച്ചിട്ടുള്ള ഒരു ബാലതാരമാണ് പ്രശോഭ്. മികച്ച ബാലനടനുള്ള കേരള സർക്കാർ ചലച്ചിത്രപുരസ്കാരം നേടിയിട്ടുണ്ട്. രാജാവിന്റെ മകൻ തുടങ്ങി ഇരുപതോളം സിനിമകളിൽ ബാലതാരമായി അഭിനയിച്ചിട്ടുണ്ട്. നിലവിൽ ഒരു ബിസിനസ്സുകാരനും വന്യജീവി ഫോട്ടോഗ്രാഫരുമാണ്. 

ആൾക്കൂട്ടത്തിൽ തനിയെ എന്ന ചിത്രത്തിലെ അഭിനയത്തിനു 1984-ലെ മികച്ച ബാലതാരത്തിനുള്ള സംസ്ഥാന അവാർഡ്‌ ലഭിച്ചു.
ഫോട്ടോഗ്രാഫി അവാർഡ്: കേരള സംസ്ഥാന വനം-വന്യജീവി വകുപ്പ് (2016)


</doc>
<doc id="380022" url="https://ml.wikipedia.org/wiki?curid=380022" title="പത്രം (ചലച്ചിത്രം)">
പത്രം (ചലച്ചിത്രം)

മലയാളത്തിലെ ഒരു രാഷ്ട്രീയചിത്രമായ പത്രം 1999ൽ രഞ്ജി പണിക്കർ തിരക്കഥ എഴുതി ജോഷി സംവിധാനം ചെയ്തതാണ്. സുരേഷ് ഗോപി,(മുരളി,മഞ്ജു വാര്യർ,എൻ. എഫ്. വർഗീസ്,ബിജു മേനോൻ,സ്ഫടികം ജോർജ്ജ്,അസീസ്,ബാബു നമ്പൂതിരി,ടി.പി. മാധവൻ, തുടങ്ങി ഒരു വൻ താരനിര തന്നെ അതിൽ അഭിനയിക്കുന്നു. ഗിരീഷ് പുത്തഞ്ചേരി രചനയും എസ്.പി. വെങ്കിടേഷ്സംഗീതവും നൽകിയിയിരിക്കുന്നു. 

ഗാനങ്ങൾ ഗിരീഷ് പുത്തഞ്ചേരി രചനയും എസ്.പി. വെങ്കിടേഷ് സംഗീതവും നൽകിയിയിരിക്കുന്നു.

1999ലെ ഏറ്റവും വലിയ ബോക്സ് ഓഫീസ് ഹിറ്റ് പത്രം ആയിരുന്നു. 25 ദിവസത്തിനകം 5.15 കോടി രൂപ ഈ ചിത്രം നെടി.. 250 ദിവസത്തിലധികം തീയറ്ററുകളിൽ ഓടുകയും ചെയ്തു.

പത്രം1999


</doc>
<doc id="380024" url="https://ml.wikipedia.org/wiki?curid=380024" title="ഹുവായി നാം ഡാങ് ദേശീയോദ്യാനം">
ഹുവായി നാം ഡാങ് ദേശീയോദ്യാനം

ഹുവായി നാം ഡാങ് ദേശീയോദ്യാനം () തായ്‌ലന്റിലെ ചിയാങ്‌മയി, മായി ഹോങ്സൺ എന്നീ പ്രവിശ്യകളിൽ കിടക്കുന്ന ഒരു ദേശീയോദ്യാനം ആകുന്നു. ചൂടുനീരുറവകളും ജലപാതങ്ങളും മനോഹരപർവ്വതപ്രദേശങ്ങളും ചേർന്നതാണ്. 
ഹുവായി നാം ഡാങ് ദേശീയോദ്യാനം ചിയാങ്‌മയി, മായി ഹോങ്സൺ എന്നീ പ്രവിശ്യകളിൽ കിടക്കുന്ന ഒരു ദേശീയോദ്യാനം ആകുന്നു. ചിയാങ്‌മയിയിൽ നിന്ന് 100 കിലോമീറ്റർ വടക്കുഭാഗത്താണ് ഈ ദേശീയ പാർക്ക് സ്ഥിതിചെയ്യുന്നത്. ചിയാങ്‌മയിജില്ലയിലെ മായി തായെങ്, വ്വിയാങ് ഹായേങ് എന്നീ ജില്ലകളിലും മായി ഹോങ്സൺ പ്രവിശ്യയിലെ പൈ ജില്ലയിലുമായി ഈ ദേശീയോദ്യാനം കിടക്കുന്നു. ഈ പാർക്കിനു 1,252 ചതുരശ്ര കിലോമീറ്റർ വിസ്തൃതിയുണ്ട്. 1,962 (6,400 അടി)ഉയരമുള്ള [[ഡോയി ചാങ് കൊടുമുടി ഈ ദേശീയോദ്യാനത്തിന്റെ ഭാഗമാണ്. പാർക്, പൈ എന്നീ നദികളുടെ വൃഷ്ടിപ്രദേശവും ഈ ദേശീയോദ്യാനമാണ്. The park's streams are the source for rivers including the [[Pai River|Pai]] and [[Ping River|Ping]].
[[File:1080-Huai-Nam-Dang-National-Park-02.jpg|thumb|right|Hill pine camp]]

[[File:Ailanthus triphysa RBG Sydney.JPG|thumb|right|"Ailanthus triphysa"]]
[[File:Sambhar deer.jpg|thumb|left|Sambar deer]]


</doc>
<doc id="380025" url="https://ml.wikipedia.org/wiki?curid=380025" title="നിക്കൊ ദേശീയോദ്യാനം">
നിക്കൊ ദേശീയോദ്യാനം

ജപ്പാനിലെ  കാന്റോ മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ് നിക്കൊ ദേശീയോദ്യാനം (ഇംഗ്ലീഷ്: Nikkō National Park; ജാപ്പനീസ്: 日光国立公園 "Nikkō Kokuritsu Kōen"). 1934-ൽ സ്ഥാപിതമായ ഈ ദേശീയോദ്യാനം, തൊച്ചിഗി, ഗുന്മ, ഫുക്കുഷിമ, നീഗാത്ത എന്നീ പ്രവിശ്യകളിലായി വ്യാപിച്ച് കിടക്കുന്നു.

ജപ്പാനിലെ ഒരു അതിമനോഹരമായ പ്രദേശവും വിനോദസഞ്ചാരകേന്ദ്രവുമാണ് നിക്കൊ ദേശീയോദ്യാനം. പ്രകൃതിരമണീയതയെ കൂടാതെ ചില ചരിത്ര നിർമ്മിതികൾക്കും പ്രസിദ്ധമാൺയ് ഈ വനമേഖല. നിരവധി ബുദ്ധക്ഷേത്രങ്ങളും, ഷിന്റൊ ദേവാലയങ്ങളും ഇവിടെയുണ്ട്. നിക്കൊ ടൊഷൊ-ഗു, റിന്നൊ-ജി എന്ന ആരാധനാലയങ്ങൾ നിക്കൊ ദേശീയോദ്യാനത്തിലാണുള്ളത്. ഇവയെ യുനെസ്കോ "നിക്കോയിലെ ക്ഷേത്രങ്ങൾ" എന്ന പേരിൽ ലോകപൈതൃകകേന്ദ്രത്തിൽ ഉൾപ്പെടുത്തിയിട്ടുണ്ട്.


</doc>
<doc id="380034" url="https://ml.wikipedia.org/wiki?curid=380034" title="ഖുൻ ഖാൻ ദേശീയപാർക്ക്">
ഖുൻ ഖാൻ ദേശീയപാർക്ക്

ഖുൻ ഖാൻ ദേശീയപാർക്ക് () തായ്‌ലന്റിലെ ചിയാങ്മയി പ്രവിശ്യയിൽ സ്ഥിതിചെയ്യുന്ന ദേശീയ പാർക്കാണ്. ഈ പർവ്വതപ്രദേശത്തുള്ള ദേശീയപാർക്കിൽ വനങ്ങളും ജലപാതങ്ങളും കാണാം. 
ഖുൻ ഖാൻ ദേശീയപാർക്ക് ചിയാങ്മയിപട്ടണത്തിൽ നിന്നും 50 കിലോമീറ്റർ പടിഞ്ഞാറ് ആണ് സ്ഥിതിചെയ്യുന്നത്. സമോങ്, മയി ചയെം എന്നീ ജില്ലകളിലായാണിത് കിടക്കുന്നത്. 240 കിലോമീറ്ററോളമുണ്ട് വിസ്തീർണ്ണമുണ്ട്. താനോൺ തോങ് ചായ് പർവ്വതനിരയിലാണിത് സ്ഥിതിചെയ്യുന്നത്. 500 മീറ്റർ മുതൽ 1,708 മീറ്റർ വരെ ഉയരമുണ്ട് ഈ പർവ്വതനിരയ്ക്ക്. 
ഈ ദേശീയപാർക്കിൽ രണ്ട് വെള്ളച്ചാട്ടങ്ങളുണ്ട്. 7 തട്ടുള്ള ഹുവായി മായെ നാ പോ ജലപാതവും ഹുവായി താട് എന്ന രണ്ട് തട്ടുള്ള വെള്ളച്ചാട്ടവും. 

ഈ പാർക്കിൽ പലതരം വനവിഭാഗങ്ങളുണ്ട്. 1000 മീറ്റർ ഉയരത്തിലുള്ള കന്യാവനങ്ങൾ ഇവിടത്തെ പ്രത്യേകതയുണ്ട്. ഇവിടെ അനേകതരം അപൂർവ്വയിനം സസ്യങ്ങളുണ്ട്. three-needled pine, Pinus merkusii, Malacca tree, Mammea siamensis, Malabar ironwood, Baccaurea ramiflora, Calotropis gigantea, Shorea siamensis, Dipterocarpus intricatus, Dipterocarpus tuberculatus, Dioscorea alata, Xylia xylocarpa Gmelina arborea എന്നിവ അപൂർവ്വസസ്യങ്ങളാണ്. 
ഖുൻ ഖാൻ ദേശീയപാർക്കിൽ അനേകം ജന്തുസ്പീഷീസുകളുമുണ്ട്. കടുവ, കാട്ടുപന്നി, കുരയ്ക്കുന്ന മാൻ, ഗൊറാൽ, മുള്ളൻപന്നി, ഇത്തിൾപ്പന്നി, മാസ്കിഡ് പനമരപ്പട്ടി, കീരി എന്നിവയെ ഇവിടെ കാണാനാവും. വേഴാമ്പൽ, റെഡ് ജിങ്കിൾ ഫോൾ എന്നീ പക്ഷികളുമുണ്ട്.



</doc>
<doc id="380038" url="https://ml.wikipedia.org/wiki?curid=380038" title="വോളിൻ ദേശീയോദ്യാനം">
വോളിൻ ദേശീയോദ്യാനം

വോളിൻ ദേശീയോദ്യാനം (പോളിഷ്: "Woliński Park Narodowy") പോളണ്ടിലെ 23 ദേശീയ ഉദ്യാനങ്ങളിൽ ഒന്നാണ്. രാജ്യത്തിൻറെ വടക്കുപടിഞ്ഞറൻ ഭാഗത്ത്, വെസ്റ്റ് പോമറേണിയൻ വോയിവോഡെഷിപ്പിലെ വോളിൻ ദ്വീപിലാണ് ഇതു സ്ഥിതിചെയ്യുന്നത്. 1960 മാർച്ച് 3 നു സ്ഥാപിതമായയ ഈ ദേശീയോദ്യാനത്തൻറെ ഭൂതല വിസ്തീർണ്ണം 109.37 ചതുരശ്ര കിലോമീറ്ററാണ് (42.23 ചതുരശ്ര മൈൽ). പാർക്കിൻെറ ആസ്ഥാനം മിയെഡ്‍സ്‍ഡ്രോജെയിൽ സ്ഥിതിചെയ്യുന്നു.

വ്യത്യസ്തങ്ങളായ സസ്യജന്തുജാലങ്ങളാണ് ഇവിടെയുളളത്. ഗോസാനിലെ കടൽ ക്ലിഫുകൾ, കാവ്‍ക്സ ഗോറ, യൂറോപ്യൻ മലമ്പോത്തുകളുടെ സങ്കേതം എന്നിവയും ഇവിടുത്തെ ആകർഷണങ്ങളിൽ ഉൾപ്പെടുന്നു.


</doc>
<doc id="380044" url="https://ml.wikipedia.org/wiki?curid=380044" title="ടട്ര ദേശീയോദ്യാനം (പോളണ്ട്)">
ടട്ര ദേശീയോദ്യാനം (പോളണ്ട്)

ടട്ര ദേശീയോദ്യാനം (Polish: "Tatrzański Park Narodowy"; abbr. TPN), വടക്കൻ സ്ലോവാക്യയുടെ അതിരിൽ, മദ്ധ്യ തെക്കൻ പോളണ്ടിലെ ലെസ്സെർ പോളണ്ട് വോയിവോഡെഷിപ്പ്-മലോപ്പോൾസ്ക മേഖലയിലുള്ള ടെട്ര കൌണ്ടിയിലെ ടെട്രാ മലനിരകളിൽ സ്ഥിതിചെയ്യുന്ന ഒരു ദേശീയോദ്യാനമാണ്.

സക്കോപെയിൻ നഗരത്തിലാണ് ഈ ദേശീയോദ്യാനത്തിൻറെ മുഖ്യ കാര്യാലയം സ്ഥിതിചെയ്യുന്നത്. സ്ലോവാക്യയ്ക്കു സമീപമുള്ള ഭാഗത്ത് ടട്ര ദേശീയോദ്യാനം () എന്ന പേരിൽ സമാനമായ പേരുള്ള മറ്റൊരു ദേശീയോദ്യാനം നിലനിൽക്കുന്നുണ്ട്.


</doc>
<doc id="380046" url="https://ml.wikipedia.org/wiki?curid=380046" title="വീൽക്കോപോൾസ്ക ദേശീയോദ്യാനം">
വീൽക്കോപോൾസ്ക ദേശീയോദ്യാനം

വീൽക്കോപോൾസ്ക ദേശീയോദ്യാനം (പോളിഷ്: "Wielkopolski Park Narodowy") പടിഞ്ഞാറൻ-മദ്ധ്യ പോളണ്ടിലെ വീൽക്കോപോൾസ്ക (ഗ്രേറ്റർ പോളണ്ട്) പ്രദേശത്തെ ഒരു ദേശീയ ഉദ്യാനമാണ്. പ്രാദേശിക തലസ്ഥാനമായ പോസ്‍നാനിൽ നിന്ന് ഏകദേശം 15 കിലോമീറ്റർ (9 മൈൽ) തെക്കായിട്ടാണ് ഇതു സ്ഥിതിചെയ്യുന്നത്.

ചുറ്റുമുള്ള സംരക്ഷണ മേഖലക്കൊപ്പം, പോസ്നാൻ ലേക് ലാൻറിൻറെ ("Pojezierze Poznańskie") ഭാഗവും പോസ്നാനിലെ വാർട്ടാ മലയിടുക്കിൻറെ ("Poznański Przełom Warty") ഭാഗങ്ങളും ഈ ദേശീയോദ്യാനത്തിൽ ഉൾപ്പെടുന്നു. ദേശീയോദ്യാനത്തിൻറെ മുഖ്യകാര്യാലയും സ്ഥിതിചെയ്യുന്നത് ജെസിയോറിയിലാണ്.


</doc>
<doc id="380048" url="https://ml.wikipedia.org/wiki?curid=380048" title="ഉജ്സൈ വാർട്ടി ദേശീയോദ്യാനം">
ഉജ്സൈ വാർട്ടി ദേശീയോദ്യാനം

ഉജ്‍സൈ വാർട്ടി ദേശീയോദ്യാനം  (പോളിഷ്: "Park Narodowy Ujście Warty"), പോളണ്ടിലെ 23 ദേശീയോദ്യാനങ്ങളിൽ ഏറ്റവും പ്രായം കുറഞ്ഞ ദേശീയോദ്യാനമാണ്. വാർട്ട റിവർ മൌത്ത് ദേശീയോദ്യാനം എന്ന പേരിലും ഇത് അറിയപ്പെടുന്നു. ഈ ദേശീയോദ്യാനം രൂപീകരിക്കപ്പെട്ടത് 2001 ജൂൺ 19 നായിരുന്നു. വാർറ്റ നദിയുടെ ഏറ്റവും ഇടുങ്ങിയ ഭാഗത്ത്, ഇതിൻറെ ഒഡ്ര (ഒഡർ) നദിയുമായി സംഗമിക്കുന്നിടം പോളിഷ്-ജർമൻ അതിർത്തിയായി അടയാളപ്പെടുത്തിയിരിക്കുന്നു. ദേശീയോദ്യാനം ലുബസ് വോയിവോഡെഷിപ്പിനുള്ളിലായി 80.38 ചതുരശ്ര കിലോമീറ്ററോളം (31.03 ചതുരശ്ര മൈൽ) പ്രദേശത്തായി വ്യാപിച്ചു കിടക്കുന്നു.


</doc>
<doc id="380049" url="https://ml.wikipedia.org/wiki?curid=380049" title="ഓപ് ലുവാങ് ദേശീയോദ്യാനം">
ഓപ് ലുവാങ് ദേശീയോദ്യാനം

ഓപ് ലുവാങ് ദേശീയോദ്യാനം തായ്‌ലന്റിലെ ചിയാങ്മയി പ്രവിശ്യയിലുള്ള ഒരു ദേശീയോദ്യാനമാണിത്. മനോഹരമായ നദിതാഴ്വരയും വെള്ളച്ചാട്ടങ്ങളും ഗുഹകളും ഇവിടെയുണ്ട്. 

ഓപ് ലുവാങ് ദേശീയോദ്യാനം ചോം-താങ്, മായെ ചായീം, ഹോട് ജില്ലകളിലെ ചിയാങ്മയിയുടെ തെക്കൻ ഭാഗത്ത് 105 കിലോമീറ്റർ അകലെയാണ് സ്ഥിതിചെയ്യുന്നത്. 553 കിലോമീറ്റർ വിസ്തൃതിയുണ്ട്. താനോൺ തോങ് ചായി പർവ്വതനിരയിലാണ് ഇത് സ്ഥിതിചെയ്യുന്നത്. 

ചരിത്രാതീതകാലത്തെ ചിത്രങ്ങളും മറ്റു ഉപകരണങ്ങളും ഈ ദേശീയോദ്യാനത്തിൽനിന്നും കണ്ടെത്തിയിട്ടുണ്ട്. 


</doc>
<doc id="380060" url="https://ml.wikipedia.org/wiki?curid=380060" title="ഫാ ദയേങ് ദേശീയോദ്യാനം">
ഫാ ദയേങ് ദേശീയോദ്യാനം

ഫാ ദയേങ് ദേശീയോദ്യാനം () തായ്‌ലന്റിലെ പ്രവിശ്യയായ ചിയാങ്മയിയിലെ ഒരു ദേശീയോദ്യാനമാണ്. 2000 നവംബർ 2 നാണ് ഈ ദേശീയോദ്യാനം തുടങ്ങിയത്. 1,123 ചതുരശ്രകിലോമീറ്റർ ആണ് ഈ ഉദ്യാനത്തിന്റെ വിസ്തീർണ്ണം. മ്യാന്മാറുമായുള്ള അതിർത്തിയിലുള്ള ഡായേൻ ലാവോ റേഞ്ചിലാണ് ഇതു സ്ഥിതിചെയ്യുന്നത്. ചിയാങ് ഡാവോ വന്യജീവിസങ്കേതത്തിന്റെ വടക്കാണിത് 
. ഏറ്റവും വലിയ കൊടുമുടി ഡോയി പുക് ഫക്ക ആണ്.


</doc>
<doc id="380062" url="https://ml.wikipedia.org/wiki?curid=380062" title="സ്വീറ്റോകൃസിസ്കി ദേശീയോദ്യാനം">
സ്വീറ്റോകൃസിസ്കി ദേശീയോദ്യാനം

സ്വീറ്റകൃസിസ്കി ദേശീയോദ്യാനം (Polish: "Świętokrzyski Park Narodowy") മദ്ധ്യ പോളണ്ടിലെ സ്വീറ്റോകൃസിസ്കി വോയിവോഡെഷിപ്പിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഇത് സ്വീറ്റോകൃസിസ്കി പർവ്വതനിരകളിലെ (ഹോളി ക്രോസ്) ഏറ്റവും ഉയരം കൂടിയ പർവ്വതനിരയായ ലിസോഗോറിയേയും അതിലെ ഏറ്റവും ഉയരം കൂടിയ രണ്ടു കൊടുമുടികളായ ലിസിക (612 മീറ്റർ) ലൈസ ഗോറ (595 മീറ്റർ) എന്നിവയേയും ഉൾക്കൊള്ളുന്നു. അതുപോലതന്നെ ക്ലോണോവ്സ്കി റിഡ്ജിൻറെ കിഴക്കൻ ഭാഗവും പോകൃസിവിയാൻസ്കി റിഡ്ജിൻറ ഭാഗങ്ങളും ഈ ദേശീയോദ്യാനത്തിൽ ഉൾപ്പെടുന്നു. ഉദ്യാനത്തിൻറെ മുഖ്യ കാര്യാലയം ബോഡ്‍സെൻറിനിൽ സ്ഥിതിചെയ്യുന്നു.

പോളണ്ടിലെ ഈ ഭാഗം സംരക്ഷിക്കുന്നതിനുള്ള ശ്രമങ്ങളുടെ ചരിത്രം ഒന്നാം ലോകമഹായുദ്ധത്തിനുമുമ്പ് തന്നെ തുടങ്ങിയിരുന്നു. 1921-ൽ സ്വീറ്റോകൃസിസ്കി പർവ്വതനിരകളിലെ ആദ്യ കരുതൽ വനമേഖലയ്ക്കു രൂപംകൊടുത്തു. ഇത് ജോസഫ് കോസ്റ്റിക്കോയുടെ ഉടമസ്ഥതിയിലുള്ളതും 1.63 ചതുരശ്ര കിലോമീറ്റർ വിസ്തൃതിയുമുള്ളതുമായ ചെൽമോവ ഗോറയിലെ റിസർവ്വ് ആയിരുന്നു. തൊട്ടടുത്ത വർഷം, 3.11 ചതുരശ്ര കി.മീ. വിസ്തൃതിയുള്ള ലിസോഗോറിയിലെ രണ്ട് ഭാഗങ്ങൾ പരിരക്ഷിക്കപ്പെട്ടു. 1932 ൽ റിസർവ്വിൻറെ വിസ്തൃതി ഔദ്യോഗികമായി 13.47 ചതുരശ്രകിലോമീറ്ററായി ഉയർത്തിയിരുന്നു. എന്നാൽ 1950 വരെ ദേശീയ ഉദ്യാനം സൃഷ്ടിക്കപ്പെട്ടിരുന്നില്ല. ദേശീയോദ്യാനത്തിൻറെ പ്രാരംഭ കാലത്ത് ഇതിൽ 60.54 ചതുരശ്രകിലോമീറ്റർ പ്രദേശമായിരുന്നു ഉണ്ടായിരുന്നത്; എന്നാൽ അതിനു ശേഷം 76.26 ചതുരശ്ര കിലോമീറ്റർ (29.44 ച. മൈ.) ആയി ഇതു വികസിച്ചു. ഇതിൽ 72.12 ചതുരശ്ര കിലോമീറ്റർ വനഭൂമിയാണ്. 17.31 ചതുരശ്ര കിലോമീറ്റർ പ്രദേശത്തായി അഞ്ച് കർശന സംരക്ഷിത മേഖലകൾ ഉണ്ട്.


</doc>
<doc id="380067" url="https://ml.wikipedia.org/wiki?curid=380067" title="സി ലന്ന ദേശീയോദ്യാനം">
സി ലന്ന ദേശീയോദ്യാനം

സി ലന്ന ദേശീയോദ്യാനം തായ്‌ലന്റിലെ ചിയാങ്മയി പ്രവിശ്യയിലെ ഒരു ദേശീയോദ്യാനമാണ്. അനേകം വെള്ളച്ചാട്ടങ്ങളും അരുവികളും ഗുഹകളും ഈ പർവ്വതപ്രദേശത്തുള്ള പാർക്കിലുണ്ട്. പിങ് നദിയുടെ അനേകം കൈവഴികൾ ഈ ഉദ്യാനത്തിലൂടെ ഒഴുകുന്നു. 

ചിയങ്മയി പട്ടണത്തിൽനിന്നും 65 കിലോമീറ്റർ വടക്കായി സ്ഥിതിചെയ്യുന്നു. 1,406 ചതുരശ്രകിലോമീറ്റർ വിസ്തീർണ്ണമാണുള്ളത്. ഇവിടത്തെ ഏറ്റവും ഉയർന്ന ഭാഗം ചൊം ഹോട് ആണ്. ഇതിനു 1,718 മീറ്റർ ഉയരമുണ്ട്. 20 ചതുരശ്രകിലോമീറ്റർ വിസ്തൃതിയുള്ള മായ് എങാത് സൊംബോൺ ചോൺ ജലസംഭരണി ഈ ദേശീയോദ്യാനത്തിലാണ്. 

1989 ആഗസ്ത് 1നാണ് സി ലന്ന തായ്‌ലന്റിന്റെ അറുപതാമത് ദേശീയോദ്യാനമായത്. 

ഈ ദേശീയോദ്യാനത്തിൽ അനെകം തരം വനവിഭാഗങ്ങൾ കാണാനാകും. നിത്യഹരിതനങ്ങൾ, ഇലപൊഴിയും വനങ്ങൾ തുടങ്ങിയവയും ഇവിടെയുണ്ട്. 


</doc>
<doc id="380070" url="https://ml.wikipedia.org/wiki?curid=380070" title="ഡോയി ലുവാങ് ദേശീയോദ്യാനം">
ഡോയി ലുവാങ് ദേശീയോദ്യാനം

ഡോയി ലുവാങ് ദേശീയോദ്യാനം () ഉത്തര തായ്-ലന്റിലെ ഒരു ദേശീയൊദ്യാനമാണ്. 

ചിയാങ് റായി പ്രവിശ്യയിലെ മായി സുവായി, ഫാൻ, വയാങ് പാ പാവോ എന്നീ ജില്ലകളിലും ലമ്പാങ് പ്രവിശ്യയിലെ വാങ് നുയ, എങാവൊ ജില്ലകളിലും ഫയാവോ പ്രവിശ്യയിലെ മ്യൂയാങ് ഫയാവോ, മയെർ ചായ് എന്നീ ജില്ലകളിലുമായി കിടക്കുന്നു. 



</doc>
<doc id="380072" url="https://ml.wikipedia.org/wiki?curid=380072" title="ഖുൺ ചായ് ദേശീയോദ്യാനം">
ഖുൺ ചായ് ദേശീയോദ്യാനം

ഖുൺ ചായ് ദേശീയോദ്യാനം () തായ്‌ലന്റിലെ ചിയാങ് റായി പ്രവിശ്യയിലെ ഒരു ദേശീയോദ്യാനമാണ്. ഉയർന്ന കൊടുമുടികളും വെള്ളച്ചാട്ടങ്ങളും നിറഞ്ഞതാണിത്. 
ഉയരമനുസരിച്ച് അനേകം തരം വനമേഖലകൾ ഉണ്ട്. മുളകൾ നിറഞ്ഞ വനം,ഇലകൊഴിയും വനങ്ങൾ, പൈന്മരക്കാടുകൾ, മഴക്കാടുകൾ, നിത്യഹരിതവനങ്ങൾ എന്നിവ ഇവിടെക്കാണാം.. 
ജന്തുജാലങ്ങളിൽ കരുത്ത ഏഷ്യൻ കരടി, സയാമീസ് മുയൽ, സുമാത്രൻ മെറോ, കുരയ്ക്കുന്ന മാൻ, hog badger, slow loris, വെള്ളകൈകളുള്ള ഗിബ്ബൻ കുരങ്ങ്, പുള്ളിപ്പുലിപ്പൂച്ച and കാട്ടുപന്നി. ഉരഗങ്ങളുമുണ്ട് രാജവെമ്പാല, പല്ലികൾ and skinks. 
പക്ഷികളും ഇവിടെയുണ്ട്. scarlet minivet, red junglefowl, shikra, ashy drongo, white-crowned forktail, brown fish owl, crested serpent eagle, velvet-fronted nuthatch, blue-throated barbet, coppersmith barbet and blue-winged leafbird.


</doc>
<doc id="380075" url="https://ml.wikipedia.org/wiki?curid=380075" title="മയി വാ ദേശീയോദ്യാനം">
മയി വാ ദേശീയോദ്യാനം

മയി വാ ദേശീയോദ്യാനം തായ്‌ലാന്റിലെ ലമ്പാങ്, താക്ക് പ്രവിശ്യകളിൽ ആണിത് കിടക്കുന്നത്. ഈ ദേശീയോദ്യാനം പർവ്വതപ്രദേശത്താണ്. വെള്ളച്ചാട്ടങ്ങളും ഗുഹകളും നിറഞ്ഞ പ്രദേശമാണ്. 

അനേകം തരം വനമേഖലകൾ അടങ്ങിയതാണീ ദേശീയോദ്യാനം. ഇലപൊഴിയും വനങ്ങൾ, നിത്യഹരിതവനങ്ങൾ, സൂചികാഗ്രിതവനങ്ങൾ എന്നിവ ഇതിൽ ചിലതാണ്. ബർമ്മീസ് മരമായ എബണി, "Lagerstroemia calyculata", "Dalbergia oliveri", "Afzelia xylocarpa", "Takian", "Anisoptera costata", "Shorea obtusa", "Shorea siamensis", "Dipterocarpus obtusifolius", Sumtran pine and Khasi pine എന്നിവ ഇവിടെയുള്ള സസ്യജാലത്തിൽപ്പെടുന്നു. 
താഴെപ്പറയുന്നവയാണ് ജന്തുജാലങ്ങളിൽപ്പെറ്റുന്നവ: tiger, gaur, Asiatic black bear, സാമ്പാർ മാൻ, barking deer, കാട്ടുപന്നി, Siamese hare and മരപ്പട്ടി. 
Bird life includes Asian barred owlet and coucal.


</doc>
<doc id="380078" url="https://ml.wikipedia.org/wiki?curid=380078" title="സലാവിൻ ദേശീയോദ്യാനം">
സലാവിൻ ദേശീയോദ്യാനം

സലാവിൻ ദേശീയോദ്യാനം അല്ലെങ്കിൽ സാൽവീൻ ദേശീയോദ്യാനം തായ്‌ലാന്റിലെ ഉത്തരഭാഗത്തുള്ള ദേശീയോദ്യാനമാണ്. ബർമ്മയുടെ അതിരിൽകിടക്കുന്ന ദേശീയൊദ്യാനമാണിത്. 721.52 ചതുരശ്രകിലോമീറ്റർ വിസ്തൃതിയുള്ള ഈ ദേശീയോദ്യാനത്തിലൂടെയാണ് സാല്വീൻ നദിയുടെ തായ് ഭാഗം ഒഴുകുന്നത്. 


</doc>
<doc id="380081" url="https://ml.wikipedia.org/wiki?curid=380081" title="സായി തോങ് ദേശീയോദ്യാനം">
സായി തോങ് ദേശീയോദ്യാനം

സായി തോങ് ദേശീയോദ്യാനം തായ്‌ലന്റിലെ ഒരു ദേശീയോദ്യാനമാണ്.തായ്‌ലന്റിന്റെ ചയ്യഫൂം പ്രവിശ്യയിലാണിത് സ്ഥിതിചെയ്യുന്നത്. പർവ്വതപ്രദേശത്തുള്ള ഈ ദേശീയോദ്യാനത്തിൽ വെള്ളച്ചാട്ടങ്ങളും മനോഹരമായ പ്രദേശങ്ങളുമുണ്ട്.
സായി തോങ് ദേശീയോദ്യാനം ചയ്യഫൂം എന്ന പട്ടണത്തിൽനിന്നും 70 കിലോമീറ്റർ പടിഞ്ഞാറാണ് സ്ഥിതിചെയ്യുന്നത്. ഈ പാർക്കിനു 319 ചതുരശ്ര കിലോമീറ്റർ വിസ്തൃതിയുണ്ട്. 

നിത്യഹരിതവനങ്ങളും ഇലപൊഴിയും വനങ്ങളും ഇവിടെയുണ്ട്. 



</doc>
<doc id="380083" url="https://ml.wikipedia.org/wiki?curid=380083" title="ഫു റുയ ദേശീയോദ്യാനം">
ഫു റുയ ദേശീയോദ്യാനം

ഫു റുയ ദേശീയോദ്യാനം തായ്‌ലന്റിലെ ഒരു ദേശീയോദ്യാനമാണ്. ഫു റുവ പർവ്വതനിരകളിൽ ആണ് ഇതു കിടക്കുന്നത്. 
ഫു റുവ ജില്ലയിലെ ലോ ഐ എന്ന പട്ടണത്തിൽനിന്നും പടിഞ്ഞാറ് 48 കിലോമീറ്റർ അകലഎയാണിത് കിടക്കുന്നത്.


</doc>
<doc id="380091" url="https://ml.wikipedia.org/wiki?curid=380091" title="ടട്ര ദേശീയോദ്യാനം (സ്ലോവാക്യ)">
ടട്ര ദേശീയോദ്യാനം (സ്ലോവാക്യ)

ടട്രോ ദേശീയോദ്യാനം (Slovak: "Tatranský národný park"; abbr. TANAP) സ്ലോവാക്യയിലെ ഒൻപത് ദേശീയ ഉദ്യാനങ്ങളിൽ ഒന്നാണ്. ഇത് വടക്കൻ-മദ്ധ്യ സ്ലോവാക്യിയലെ ടെട്ര മലനിരകളിലാണ് സ്ഥിതി ചെയ്യുന്നത്. വൈവിധ്യമാർന്ന സസ്യ ജന്തു ജാലങ്ങളെ സംരക്ഷിക്കുന്നതിൽ പാർക്കിന് വളരെ പ്രാധാന്യമുണ്ട്. ഇവിടെ മാത്രം കണ്ടുവരുന്ന ടട്രാ പർവ്വതമാൻ (Tatra chamois) ഉൾപ്പെടെയുള്ള നിരവധി ഇനം വംശങ്ങളും ഇവിടെയുണ്ട്.

ടട്ര ദേശീയോദ്യാനം, കിഴക്കൻ ടട്രാസ് ശ്രേണികളിലെ ("Východné Tatry") സ്ലോവാക് മേഖലയിലുള്ള ഹൈ ടട്രാസ് പർവതനിരകളെ സംരക്ഷിക്കുന്നതോടൊപ്പം വെസ്റ്റേൺ ടട്രാസ് ശ്രേണിയുടെ ("Západné Tatry") ഭാഗങ്ങളും സംരക്ഷിക്കുന്നു. ടട്ര ദേശീയോദ്യാനത്തിൻറെ പടിഞ്ഞാറൻ ഭാഗങ്ങൾ സിലിന മേഖലയിലും കിഴക്കൻ ഭാഗങ്ങൾ പ്രിസോവ് മേഖലയിലുമാണ് സ്ഥിതിചെയ്യുന്നത്.

ടട്ര ദേശീയോദ്യാനം 738 ചതുരശ്ര കിലോമീറ്റർ (284.9 ചതുരശ്ര മൈൽ) വിസ്തൃതിയുള്ളതാണ്. ഇതുകൂടാതെ ദേശീയോദ്യാനത്തിനു ചുറ്റുമുള്ള ബഫർ സോണിന് 307 ചതുരശ്ര കിലോമീറ്റർ (118.5 ചതുരശ്ര മൈൽ) വിസ്തൃതിയുണ്ട്. ഇവയെല്ലാംകൂടി 1045 ചതുരശ്ര കിലോമീറ്റർ വിസ്തൃതി വരുന്നു.


</doc>
<doc id="380097" url="https://ml.wikipedia.org/wiki?curid=380097" title="രാധാനഗരി വന്യജീവി സങ്കേതം">
രാധാനഗരി വന്യജീവി സങ്കേതം

ഇന്ത്യയിലെ മഹാരാഷ്ട്ര സംസ്ഥാനത്തെ കോലാപ്പൂരിൽ സ്ഥിതിചെയ്യുന്ന വന്യജീവി സംരക്ഷണകേന്ദ്രമാണ് രാധാനഗരി വന്യജീവി സംരക്ഷണകേന്ദ്രം. 2012 മുതൽ കാറ്റഗറി 9, 10 എന്നിവയിൽപ്പെടുന്ന ഈ കേന്ദ്രം ഒരു ലോകപൈതൃകസ്ഥാനമാണ്. പശ്ചിമഘട്ടത്തിന്റെയും സഹ്യാദ്രി മലകളുടെയും തെക്കേഅറ്റത്താണ് ഈ വന്യജീവി സംരക്ഷണകേന്ദ്രം സ്ഥിതിചെയ്യുന്നത്. 1958 ൽ പ്രഖ്യാപിച്ച ഈ കേന്ദ്രം മഹാരാഷ്ട്രയിലെ ആദ്യത്തെ വന്യജീവി സംരക്ഷണകേന്ദ്രമാണ്. ദജിപൂർ വന്യജീവി സംരക്ഷണകേന്ദ്രം എന്നായിരുന്നു ഇതിന്റെ ആദ്യപേര്. ബൈസൺ സംരക്ഷണകേന്ദ്രം എന്നാണ് ഇത് അറിയപ്പെട്ടിരുന്നത്. 2014 ലിലെ കണക്കുപ്രകാരം 1091 ഇന്ത്യൻ ബൈസണുകൾ (ഗൗർ, ബോസ് ഗൗറസ്) ഇവിടെയുണ്ട്. ഇവിടത്തെ ഏറ്റവും വലിയ ജീവിവർഗ്ഗവും ബൈസണുകളാണ്. 

പശ്ചിമഘട്ടത്തിന്റെ ഉപവിഭാഗമായി രേഖപ്പെടുത്തിയിട്ടുള്ള ഇവിടം യുനെസ്കോ ലോകപൈതൃകസ്ഥാനമായി പ്രഖ്യാപിച്ചിട്ടുണ്ട്. അക്ഷാംശം 73°52‟ നും 74°14‟ കിഴക്ക് നും രേഖാംശം 16°10‟ നും 16°30‟ വടക്ക് നും ഇടയിലായാണ് ഈ വന്യജീവി സംരക്ഷണകേന്ദ്രം സ്ഥിതിചെയ്യുന്നത്. കൃഷ്ണ നദിയുടെ പോഷക നദികളായ ഭോഗാവതി നദി, ദൂധ്ഗംഗ നദി, തുൾഷി നദി, കല്ലമ്മ നദി, ദിർബ നദി എന്നിവ ഈ വന്യജീവി സംരക്ഷണകേന്ദ്രത്തിലൂടെ ഒഴുകുന്നു. സംസ്ഥാനപാത 116 ഈ വന്യജീവി സംരക്ഷണകേന്ദ്രത്തിനു മദ്ധ്യത്തിലൂടെ കടന്നുപോകുന്നു. സഹ്യാദ്രി മലനിരകളിലാണ് ഈ വന്യജീവി സംരക്ഷണകേന്ദ്രം സ്ഥിതിചെയ്യുന്നത്.


</doc>
<doc id="380098" url="https://ml.wikipedia.org/wiki?curid=380098" title="സ്ലോവാക്ക് പാരഡൈസ് ദേശീയോദ്യാനം">
സ്ലോവാക്ക് പാരഡൈസ് ദേശീയോദ്യാനം

സ്ലോവാക്ക് പാരഡൈസ് ദേശീയോദ്യാനം (Slovak: "Národný park Slovenský raj"), സ്ലോവാക്യയിലെ ആകെയുള്ള ഒമ്പത് ദേശീയ പാർക്കുകളിൽ ഒന്നാണ്. സ്ലോവാക് റുഡോഹോറീ മലനിരകളുടെ (Slovak Ore Mountains) വടക്ക് സ്ഥിതി ചെയ്യുന്ന സ്ലൊവാക് പാരഡൈസ് പർവതനിരകളുടെ പ്രദേശം ദേശീയോദ്യാനത്തിൻറെ സംരക്ഷണപരിധിയിൽ വരുന്നു.

ദേശീയോദ്യാനം, 197.63 ചതുരശ്രകിലോമീറ്ററും വിസ്തീർണ്ണം (76.3 ചതുരശ്ര മൈൽ), പാർക്കിന് ചുറ്റുമുള്ള ബഫർ സോൺ 130.11 ചതുരശ്രകിലോമീറ്റുമാണ് (50.2 ചതുരശ്ര മൈൽ). രണ്ടു ഭാഗങ്ങളും കൂടി 327.74 ചതുരശ്ര കിലോമീറ്ററാണ്. പതിനൊന്ന് ദേശീയ പ്രകൃതിദത്ത റിസർവ്വുകളും എട്ട് പ്രകൃതി റിസർവുകളും ഈ ദേശീയോദ്യാനത്തിനുള്ളലായി സ്ഥിതി ചെയ്യുന്നു.  പാർക്കിനുള്ള ഏകദേശം 300 കിലോമീറ്റർ കാൽനടയാത്രക്കുള്ള വഴിത്താരകളുണ്ട്, പലപ്പോഴും ഏണികളും, ചങ്ങലകളും ഉപയോഗിച്ചും, പാലങ്ങൾ കടന്നും പോകേണ്ട ഭാഗങ്ങൾ ഈ വഴിത്താരകൾക്കിടയിലുണ്ട്. സ്ലോവാക് പാരഡൈസ് ദേശീയോദ്യാനത്തിനുള്ളിൽ ഏകദേശം 350 ഗുഹകൾ ഉണ്ടെങ്കിലും യുനെസ്കോ ലോക പൈതൃക സ്ഥലമായ ഡോബ്‍സിൻസ്ക എൈസ് കേവ് മാത്രമാണ് പൊതുജനങ്ങൾക്കായി തുറന്നു കൊടുത്തിട്ടുള്ളത്. 

സ്ലോവാക്ക് പാരഡൈസിലെ ആദ്യ സംരക്ഷിത റിസർവ് 1890 ൽ സ്ഥാപിതമായിരുന്നു. 1936 ൽ ആദ്യ സംരക്ഷിത സസ്യമായി എഡെൽവീസ് (edelweiss) തീരുമാനക്കപ്പെട്ടു.

ദേശീയോദ്യാനം ബാൻസ്ക ബിസ്ട്രിക മേഖല (ബ്രെസ്നോ ജില്ല), പ്രെസോവ് മേഖല (പോപ്പോഡ് ജില്ല), കോസിസ് മേഖല (റോസ്നാവ, സ്പിസ്ക നോവ വെസ് ജില്ലകള്) എന്നിവിടങ്ങളിലായി സ്ഥിതിചെയ്യുന്നു.


</doc>
<doc id="380100" url="https://ml.wikipedia.org/wiki?curid=380100" title="സ്ലോവാക് കാർസ്റ്റ് ദേശീയോദ്യാനം">
സ്ലോവാക് കാർസ്റ്റ് ദേശീയോദ്യാനം

സ്ലോവാക് കാർസ്റ്റ് ദേശീയോദ്യാനം ("Národný park Slovenský kras") തെക്കുകിഴക്കൻ സ്ലോവാക്യയിലെ സ്ലോവാക് കാർസ്റ്റ് ("Slovenský kras") പർവതനിരയിലുള്ള ഒരു ദേശീയ ഉദ്യാനമാണ്. ഇത് കോസിസ് മേഖലയിലെ ജെൽനിക്ക, റോസ്നാവ, കോസിസ്-ഒകോലീ ജില്ലകളിലായി സ്ഥിതിചെയ്യുന്നു. ഈ ദേശീയോദ്യാനം 346.11 ചതുരശ്ര കിലോമീറ്റർ (133.64 ചതുരശ്ര മൈൽ) പ്രദേശം ഉൾക്കൊള്ളുന്നു. ഇതിന്റെ ബഫർ സോൺ 117.41 ചതുരശ്ര.കിലോമീറ്റർ (45.33 ചതുരശ്ര മൈൽ) ആണ്.

1973 മുതൽ പരിരക്ഷിതമായിരുന്ന ഒരു ഭൂപ്രദേശത്ത് 2002 മാർച്ച് 1 നാണ് ഈ ദേശീയോദ്യാനം സ്ഥാപിക്കപ്പെട്ടത്. യുനെസ്കോയുടെ പ്രോഗ്രാം ഓൺ മാൻ ആൻഡ് ദ ബയോസ്ഫിയർ വിഭാഗത്തിൽ ഉൾപ്പെടുത്തിയതിനുശേഷം, 1977 മാർച്ച് 1 മുതൽ സ്ലോവാക് കാർസ്റ്റ്, സ്ലോവാക്യയിലെ ആദ്യത്തെ ബയോസ്ഫിയർ റിസർവ് ആയിരുന്നു. 1995 ൽ ഈ ദേശീയോദ്യാനത്തിലെ ആകെയുള്ള 700 ഗുഹകളിൽ 12 എണ്ണം യുനെസ്കോ ലോകപൈതൃക സൈറ്റായി അംഗീകരിക്കപ്പെട്ടിരുന്നു.


</doc>
<doc id="380106" url="https://ml.wikipedia.org/wiki?curid=380106" title="പൊളോനിനി ദേശീയോദ്യാനം">
പൊളോനിനി ദേശീയോദ്യാനം

പൊളോനിനി ദേശീയോദ്യാനം (Slovak: "Národný park Poloniny") പോളണ്ട്, ഉക്രൈൻ അതിർത്തിയിലുള്ളതും വടക്കുകിഴക്കൻ സ്ലൊവാക്യയിൽ സ്ഥിതിചെയ്യുന്നതുമായ ഒരു ദേശീയോദ്യാനമാണ്. ഇതിൻറെ സ്ഥാനം, കിഴക്കൻ കാർപ്പോത്തിയൻറെ ഭാഗമായ ബുക്കോവ്സ്കീ വൃച്ചി മലനിരകളിലാണ്.

1997 ഒക്ടോബർ 1-ന് രൂപീകൃതമായി ഇതിൻറെ സംരക്ഷിത പ്രദേശം 298.05 ചതുരശ്ര കിലോമീറ്ററാണ് (115.08 ച മൈൽ), 109.73 ച.കി.മീ (42.37 ച.മൈൽ) പ്രദേശം ഒരു ബഫർ സോണായി നിലനിൽക്കുന്നു. ദേശീയോദ്യാനത്തിൻറെ തെരഞ്ഞെടുത്ത ഭാഗങ്ങളിൽ യുനെസ്കോ വേൾഡ് ഹെറിറ്റേജ് സൈറ്റായ, പ്രൈംവാൽ ബീച്ച് ഫോറസ്റ്റ്‍സ് ഓഫ് ദ കാർപ്പാത്തിയൻസ്ഉ ൾപ്പെടുത്തിയിട്ടുണ്ട്.


</doc>
<doc id="380108" url="https://ml.wikipedia.org/wiki?curid=380108" title="പീനിനി ദേശീയോദ്യാനം (സ്ലോവാക്യ)">
പീനിനി ദേശീയോദ്യാനം (സ്ലോവാക്യ)

പീനിനി ദേശീയോദ്യാനം (Slovak: "Pieninský národný park"; abbr. PIENAP) വടക്കൻ സ്ലോവാക്യയിൽ സ്ഥിതിചെയ്യുന്ന ഒരു ദേശീയോദ്യാനമാണ്. പോളണ്ടിൻറെ അതിർത്തിയിൽ, കിഴക്കൻ പീനിനി മലനിരകളിലാണ് ഈ പാർക്ക് സ്ഥിതി ചെയ്യുന്നത്.

37.5 ചതുരശ്ര കിലോ മീറ്റർ (14.48 ചതുരശ്ര മൈൽ) വിസ്തൃതിയുള്ള പ്രദേശം ഉൾപ്പെടുന്ന ഇത് സ്ലോവാകയിലെ ഏറ്റവും ചെറിയ ദേശീയ ഉദ്യാനമാണ്. ഇതിൻറെ ബഫർ സോൺ 224.44 ച.കി.മീ (86.66 ചതുരശ്ര മൈൽ) ആണ്. പ്രിസോവ് മേഖലയിലെ സ്ലോവാക് ജില്ലകളായ കെസ്മാറോക്ക്, സ്റ്റാറാ ലുബാവ്ന എന്നിവിടങ്ങളിലാണ് ഈ ദേശീയോദ്യാനം നിലനിൽക്കുന്നത്. 1967 ജനുവരി 16 നു രൂപീകൃതമായ ഈ ദേശീയോദ്യാനത്തിൻറെ അതിർത്തികൾ 1997 ൽ പുനർനിർണ്ണയിക്കപ്പെട്ടു.

പ്രകൃതി സൗന്ദര്യത്തിനു പേരു കേട്ടതാണ് ഈ ദേശീയോദ്യാനം, പ്രത്യേകിച്ച് ഡുനാജെക് നദിയിലെ മലയിടുക്ക് വളരെ ചങ്ങാടയാത്രയ്ക്കും മലകയറ്റത്തിനും പ്രസിദ്ധമാണ്.


</doc>
<doc id="380111" url="https://ml.wikipedia.org/wiki?curid=380111" title="മ്യോകോ-തൊഗാകുഷി റെൻസാൻ ദേശീയോദ്യാനം">
മ്യോകോ-തൊഗാകുഷി റെൻസാൻ ദേശീയോദ്യാനം

ജപ്പാനിലെ ഒരു ദേശീയോദ്യാനമാണ് . നീഗാത്ത, നഗാനൊ എന്നീ പ്രവിശ്യകളിലായി ഇത് വ്യാപിച്ച്കിടക്കുന്നു. 2015-ലാണ് ഈ ഉദ്യാനം സ്ഥാപിതമായത്. അതിനുമുമ്പ് ജോഷിനെറ്റ്സു-കോഗെൻ ദേശീയോദ്യാനത്തിന്റെ ഭാഗമായിരുന്നു ഇത്. ആണ് മ്യോകൊ-തൊഗാകുഷി റെൻസാൻ ദേശീയോദ്യാനത്തിന്റെ വിസ്തൃതി. 

മ്യോകോ പർവ്വതം, , , ഇസൂന പർവ്വതം, , നിഗാത്ത-യാകെ-യാമ, നോജിരി തടാകം എന്നിവയാണ് ഇവിടത്തെ പ്രധാന ആകർഷണങ്ങൾ.


</doc>
<doc id="380115" url="https://ml.wikipedia.org/wiki?curid=380115" title="മിനാമി ആൽപ്സ് ദേശീയോദ്യാനം">
മിനാമി ആൽപ്സ് ദേശീയോദ്യാനം

ജപ്പാനിലെ ചൂബു മേഖലയിൽ അകൈഷി പർവ്വതപ്രദേശത്തായി സ്ഥിതിചെയ്യുന്ന ഒരു ദേശീയോദ്യാനമാണ് . 1964 ജൂൺ ഒന്നിനാണ് ഈ ദേശീയോദ്യാനം സ്ഥാപിതമായത്. ജപ്പാനിലെ ഷിസ്സുഒക്ക, യാമാനാഷി, നഗാനൊ പ്രവിശ്യകളിലായി ഇത് വ്യാപിച്ച്കിടക്കുന്നു. ദേശീയോദ്യാന പ്രദേശത്തിന് ഏകദേശം നീളവും, ഏറ്റവും കൂടുതലായി വീതിയുമുണ്ട്. ആണ് ആകെ വിസ്തൃതി.

നിരവധി മലകൾ നിറഞ്ഞ പ്രദേശത്താണ് പാർക്ക് സ്ഥിതിചെയ്യുന്നത്. അക്കൈഷി പർവ്വതം ഇവിടത്തെ ഒരു പ്രശസ്തമായ ഒന്നാണ്. 3000ലധികം ഉയരമുള്ള നിരവ്ധി കൊടുമുടികളും ഇവിടെയുണ്ട്. കോമ-ഗ-താകെ, സെൻജോ-ഗ-താകെ, അകൈഷി-ദാകെ, കീത-ദാകെ എന്നിവ അതിൽ ചിലതാണ്. ഫുജി, ഒയി, തെൻറ്യു എന്നീ നദികളും ഈ ദേശീയോദ്യാനത്തിലൂടെ ഒഴുകുന്നു.

ജാപ്പനീസ് ബീച്ച്, ജാപ്പനീസ് സ്റ്റോൺ പൈൻ, ഹെമ്ലോക്ക് സ്പ്രൂസ് എന്നിവ ഈ പ്രദേശത്ത് കാണപ്പെടുന്ന ചില പ്രധാന വൃക്ഷങ്ങളാണ്. "കാമൊഷിക" എന്നയിനം കാട്ടാടും താർമിഗൻ എന്ന ഒരു പക്ഷിക്കും പ്രശസ്തമാണ് ഈ ദേശീയോദ്യാനം.

<br>



</doc>
<doc id="380121" url="https://ml.wikipedia.org/wiki?curid=380121" title="ബാറിങ്ടൺ ടോപ്പ്സ് ദേശീയോദ്യാനം">
ബാറിങ്ടൺ ടോപ്പ്സ് ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിൽ, സിഡ്നിയിൽ നിന്ന് ഏകദേശം 200 കിലോമീറ്റർ വടക്കായി, ഹണ്ടർ വാലിയിൽ സ്ഥിതിചെയ്യുന്ന ഒരു ദേശീയോദ്യാനമാണ് ബാറിങ്ടൺ ടോപ്പ്സ് ദേശീയോദ്യാനം. ഔദ്യോഗികമായി 1969 ൽ നിലവിൽ വന്ന ഇത് സ്കോൻ, സിംഗിൾടൺ, ഡുൻഗോഗ്, ഗ്ലൊവുസെസ്റ്റർ, ഐസ്റ്റ് ഗ്രെസ്ഫോർഡ് എന്നിവയ്ക്കിടയിലായി 76,512 ഹെക്റ്റർ പ്രദേശത്ത് സ്ഥിതിചെയ്യുന്നു.

ആസ്ത്രേലിയയിലെ ലോകപൈതൃകസ്ഥലമായ ഗോൻഡ്വാന മഴക്കാടുകളുടെ ഒരു ഭാഗമായി 1986 ൽ ചേർത്തു. 2007ൽ ആസ്തൃലിയൻ നാഷനൽ ഹെറിറ്റേജ് ലിസ്റ്റിൽ ഇത് ഉൾപ്പെടുത്തി. പ്രധാനപ്പെട്ട പക്ഷിസങ്കേതങ്ങളായ ബാറിങ്ടൺ ടോപ്പ്സിന്റേയും ഗ്ലോഉസെസ്റ്റർ ടോപ്പ്സിന്റേയും ഒരു ഭാഗമാണ് ഇത്. 



</doc>
<doc id="380122" url="https://ml.wikipedia.org/wiki?curid=380122" title="ബ്ലൂ മൗണ്ടൻസ് ദേശീയോദ്യാനം">
ബ്ലൂ മൗണ്ടൻസ് ദേശീയോദ്യാനം

കിഴക്കൻ ആസ്ത്രേലിയയിലെ ന്യൂ വെയിൽസിലെ ബ്ലൂ മൗണ്ടൻസ് മേഖലയിലായി സ്ഥിതിചെയ്യുന്ന ദേശീയോദ്യാനമാണ് ബ്ലൂ മൗണ്ടൻസ് ദേശീയോദ്യാനം. 267,954 ഹെക്റ്റർ പ്രദേശത്തായി വ്യാപിച്ചിരിക്കുന്ന ഈ ദേശീയോദ്യാനം സിഡ്നിയിൽ നിന്നും ഏകദേശം 80 കിലോമീറ്റർ അകലെയായാണുള്ളത്. ഈ ദേശീയോദ്യാനത്തിന്റെ അതിർത്തി പ്രദേശത്തെ റോഡുകൾ, നഗരമേഖലകൾ, കയ്യേറ്റഭൂമികൾ എന്നിവ ഖണ്ഡിച്ചിരിക്കുന്നു. 

ഈ ദേശീയോദ്യാനം 8 സംരക്ഷിതപ്രദേശങ്ങളിൽ ഒന്നാണ്. 2000 ത്തിൽ യുനസ്ക്കോയുടെ പൈതൃകസ്ഥലങ്ങളുടെ പട്ടികയിൽ ഗ്രേറ്റർ ബ്ലു മൗണ്ടൻസ് ഏരിയ എന്ന പേരിൽ ഈ ദേശീയോദ്യാനം ഇടം പിടിച്ചു. ലോകപൈതൃകസ്ഥാനത്തിലെ 8 ദേശീയോദ്യാനങ്ങളിൽ ഏറ്റവും നടുക്കായുള്ളതും ഗ്രേറ്റ് ഡിവൈഡിങ് റേഞ്ചിന്റെ ഭാഗവുമാണ് ഇത്. ആസ്തൃലിയൻ ഹെറിറ്റേജ് റജിസ്റ്റ്രറിയിൽ ഈ ദേശീയോദ്യാനം ഇടം പിടിച്ചിട്ടുണ്ട്. സ്റ്റേറ്റ് ഹെറിറ്റേജ് റജിസ്റ്റ്രിയിൽ ബ്ലു മൗണ്ടനിലെ നടപ്പാതകളുടെ എല്ലാ ശൃംഖലകളും ഇടം പിടിച്ചിട്ടുണ്ട്. 



</doc>
<doc id="380123" url="https://ml.wikipedia.org/wiki?curid=380123" title="ബൂനൂ ബൂനൂ ദേശീയോദ്യാനം">
ബൂനൂ ബൂനൂ ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിൽ സിഡ്നിയിൽ നിന്നും 571 കിലോമീറ്ററും ടെന്റർഫീൽഡിൽ നിന്നും 26 കിലോമീറ്റർ വടക്കു-കിഴക്കായും സ്ഥിതിചെയ്യുന്ന ദേശീയോദ്യാനമാണ് ബൂനൂ ബൂനൂ ദേശീയോദ്യനം (പ്രാദേശിക ഉച്ചാരണം: 'bunna bunoo').

ഈ ദേശീയോദ്യാനത്തിലൂടെ ഒഴുകുന്ന ബൂനൂ ബൂനൂ നദി 210 മീറ്റർ ഉയരമുള്ള വെള്ളച്ചാട്ടമായി രൂപം പ്രാപിക്കുന്നു. മഴക്കാടുകൾ നിറഞ്ഞ മലയിടുക്കും ഈ ദേശീയോദ്യാനത്തിലുണ്ട്. ബുഷ് വോക്കിംഗ്, നീന്തൽ, ബുഷ് കാമ്പിംഗ് എന്നിവയാണ് ഈ പ്രദേശത്തിന്റെ ആകർഷണങ്ങൾ.



</doc>
<doc id="380126" url="https://ml.wikipedia.org/wiki?curid=380126" title="വൈൽഡ് ലൈഫ് ട്രസ്റ്റ് ഓഫ് ഇന്ത്യ">
വൈൽഡ് ലൈഫ് ട്രസ്റ്റ് ഓഫ് ഇന്ത്യ

വന്യജീവികളെയും അവയുടെ വാസസ്ഥലങ്ങളെയും സംരക്ഷിക്കാനും ‌വന്യമൃഗങ്ങളുടെ ക്ഷേമത്തിനു വേണ്ടി പ്രവർത്തിക്കാനുമുള്ള ഒരു ഇന്ത്യൻ പരിസ്ഥിതി സംരക്ഷണ സംഘടനയാണു വൈൽഡ്‌ലൈഫ് ട്രസ്റ്റ് ഓഫ് ഇന്ത്യ (ഡബ്ല്യുടിഐ). 1998 നവംബറിലാണു ഡബ്ല്യുടിഐ രൂപികരിക്കപ്പെടുന്നതു്. ഒരു അംഗീകരിക്കപ്പെട്ട (1961ലെ വരുമാന നികുതി നിയമത്തിന്റെ ഭാഗം 12എ പ്രകാരം) ധർമ്മസ്ഥാപനമാണു ഡബ്ല്യുടിഐ.

ഡബ്ല്യുടിഐ നിലവിൽ ശ്രദ്ധ കേന്ദ്രീകരിച്ചിരിക്കുന്നതു ആറു ഭൂഭാഗങ്ങളിലാണു് - വടക്കു കിഴക്കേ ഇന്ത്യ, പശ്ചിമ ഹിമാലയം, തരായി, ദക്ഷിണ ഘട്ടം, മധ്യേന്ത്യ, സമുദ്രങ്ങൾ.

പദ്ധതികളെ ഡെപ്ത്, ബ്രഡ്ത് പദ്ധതികളായി തരം തിരിച്ചിരിക്കുന്നു. ഒരു പ്രത്യേക പ്രദേശത്തിന്റെ വിവിധ സംരക്ഷണ പ്രവർത്തനങ്ങളെ അഭിസംബോധന ചെയ്യുന്ന 12 ഡെപ്ത് പദ്ധതികളാണു നിലവിൽ ഡബ്ല്യുടിഐ നടത്തുന്നതു്. കാലമോ പ്രദേശമോ വഴി നിയന്ത്രിക്കപ്പെടാത്ത പ്രത്യേക സംരക്ഷണ പ്രശ്നങ്ങളെ അഭിസംബോധന ചെയ്യുന്നവയാണു ബ്രഡ്ത് പദ്ധതികൾ. ഒന്നിൽ കൂടുതൽ മുൻഗണനാ പ്രദേശങ്ങളെ ഈ പദ്ധതികൾ അഭിസംബോധന ചെയ്യാറുണ്ട്. 

രാജ്യത്തിന്റെ വിദൂര ഭാഗങ്ങളിലുള്ള എതെങ്കിലും 15 ഫീൽഡ് സ്റ്റേഷനുകളെ അടിസ്ഥാനമാക്കി സംരക്ഷണ ജൈവശാസ്ത്രജ്ഞർ, ശാസ്ത്രജ്ഞർ, സാമൂഹ്യ ശാസ്ത്രജ്ഞർ, വന്യജീവി ഡോക്ടർമാർ, മാനേജർമാർ, അഭിഭാഷകർ, സാമ്പത്തിക വിദഗ്ദർ, വാർത്താവിനിമയ വിദഗ്ദർ എന്നിങ്ങനെ വിവിധ മേഖലകളിൽ നിന്നുള്ള 150 പ്രൊഫഷണലുകളും രാജ്യ തലസ്ഥാനത്തൊരു കേന്ദ്ര ഏകോപന കാര്യാലയവും ചേരുന്നതാണു ഡബ്ല്യുടിഐ സംഘടന. എട്ടംഗ എക്സിക്യുട്ടീവ് സമിതിയിൽ അനുഭവജ്ഞരായ സംരക്ഷണ പ്രവർത്തകർ, ശാസ്ത്രജ്ഞർ, മാനേജർമാർ, ഉദ്യോഗസ്ഥർ എന്നിവ ഉൾക്കാള്ളുന്നു. ഡബ്ല്യുടിഐയുടെ രക്ഷാധികാരി സമിതിയിൽ ഒമ്പത് ഘടകങ്ങൾ ഉൾക്കൊള്ളുന്നു.

കൂട്ടായ്മകളിലൂടെയും പങ്കാളിത്തത്തിലൂടെയുമാണു ഡബ്ല്യുടിഐ പ്രവർത്തിക്കുന്നതു്. മേഖലാ പങ്കാളികൾ ഭുമിശാസ്ത്ര വിവരങ്ങൾ നൽകുമ്പോൾ സാങ്കേതിക പങ്കാളികൾ പ്രത്യേക പദ്ധതികൾക്കാവശ്യമായ വൈദഗ്ദ്യവും ശേഷികളും അന്താരാഷ്ട്ര പങ്കാളികൾ നിക്ഷേപ സമാഹരണത്തിനും ആഗോള സ്ഥാനത്തിനും വേണ്ട സഹായം നൽകുന്നു.  

ഡബ്ല്യുടിഐയുടെ പരിപാടികളെ പിന്തുണക്കുന്ന മറ്റു സംഘടനകൾ:




</doc>
<doc id="380131" url="https://ml.wikipedia.org/wiki?curid=380131" title="എഫ് സി ഗോവ">
എഫ് സി ഗോവ

ഇന്ത്യൻ സൂപ്പർ ലീഗിലെ ഗോവയെ പ്രതിനിധികരിക്കുന്ന ടീമാണ് എഫ് സി ഗോവ.


</doc>
<doc id="380132" url="https://ml.wikipedia.org/wiki?curid=380132" title="എഫ് സി പൂനെ സിറ്റി">
എഫ് സി പൂനെ സിറ്റി

ഇന്ത്യൻ സൂപ്പർ ലീഗിലെ പൂനെ നഗരത്തെ പ്രതിനിധികരിക്കുന്ന ടീമാണ് എഫ് സി പൂനെ സിറ്റി.

</doc>
<doc id="380143" url="https://ml.wikipedia.org/wiki?curid=380143" title="ബോർഡർ റേഞ്ചസ് ദേശീയോദ്യാനം">
ബോർഡർ റേഞ്ചസ് ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിലെ നോർത്തേൺ റിവേഴ്സ് മേഖലയിൽ സ്ഥിതിചെയ്യുന്ന ദേശീയോദ്യാനമാണ് ബോർഡർ റേഞ്ചസ് ദേശീയോദ്യാനം. തെക്കു-കിഴക്ക് ക്യൂൻസ്ലാന്റിൽ ഈ ദേശീയോദ്യാനത്തിന്റെ കുറച്ചുഭാഗം സ്ഥിതിചെയ്യുന്നുണ്ട്. ബ്രിസ്ബണിൽ നിന്നും ഏകദേശം 150 കിലോമീറ്റർ തെക്കും ക്യോഗിളിനു വടക്കുമായുള്ള ഈ ദേശീയോദ്യാനം 31,729 ഹെക്റ്റർ പ്രദേശത്ത് വ്യാപിച്ചിരിക്കുന്നു. 

1986ൽ ആസ്ത്രേലിയയിലെ ലോകപൈതൃകസ്ഥാനമായ ഗ്വാണ്ട്വാന മഴക്കാടുകളിൽ ഈ ദേശീയോദ്യാനവും ചേർത്തു. ആസ്ത്രേലിയൻ നാഷനൽ ഹെറിറ്റേജ് ലിസ്റ്റിൽ 2007ൽ ഇതിനെ ഉൾപ്പെടുത്തിയിട്ടുണ്ട്. 



</doc>
<doc id="380145" url="https://ml.wikipedia.org/wiki?curid=380145" title="ഭൂപതി(ചലച്ചിത്രം)">
ഭൂപതി(ചലച്ചിത്രം)

1997ൽ ഡെന്നീസ്‌ ജോസഫ്‌ കഥയും തിരക്കഥയും രചിച്ച് ജോഷി സംവിധാനം ചെയ്ത ചലച്ചിത്രമാണ് ഭൂപതി. സുരേഷ് ഗോപി,കനക,പ്രിയാ രാമൻ,തിലകൻ,രാജൻ പി. ദേവ് തുടങ്ങിയവർ പ്രധാനവേഷങ്ങൾ കൈകാര്യം ചെയ്യുന്ന ഈ ചിത്രത്തിന്റെ സംഗീതം എസ്.പി. വെങ്കിടേഷ് ആണ്. .

ഗാനങ്ങൾ ഗിരീഷ് പുത്തഞ്ചേരി രചനയും എസ്.പി. വെങ്കിടേഷ് സംഗീതവും നൽകിയിയിരിക്കുന്നു.

മലയാളത്തിൽ നല്ല പ്രദർശനം കിട്ടിയ ഈ സിനിമ പിന്നീട് മിന്നൽ എന്നപേരിൽ തമിഴിൽ മൊഴിമാറ്റം നടത്തി.
ഭൂപതി1997


</doc>
<doc id="380146" url="https://ml.wikipedia.org/wiki?curid=380146" title="ബൗണ്ടി ദേശീയോദ്യാനം">
ബൗണ്ടി ദേശീയോദ്യാനം

കിഴക്കൻ ആസ്ത്രേലിയയിലെ ന്യൂ സൗത്ത് വെയിൽസിന്റെ സെൻട്രൽ കോസ്റ്റ് മേഖലയിൽ സ്ഥിതിചെയ്യുന്ന ദേശീയോദ്യാനമാണ് ബൗണ്ടി ദേശീയോദ്യാനം. സിഡ്നിയ്ക്ക് വടക്കു-കിഴക്കായി 46 കിലോമീറ്റർ ദൂരത്തായുള്ള ഈ ദേശീയോദ്യാനം, 1,532 ഹെക്റ്റർ പ്രദേശത്തായി വ്യാപിച്ചുകിടക്കുന്നു. ഇതിന്റെ ഒരു ഭാഗം ടാസ്മാനിയൻ കടലിലിലേക്ക് തള്ളിനിൽക്കുന്നു. ഇതിൽ പൂർണ്ണമായും സംരക്ഷിക്കപ്പെട്ടിരിക്കുന്ന കരഭാഗവും കടൽത്തീരവും കടൽ ആവാസവ്യവസ്ഥകളും ഉൾപ്പെടുന്നു. മധ്യതീരത്തെ അവശേഷിക്കുന്ന മിതശീതോഷ്ണമഴക്കാടുകളിൽ ഒന്നായ ഫ്ലെറ്റ്ചെർസ് ഗ്ലെൻ ഇതിൽ ഉൾപ്പെടുന്നു.



</doc>
<doc id="380147" url="https://ml.wikipedia.org/wiki?curid=380147" title="ബോർൻഡ ദേശീയോദ്യാനം">
ബോർൻഡ ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിലെ ഒരു ദേശീയോദ്യാനമാണ് ബോർൻഡ ദേശീയോദ്യാനം. 2,655 ഹെക്റ്റർ പ്രദേശത്തായി വ്യാപിച്ചിരിക്കുന്ന ഈ ദേശീയോദ്യാനത്തെ പരിപാലിക്കുന്നത് എൻ. എസ്. ഡബ്ല്യൂ. നാഷനൽ പാർക്ക്സ് ആന്റ് വൈൽഡ്ലൈഫ് സർവ്വീസാണ്. 1992 ഏപ്രിൽ 24 നാണ് ഇത് സ്ഥാപിതമായത്. ഉല്ലദുല്ല മുതൽ മെരിൻബുല വരെയുള്ള പ്രധാനപ്പെട്ട പക്ഷിസങ്കേതത്തിന്റെ ഭാഗമാണിത്. സ്വിഫ്റ്റ് തത്തകൾ മൂലമുള്ള ഇതിന്റെ പ്രാധാന്യം ബേർഡ്ലൈഫ് ഇന്റർനാഷനൽ ഇതിനെ തിരിച്ചറിഞ്ഞിട്ടുണ്ട്. 



</doc>
<doc id="380148" url="https://ml.wikipedia.org/wiki?curid=380148" title="മുറാൻസ്ക പ്ലാനിന ദേശീയോദ്യാനം">
മുറാൻസ്ക പ്ലാനിന ദേശീയോദ്യാനം

മുറാൻസ്ക പ്ലാനിന ദേശീയോദ്യാനം (സ്ലോവാക്: "Národný park Muránska planina") സ്ലോവാക്യയിലെ ഏറ്റവും പുതിയ ദേശീയോദ്യാനമാണ്.

ഈ ദേശീയോദ്യാനത്തിൻറെ കാതൽ മേഖലയുടെ വിസ്തീർണ്ണം 21,318 ഹെക്ടറും, സംരക്ഷിത ബെൽറ്റ് 21,698 ഹെക്ടറും ആണ്. ഇതിൽ മറ്റു 14 ചെറിയ സംരക്ഷിത പ്രദേശങ്ങൾകൂടി ഉൾപ്പെടുന്നു. ദേശീയോദ്യാനത്തിൻറെ പ്രധാന കാര്യാലയം സ്ഥിതിചെയ്യുന്നത് റെവുക്കയിലാണ്.

ഇപ്പോഴത്തെ നിലയിലുള്ള മുറാൻസ്ക പ്ലാനിന ദേശീയോദ്യാനം 1976 ൽ പ്രകൃതി ദൃശ്യങ്ങളുൾക്കൊള്ളുന്ന സംരക്ഷിത പ്രദേശമായിരുന്നു. 1997 ഒക്റ്റോബർ മാസത്തിൽ ഈ പദവി മാറി ദേശീയോദ്യാനമെന്ന പദവിയിലെത്തി. ദേശീയോദ്യാനം ഔദ്യോഗികമായി തുറന്നത് 1998 മെയ് 27 നായിരുന്നു. രാജ്യത്തിന്റെ അതിർത്തികളിൽ നിന്ന് വളരെ ദൂരെ മാറി, വടക്കേ അതിരായ ഹോറെഹ്രോനീ മേഖലയ്ക്കും  തെക്കേ അതിരായ ജെമെർ മേഖലയ്ക്കുമിടയിൽ, മധ്യ-കിഴക്കൻ സ്ലോവാക്യയുടെ അതിരുകൾക്കിടയിലാണ് മുറാൻസ്ക ദേശീയോദ്യാനം സ്ഥിതി ചെയ്യുന്നത്

ദേശീയോദ്യാന മേഖല പടിഞ്ഞാറ് ക്ലെനോവ്സ്ക റിമാവ താഴ്വരയിൽ നിന്നു തുടങ്ങി, കിഴക്ക് ജവോറിൻസ്ക സാഡിൽ, സെർവാന സ്കാല ഗ്രാമം വരെ നീണ്ടുകിടക്കുന്നു. ഈ ദേശീയ ഉദ്യാനം ബാൻസ്ക ബിസ്ട്രിക മേഖലയിലെ 3 ജില്ലകളിലായി വ്യാപിച്ചു കിടക്കുന്നു. വടക്ക് ബ്രസ്നോ ജില്ല, തെക്ക് റീമാവ്സ്ക സൊബോട്ട, തെക്കുകിഴക്ക് റെവുക്കാ എന്നിവയാണ് ഈ ജില്ലകൾ


</doc>
<doc id="380155" url="https://ml.wikipedia.org/wiki?curid=380155" title="ഇന്ത്യയിലെ ഫുട്ബോൾ സ്റ്റേഡിയങ്ങളുടെ പട്ടിക">
ഇന്ത്യയിലെ ഫുട്ബോൾ സ്റ്റേഡിയങ്ങളുടെ പട്ടിക


</doc>
<doc id="380160" url="https://ml.wikipedia.org/wiki?curid=380160" title="പയ്യനാട് സ്റ്റേഡിയം">
പയ്യനാട് സ്റ്റേഡിയം

മലപ്പുറം ജില്ലയിലെ മഞ്ചേരിയിൽ സ്ഥിതി ചെയ്യുന്ന അത്‌ലെറ്റിക്സ്സ്റ്റേഡിയമാണ് മലപ്പുറം ഡിസ്ട്രിക്റ്റ് സ്പോട്സ് കോംപ്ളക്സ് സ്റ്റേഡിയം, മഞ്ചേരി സ്റ്റേഡിയം എന്നീ പേരുകളിൽ അറിയപ്പെടുന്ന പയ്യനാട് സ്റ്റേഡിയം.


</doc>
<doc id="380162" url="https://ml.wikipedia.org/wiki?curid=380162" title="ബ്രിന്റബെല്ല ദേശീയോദ്യാനം">
ബ്രിന്റബെല്ല ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിൽ, സിഡ്നി സെൻട്രൽ ബിസിനസ്സ് ഡിസ്ട്രിക്റ്റിൽ നിന്നും ഏകദേശം 267 കിലോമീറ്റർ തെക്കു-പടിഞ്ഞാറായി ബ്രിന്റബെല്ല മേഖലയിലുള്ള ദേശീയോദ്യാനമാണ് ബ്രിന്റബെല്ല ദേശീയോദ്യാനം. ദേശീയോദ്യാനത്തിന്റെ കിഴക്കൻ ഭാഗം കൂടുതലും ന്യൂ സൗത്ത് വെയിൽസിനോടൊപ്പം ആസ്ത്രേലിയയുടെ തലസ്ഥാനപ്രദേശത്തിന്റെ പടിഞ്ഞാറൻ അതിർത്തിയുടെ ഭാഗമാണ്. 

ആസ്ത്രേലിയയിൽ ആല്ഫ്സ് ദേശീയോദ്യാനങ്ങളും സംരക്ഷിതപ്രദേശങ്ങളും ആയ 11 പ്രദേശങ്ങളിൽ ഒന്നായി 2008 നവംബർ 7 ന് ആസ്ത്രേലിയൻ നാഷണൽ ഹെറിറ്റേജ് ലിസ്റ്റിൽ ഇതിനെ ഉൾപെടുത്തി. 



</doc>
<doc id="380163" url="https://ml.wikipedia.org/wiki?curid=380163" title="ബുഡെറൂ ദേശീയോദ്യാനം">
ബുഡെറൂ ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിലെ ഇല്ലാവര മേഖലയിൽ സ്ഥിതിചെയ്യുന്ന ദേശീയോദ്യാനമാണ് ബുഡെറൂ ദേശീയോദ്യാനം. 7,219 ഹെക്റ്റർ (17,840 ഏക്കർ) പ്രദേശത്ത് വ്യാപിച്ചുകിടക്കുന്ന ഈ ദേശീയോദ്യാനം സിഡ്നിയിൽ നിന്ന് ഏകദേശം 99 കിലോമീറ്റർ തെക്കു-പടിഞ്ഞാറായാണുള്ളത്.



</doc>
<doc id="380164" url="https://ml.wikipedia.org/wiki?curid=380164" title="ക്ലൈഡ് നദി ദേശീയോദ്യാനം">
ക്ലൈഡ് നദി ദേശീയോദ്യാനം

ന്യൂ സൗത്ത് വെയിൽസിനു തെക്കു-കിഴക്കായി ബെയിറ്റ്മാൻസ്ബേയ്ക്കും നെല്ലിജെന്നിനും ഇടയിലായി സ്ഥിതിചെയ്യുന്ന ദേശീയോദ്യാനമാണ് ക്ലൈഡ് നദി ദേശീയോദ്യാനം. ഈ ദേശീയോദ്യാനം ബെനാന്ദറാ വനഭൂമിയുടെ ഒരു ഭാഗത്തിൽ നിന്നാണ് ആരംഭിച്ചത്. 2000ൽ 10.91 ചതുരശ്രകിലോമീഅർ വനഭൂമി ദേശീയോദ്യാനമായി ആരംഭിച്ചു. ഉല്ലദുല്ല മുതൽ മെരിംബുല വരെയുള്ള പ്രധാനപ്പെട്ട പക്ഷിസങ്കേതത്തിന്റെ ഭാഗമാണ് ഈ ദേശീയോദ്യാനം. സ്വിഫ്റ്റ് തത്തകൾ മൂലമുള്ള ഇതിന്റെ പ്രാധാന്യം ബേർഡ് ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്. 



</doc>
<doc id="380172" url="https://ml.wikipedia.org/wiki?curid=380172" title="കൊക്കൊപറ ദേശീയോദ്യാനം">
കൊക്കൊപറ ദേശീയോദ്യാനം

കിഴക്കൻ ആസ്ത്രേലിയയിലെ ന്യൂ സൗത്ത് വെയിൽസിൽ ഡിവെറിന മേഖലയിൽ സ്ഥിതിചെയ്യുന്ന ദേശീയോദ്യാനമാണ് കൊക്കൊപറ ദേശീയോദ്യാനം.സിഡ്നിയിൽ നിന്നും 457 കിലോമീറ്റർ തെക്കു-പടിഞ്ഞാറും ഗ്രിഫിത്തിൽ നിന്നും 25 കിലോമീറ്റർ വടക്കു-കിഴക്കുമായുള്ള ഈ ദേശീയോദ്യാനം 8,357 ഹെക്റ്റർ സ്ഥലത്തായി വ്യാപിച്ചിരിക്കുന്നു. 

ബിന്യ-കൊക്കൊപറ മേഖലയെ വംശനാശഭീഷണി നേരിടുന്ന പെയിന്റഡ് ഹണീ ഈറ്റർ, ഡയമണ്ട് ഫയർ ഈറ്റർ എന്നിവയുടെ താരതമ്യേന വലിയ ജനസംഖ്യയുള്ളത്നാൽ ബേർഡ് ലൈഫ് ഇന്റർനാഷനൽ പ്രധാനപ്പെട്ടാ പക്ഷിസങ്കേതമായി അംഗീകരിച്ചിട്ടുണ്ട്. 




</doc>
<doc id="380173" url="https://ml.wikipedia.org/wiki?curid=380173" title="കോട്ടാൻ-ബിംബാങ് ദേശീയോദ്യാനം">
കോട്ടാൻ-ബിംബാങ് ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിൽ സിഡ്നിയിൽ നിന്നും 443 കിലോമീറ്റർ വടക്കും വാൽചയിൽ നിന്നും 65 കിലോമീറ്റർ തെക്കു-കിഴക്കുമായി സ്ഥിതിചെയ്യുന്ന ദേശീയോദ്യാനമാണ് കോട്ടാൻ-ബിംബാങ് ദേശീയോദ്യാനം. വെരികിംബെ ദേശീയോദ്യാനത്തിന്റെ തെക്കായുള്ള ഓക്സ്ലി ഹൈവേ ഈ ദേശീയോദ്യാനത്തിലൂടെ കടന്നുപോകുന്നു. ദേശീയോദ്യാനത്തിന്റെ പടിഞ്ഞാറായി ഓക്സ്ലി ഹൈവേയെ ബന്ധിപ്പിക്കുന്ന 15 കിലോമീറ്റർ ദൂരമുള്ള സർക്യൂട്ടായ മൈർറ്റിൽ ക്സ്രബ് പാത കടന്നുപോകുന്നു.



</doc>
<doc id="380174" url="https://ml.wikipedia.org/wiki?curid=380174" title="കുന്നവറ ദേശീയോദ്യാനം">
കുന്നവറ ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിൽ അർമിഡേലിൽ നിന്നും 80 കിലോമീറ്ററും വാട്ടർഫാൾ വേയിൽ നിന്ന് 10 കിലോമീറ്ററും സിഡ്നിയിൽ നിന്നും 565 കിലോമീറ്ററും അകലെയായി സ്ഥിതിചെയ്യുന്ന ദേശീയോദ്യാനമാണ് കുന്നവറ ദേശീയോദ്യാനം. ന്യൂ ഇംഗ്ലണ്ട് ദേശീയോദ്യാനം വടക്കു-കിഴക്കു അതിർത്തിയിലായി കുന്നവറ ദേശീയോദ്യാനവുമായി ചേർന്നിരിക്കുന്നു. ഓക്സ്ലി വൈൽഡ് റിവേഴ്സ് ദേശീയോദ്യാനം തെക്കൻ കോണിലൂടെ ഈ ദേശീയോദ്യനവുമായി യോജിക്കുന്നു. 

ആസ്ത്രേലിയയിലെ ലോകപൈതൃകസ്ഥലമായ ഗോണ്ട്വാന മഴക്കാടുകളുടെ ന്യൂ ഇംഗ്ലണ്ട് വിഭാഗത്തിന്റെ ഭാഗമായി 1986 ൽ ദേശീയോദ്യാനത്തെ ചേർത്തു. 2007 ൽ ആസ്ത്രേലിയൻ നാഷനൽ ഹെറിറ്റേജ് ലിസ്റ്റിൽ ഇതിനെ ഉൾപ്പെടുത്തി.



</doc>
<doc id="380182" url="https://ml.wikipedia.org/wiki?curid=380182" title="കിരിഷിമ-യാകു ദേശീയോദ്യാനം">
കിരിഷിമ-യാകു ദേശീയോദ്യാനം

ജപ്പാനിലെ ക്യൂഷുവിലുള്ള ഒരു ദേശീയോദ്യാനമാണ് . ഈ ദേശീയോദ്യാനത്തിന് രണ്ട് ഭാഗങ്ങളാണുള്ളത്: കാഗോഷിമ പ്രവിശ്യയിൽ പെടുന്ന കിരിഷിമ-കാഗോഷിമ ഉൾക്കടൽ മേഖലയും, പിന്നെ മിയാസാക്കി പ്രവിശ്യയിൽ പെടുന്ന നിരവധി അഗ്നിപർവ്വതങ്ങളും, അഗ്നിപർവ്വത തടാകങ്ങളും, ഓൺസെന്നുകളും എല്ലാം ഉൾപ്പെടുന്ന കര പ്രദേശവും. യാക്കുഷീമ ദ്വീപും ഇതിന്റെ ഭാഗമായുണ്ട്.

1967ലെ ജെയിംസ് ബോണ്ട് ചിത്രമായ, "യു ഒൺലി ലിവെ ട്വൈസ്"-ഇലെ ചില രംഗങ്ങൾ കിരിഷിമയിൽ ചിത്രീകരിച്ചിട്ടുണ്ട്.



</doc>
<doc id="380184" url="https://ml.wikipedia.org/wiki?curid=380184" title="കെ.പി.എ.സി. അസീസ്">
കെ.പി.എ.സി. അസീസ്

മലയാള ചലച്ചിത്രരംഗത്ത് സഹനടന്മാരിൽ ഒരാളായിരുന്നു കെ.പി.എ.സി. അസീസ് എന്ന പേരിൽ അറിയപ്പെടുന്ന അസീസ്. 1947-ൽ കണിയാപുരത്തിനടുത്തുള്ള കറക്കോട്ട് കാസിം പിള്ളയുടേയും നബീസയുടേയും മകനായി ജനിച്ചു. കന്യാകുളങ്ങര ഹൈസ്കൂൾ, നെടുമങ്ങാട് ഹൈസ്കൂൾ, യുണിവേഴ്സിറ്റി കോളേജ് എന്നിവിടങ്ങളിലായി വിദ്യാഭ്യാസം പൂർത്തിയാക്കി. കേരളാ പോലീസ് വകുപ്പിലെ ഡി.വൈ.എസ്.പി. ആയിരുന്നു. 1973-ൽ പുറത്തു വന്ന നീലക്കണ്ണുകൾ ആയിരുന്നു ആദ്യചിത്രം. ഇദ്ദേഹം കെ.പി.എ.സി.യിൽ (കേരളാ പീപ്പിൾസ് ആർട്സ് ക്ലബ്) അംഗമായിരുന്നു. 

2003 ജൂലൈ 16നു അന്തരിച്ചു

കുടുംബം:- ഭാര്യ: സൈനാബീബി, മക്കൾ: നദീറ, എം എം രാജ, നസീറ



</doc>
<doc id="380188" url="https://ml.wikipedia.org/wiki?curid=380188" title="ലോ ടട്രാസ് ദേശീയോദ്യാനം">
ലോ ടട്രാസ് ദേശീയോദ്യാനം

ലോ ടട്രാസ് ദേശീയോദ്യാനം (Slovak: Národný park Nízke Tatry; abbr. NAPANT) മദ്ധ്യ സ്ലോവാക്യയിൽ, വഹ്, ഹ്രോൺ നദീതടങ്ങളുടെയിടയിൽ സ്ഥിതിചെയ്യുന്ന ഒരു ദേശീയോദ്യാനമാണ്. ലോ ടട്രാസ് മലനിരകൾ മുഴുവാനായിത്തന്നെ ദേശീയദ്യാനവും അതിൻറെ ബഫർ സോണും ഉൾക്കൊള്ളുന്നു. 728 ചതുരശ്ര കിലോമീറ്റർ വിസ്തൃതിയുള്ള ഈ ദേശീയോദ്യാനത്തിൻറെ ബഫർ സോൺ 1,102 ചതുരശ്ര കിലോമീറ്റർ പ്രദേശം ഉൾക്കൊള്ളുന്നു. ഇത് സ്ലോവാക്കിയയിലെ ഏറ്റവും വലിയ ദേശീയോദ്യാനമാണ്. 

ദേശീയോദ്യാനം ബൻസ്ക ബിസ്ട്രിക പ്രവിശ്യ (ബൻസ്ക ബിസ്ടിക, ബ്രെസ്നോ ജില്ലകൾ), സിലിന പ്രവിശ്യ (റുസോമ്പറോക്, ലിപ്‍റ്റോവ്സ്കി മികുലാസ് ജില്ലകൾ), പ്രിസ്സോവ് പ്രവിശ്യ (പോപ്രാഡ് ജില്ല) എന്നിവയ്കിടിയിൽ വിഭജിക്കപ്പെട്ടിട്ടിരിക്കുന്നു.


</doc>
<doc id="380197" url="https://ml.wikipedia.org/wiki?curid=380197" title="ഇന്ത്യയിലെ നദീതീര നഗരങ്ങൾ">
ഇന്ത്യയിലെ നദീതീര നഗരങ്ങൾ

ഇന്ത്യയിലെ ചില പ്രധാന നദീതീരനഗരങ്ങളും അവ സ്ഥിതിചെയ്യുന്ന നദിക്കരയുടെയും പട്ടികയാണിത്: 


</doc>
<doc id="380204" url="https://ml.wikipedia.org/wiki?curid=380204" title="ബോർ വന്യജീവി സങ്കേതം">
ബോർ വന്യജീവി സങ്കേതം

ഇന്ത്യൻ സംസ്ഥാനമായ മഹാരാഷ്ട്രയിലെ വാർധ ജില്ലയിൽ ഹിൻഗാനിക്കടുത്ത് സ്ഥിതിചെയ്യുന്ന വന്യജീവി സങ്കേതമാണ് ബോർ കടുവ സംരക്ഷണകേന്ദ്രം. 2014 ജൂലായിലാണ് ഈ വന്യജീവി സങ്കേതം കടുവ സംരക്ഷണകേന്ദ്രമായി പ്രഖ്യാപിച്ചത്. 138.12 ചതുരശ്രകിലോമീറ്റർ വിസ്തൃതിയുണ്ട് ഈ വന്യജീവി സങ്കേതത്തിന്. ബോർ അണക്കെട്ടിന്റെ ഒഴുക്ക് പ്രദേശവും ഈ വന്യജീവിസങ്കേതത്തിൽ ഉൾപ്പെടുന്നു.

ബോർ കടുവ സംരക്ഷണപ്രദേശവും അടുത്തുള്ള മറ്റ് ചില പ്രദേശങ്ങളും കൂടി പെഞ്ച് കടുവ സംരക്ഷണ പ്രദേശത്തിൽ ലയിപ്പിച്ച് ഇരട്ടിവലിപ്പമുള്ള ഒരു വളരെ നന്നായി സ്ഥാപിച്ച കടുവ സംരക്ഷിതപ്രദേശമാക്കാവുന്നതാണ്.  

മറ്റ് പല കടുവ സംരക്ഷിത കേന്ദ്രങ്ങളുടെയും മദ്ധ്യത്തിലാണ് ബോർ കടുവസങ്കേതം സ്ഥിതിചെയ്യുന്നത്.  വടക്കു കിഴക്കു് പെഞ്ച് കടുവസങ്കേതം(90 ചതുരശ്ര കിലോമീറ്റർ), കിഴക്ക് നഗ്സിറ നവേഗോൺ കടുവസങ്കേതം (125 ചതുരശ്ര കിലോമീറ്റർ), തെക്കുകിഴക്ക് ഉംറെഡ് കർത്തൻഡ്ല വന്യജീവി സങ്കേതം (75 ചതുരശ്ര കിലോമീറ്റർ), തെക്കുകിഴക്ക് തഡോബ അന്ധേരി കടുവസങ്കേതം (85 ചതുരശ്ര കിലോമീറ്റർ), തെക്ക്പടിഞ്ഞാറ് മേൽഘാട്ട് കടുവസങ്കേതം (140 ചതുരശ്രകിലോമീറ്റർ), വടക്ക്പടിഞ്ഞാറ് സത്പുര ദേശീയോദ്യാനവും കടുവസങ്കേതവും (160 ചതുരശ്രകിലോമീറ്റർ) എന്നിവയാണ് അവ. 

ഈ കടുവസങ്കേതം സന്ദർശിക്കാവുന്ന ഏറ്റവും നല്ല സമയം ഏപ്രിൽ മെയ് മാസമാണ്. കടുവസങ്കേതം എല്ലാ തിങ്കളാഴ്ചകളിലും അവധിയാണ്.
2002 മുതൽ വന്യജീവി വിനോദസഞ്ചാരം ബോർ അണക്കെട്ട് കേന്ദ്രമാക്കി പ്രോത്സാഹിപ്പിച്ചുവരുന്നു. ഈ പദ്ധതിക്ക് 6.2 മില്യൺ രൂപ ചെലവായി. എംടിഡിസി യുടെ റിസോർട്ടിൽ 10 ഡബിൾബെഡ് മുറികളും 3 ഡോർമിറ്ററികളും റെസ്റ്റോറന്റ് സൗകര്യങ്ങളും ലഭ്യമാണ്. 



</doc>
<doc id="380213" url="https://ml.wikipedia.org/wiki?curid=380213" title="ഭീമശങ്കർ വന്യജീവി സങ്കേതം">
ഭീമശങ്കർ വന്യജീവി സങ്കേതം

ഇന്ത്യൻ സംസ്ഥാനമായ മഹാരാഷ്ട്രയിലെ പൂനെജില്ലയിലെ ഖീഡ്, ആംബെഗോൺ താലൂക്കുകളിലെ പ്രദേശങ്ങൾ ചേർത്ത് നിർമ്മിച്ച വന്യജീവി സങ്കേതമാണ് ഭീമശങ്കർ വന്യജീവി സങ്കേതം. മലയണ്ണാനെ സംരക്ഷിക്കുന്നതിനുവേണ്ടിയാണ് പ്രധാനമായും ഈ വന്യജീവിസങ്കേതം നിർമ്മിച്ചത്. 131 ചതുരശ്രകിലോമീറ്ററാണ് ഈ വന്യജീവിസങ്കേതത്തിന്റെ വിസ്തൃതി. പശ്ചിമഘട്ടത്തിന്റെ ഭാഗമായ സഹ്യാദ്രിമലകളുടെ ഒരു ഭാഗവും ഈ വന്യജീവിസങ്കേതത്തിലുൾപ്പെട്ടിട്ടുണ്ട്. അനേകം കാവുകൾ ഈ പ്രദേശത്തുള്ളതിനാൽ ഇവിടത്തെ ജൈവവൈവിദ്ധ്യം സംരക്ഷിക്കപ്പെട്ടിരിക്കുന്നു. ഈ കാവുകൾ ഇവിടത്തെ ജൈവവൈവിദ്ധ്യത്തിന്റെ പ്രധാന സ്ഥാനങ്ങളാണ്. വിവിധ തരത്തിലുള്ള സസ്യങ്ങളുടെ വിത്തുകൾ ഇവയിൽ മുളപൊട്ടുന്നു. 1984 ൽ ഏതാണ്ട് 800-1000 വർഷം പഴക്കമുള്ള ഒരു ക്ലിബെർ ഖോംഭാൽ-ക്സാന്റോളിസ് ടൊമെൻടോസ അഹുപെയിലുള്ള (ഈ വന്യജീവി സങ്കേതത്തിലുള്ള ഒരു ആദിവാസി ഊര്) കാവിലെ മഹാദേവ കോവിലിൽ നിന്നും കണ്ടെത്തി.



</doc>
<doc id="380218" url="https://ml.wikipedia.org/wiki?curid=380218" title="കൾഗോവ ദേശീയോദ്യാനം">
കൾഗോവ ദേശീയോദ്യാനം

കിഴക്കൻ ആസ്ത്രേലിയയിലെ ന്യൂ സൗത്ത് വെയിൽസിന്റെ വടക്ക്-പടിഞ്ഞാറായി സ്ഥിതിചെയ്യുന്ന ദേശീയോദ്യാനമാണ്കൾഗോവ ദേശീയോദ്യാനം. സിഡ്നിയിൽ നിന്നും വടക്കു-പടിഞ്ഞാറായി ഏകദേശം 660 കിലോമീറ്റർ അകലെയായി 35,239 ഹെക്റ്റർ സ്ഥലത്തായി ഈ ദേശീയോദ്യാനം വ്യാപിച്ചുകിടക്കുന്നു. 120 കിലോമീറ്റർ (390,000 അടി) അകലെയുള്ള ബ്ര്യുവരിനയാണ് ഏറ്റവും അടുത്തുള്ള പട്ടണം. ന്യൂ സൗത്ത് വെയിൽസും ക്യൂൻസ് ലാന്റും തമ്മിലുള്ള അതിർത്തിയുടെ ഭാഗമാണ് ദേശീയോദ്യാനത്തിന്റെ വടക്കൻ അതിർത്തിയെ നിർണ്ണയിക്കുന്നത്.
ഈ ദേശീയോദ്യാനത്തിലൂടെയാണ് കൾഗോവ നദി ഒഴുകുന്നത്.
പ്രചോദനാത്മകമായ റിവർ റെഡ് ഗമ്മുകളും വിസ്തൃതമായ പ്രളയസമതലങ്ങളും ആസ്ത്രേലിയയിലെ ജനവാസമില്ലാത്ത പ്രദേശങ്ങളുടെ ബിബങ്ങളാണെന്ന് ഓർമ്മിപ്പിക്കുന്ന ലാന്റ്സ്ക്കേപ്പാണ്.  ഈ ദേശീയോദ്യാനത്തിന്റെ വളരെ വലിയ ഒരു ഭാഗത്ത് കൂളബ എന്ന പ്രാദേശികമായ വൃക്ഷം വ്യാപിച്ചിരിക്കുന്നു. വാസ്തവത്തിൽ കൾഗോവയിലെ കൂളബ മരങ്ങളുള്ള വനപ്രദേശങ്ങളുടെ അത്രയും വിസ്തൃതി ന്യൂ സൗത്ത് വെയിൽസിലെ മറ്റൊരു ദേശീയോദ്യാനത്തിനും  ഇല്ല.


</doc>
<doc id="380221" url="https://ml.wikipedia.org/wiki?curid=380221" title="ഭൻസാദ് വന്യജീവി സങ്കേതം">
ഭൻസാദ് വന്യജീവി സങ്കേതം

മുംബൈയിൽനിന്ന് 140 കിലോമീറ്റർ അകലെയാണ് ഭൻസാദ് വന്യജീവി സങ്കേതം സ്ഥിതിചെയ്യുന്നത്. 18°20′39″വ 73°03′33″കി എന്നതാണ് ഇതിന്റെ സ്ഥാനം. ഈ വന്യജീവി സങ്കേതത്തിലൂടെ നാല് പ്രധാന സഞ്ചാരപാതകളുണ്ട്. ഇവയിലൂടെ യാത്രചെയ്താൽ പ്രധാനപ്പെട്ട ജലപാതങ്ങൾ, ഗുന്യച മാൽ, ചിഖൽഗാൻ, ഭൻസാദ്ഗാൻ എന്നിവ കാണാം. വന്യജീവികളെ കാണാവുന്ന പ്രധാന സ്ഥങ്ങളാണിവ. സുപേഗോണിലാണ് കാവുകൾ സ്ഥിതിചെയ്യുന്നത്. മാൽ എന്നുവിളിക്കുന്ന തുറസ്സായ പുൽമേടുകൾ ഈ വന്യജീവിസങ്കേതത്തിലുടനീളമുണ്ട്. മുരുഡ്-ജൻജിറയിൽനിന്നും റോഡ് മാർഗ്ഗം ഈ വന്യജീവിസങ്കേതത്തിലെത്തിച്ചേരാം. ഏറ്റവും അടുത്തുള്ള തീവണ്ടിനിലയം റോഹയാണ്.


</doc>
<doc id="380230" url="https://ml.wikipedia.org/wiki?curid=380230" title="ധാരുഗ് ദേശീയോദ്യാനം">
ധാരുഗ് ദേശീയോദ്യാനം

കിഴക്കൻ ആസ്ത്രേലിയയിലെ ന്യൂ സൗത്ത് വെയിൽസിന്റെ സെൻട്രൽ കോസ്റ്റ് മേഖലയിൽ സ്ഥിതിചെയ്യുന്ന ദേശീയോദ്യാനമാണ് ധാരുഗ് ദേശീയോദ്യാനം. പ്രദേശത്ത് വ്യാപിച്ചിരിക്കുന്ന ഈ ദേശീയോദ്യാനം സിഡ്നി സെൻട്രൽ ബിസിനസ്സ് ഡിസ്ട്രിക്റ്റിന്റെ വടക്കായി ഉം ഗോസ്ഫോർഡിന്റെ പടിഞ്ഞാറായി ഉം അകലെയാണ്.

യുനെസ്കോയുടെ ലോകപൈതൃകസ്ഥാനത്തിൽ ഉൾപ്പെടുത്തിയിരിക്കുന്ന പതിനൊന്ന്ഓസ്ട്രേലിയൻ കുറ്റവാളി കേന്ദ്രങ്ങളിൽ ഒന്നായ ഗ്രേറ്റ് നോർത്ത് റോഡ് ഈ ദേശീയോദ്യാനത്തിൽ ഉൾപ്പെടുന്നു. ഈ പതിനൊന്നു സ്ഥലങ്ങൾ കുറ്റവാളികളുടെ നിർബന്ധിതമായ പലായനത്തിന്റെ കഥകളുടേയും ശിക്ഷാരീതികളെക്കുറിച്ചുള്ള അറിവുകളെക്കുറിച്ചും സമ്പ്രദായങ്ങളെക്കുറിച്ചും ഈ സമയത്തെ കുറ്റിവാളികളുടെ പരിഷ്ക്കരണത്തെക്കുറിച്ചും നമുക്കു കാണിച്ചുതരുന്നു . താരതമ്യേന ക്ഷതമേൽക്കാത്ത ഡിവൈൻസ് ഹിൽ, ഏകദേശം 16 കിലോമീറ്റർ (52,000 അടി) നീളവും ദേശീയോദ്യാനത്തിലുള്ളതുമായ ഓൾഡ് ഗ്രേറ്റ് നോർത്ത് റോഡിന്റെ ഫിഞ്ച്സ് ലൈൻ സെക്ഷൻ എന്നിവയെ ലോക പൈതൃക റെജിസ്ട്രിയിൽ 2010 ജൂലൈയിൽ ഉൾപ്പെടുത്തി. 



</doc>
<doc id="380231" url="https://ml.wikipedia.org/wiki?curid=380231" title="മാലാ ഫട്ര ദേശീയോദ്യാനം">
മാലാ ഫട്ര ദേശീയോദ്യാനം

മാലാ ഫട്ര ദേശീയോദ്യാനം (Slovak: "Národný park Malá Fatra") സ്ലോവാക്യയിലെ ക്രിവാൻസ്ക മാലാ ഫട്ര എന്നു വിളിക്കപ്പെടുന്ന മാലാ ഫട്ര മലനിരകളുടെ വടക്കൻ ഭാഗത്തു സ്ഥിതിചെയ്യുന്ന ഒരു ദേശീയോദ്യാനമാണ്.

226.3 ചതുരശ്ര കിലോമീറ്റർ (87.37 ചതുരശ്ര മൈൽ) വിസ്തീർണ്ണമുള്ള ഈ ദേശീയോദ്യാനത്തിൻറെ ബഫർ സോൺ, 232.62 ചതുരശ്ര കിലോമീറ്ററാണ്കി (89.81 ചതുരശ്ര മൈൽ). 1988 ലാണ് ഈ ദേശീയോദ്യാനം പ്രഖ്യാപിച്ചത്. 1967 നും 1988 നുമിടയിലുള്ള കാലഘട്ടത്തിൽത്തന്നെ ഇതൊരു സംരക്ഷിതമായ ഭൂപ്രകൃതിയടങ്ങിയ പ്രദേശമായിരുന്നു. ഈ പർവ്വത മേഖലയിൽ പ്രധാനമായും മിശ്രിത ബീച്ച് വനങ്ങളാണ്. ഉയർന്ന പ്രദേശങ്ങളിൽ ഫിർ, സ്പ്രൂസ് എന്നിവയും വളരുന്നു. പൈൻ മരങ്ങളും പുൽമേടുകളും ഉയർന്ന പ്രദേശങ്ങളിലായി വ്യാപിച്ചു കിടക്കുന്നു. ദേശീയോദ്യാനത്തിൻറെ 83 ശതമാനം ഭാഗങ്ങളും വനത്താൽ മൂടപ്പെട്ടിരിക്കുന്നു.

ഇവിടെ കാണപ്പെടുന്ന സസ്യജാലങ്ങളുടെ വൈവിധ്യവും സൗന്ദര്യവും അനുസരിച്ച് താഴെപ്പറയുന്ന സസ്യജാലങ്ങൾ വളരെ ശ്രദ്ധേയമാണ്:

ജന്തുജാലങ്ങളിൽ താഴെപ്പറയുന്നവ ഉൾപ്പെടുന്നു :


</doc>
<doc id="380232" url="https://ml.wikipedia.org/wiki?curid=380232" title="റേച്ചൽ കാഴ്സൺ ദേശീയ വന്യജീവി സങ്കേതം">
റേച്ചൽ കാഴ്സൺ ദേശീയ വന്യജീവി സങ്കേതം

യുഎസ്എയിൽ മെയ്നിന്റെ തെക്കേ തീരത്ത് സ്ഥിതിചെയ്യുന്ന വന്യജീവി സങ്കേതമാണ് റേച്ചൽ കാഴ്സൺ വന്യജീവി സങ്കേതം. 80 കിലോമീറ്ററോളം വരുന്ന സ്ഥലത്തെ വിവിധ ചെറിയ പ്രദേശങ്ങൾ ചേർത്താണ് 1966 ൽ ഈ വന്യജീവി സങ്കേതം നിർമ്മിച്ചത്. എഴുത്തുകാരിയും ജൈവശാസ്ത്രജ്ഞയുമായ റേച്ചൽ കാഴ്സണിന്റെ പേരിലാണ് ഈ വന്യജീവി സങ്കേതം അറിയപ്പെടുന്നത്. റേച്ചൽ കാഴ്സണിന്റെ നിശ്ശബ്ദവസന്തം എന്ന പുസ്തകമാണ് ദേശാടനപ്പക്ഷികളായ സോങ്ങ്ബേഡുകളിൽ ഡിഡിറ്റികളുടെ പ്രഭാവത്തെപ്പറ്റിയും മറ്റ് പരിസ്ഥിതി വിഷയങ്ങളിലും  പൊതുബോധം സൃഷ്ടിക്കുന്നതിൽ പ്രധാന പങ്കുവഹിച്ചത്. 

കിറ്റെറിക്കും കേപ്പ് എലിസബത്തിനും ഇടയിലുള്ള വിവിധ പ്രദേശങ്ങൾ ഈ വന്യജീവി സങ്കേതത്തിലുൾപ്പെടുന്നു. വെൽസ്, കെന്നെബങ്ക്, കെന്നെബങ്ക്പോർട്ട്, ബി‍ഡ്ഡെഫോർഡ്, സാക്കോ, സ്ക്കാർബറോ എന്നീ സ്ഥലങ്ങൾ ഈ വന്യജീവി സങ്കേതത്തിലുൾപ്പെടുന്നു. 

എസ്റ്റുവറി സാൾട്ട് മാർഷിലെ 4.72 ചതുരശ്രകിലോമീറ്റർ സ്ഥലവും വെഭന്നെറ്റ് നദിയിലേക്ക് ഒഴുകി വരുന്ന വിവിധ ചെറിയ അരുവികൾ ഉള്ള ഉയർന്ന പ്രദേശങ്ങളും ഈ വന്യജീവി സങ്കേതത്തിലുണ്ട്. വെഭന്നെറ്റ് നദിയുടെ ജലസ്രോതസ്സിന്റെ പത്തിലൊമ്പത് ഭാഗവും ഈ വന്യജീവി സങ്കേതത്തിൽ നിന്നാണ്.

വെൽസിലെ റൂട്ട് 9 ലാണ് ഈ വന്യജീവി സങ്കേതത്തിന്റെ ആസ്ഥാനം. 

ബാരിയർ ബീച്ച്, ഡ്യൂൺ, ടൈഡൽ എസ്റ്റുവറി, സാൾട്ട് മാർഷ്, റോക്കി കോസ്റ്റ് ലൈൻ എന്നീ ആവാസവ്യവസ്ഥകളെല്ലാം ഈ വന്യജീവി സങ്കേതത്തിൽ കാണപ്പെടുന്നു. വംശനാശഭീഷണി നേരിടുന്ന പിപ്പിങ്ങ് പ്ലോവറിന്റെ കൂടുകൾ ഈ വന്യജീവി സങ്കേതത്തിൽ കാണപ്പെടുന്നു.


</doc>
<doc id="380236" url="https://ml.wikipedia.org/wiki?curid=380236" title="വെൽക്ക ഫട്ര ദേശീയോദ്യാനം">
വെൽക്ക ഫട്ര ദേശീയോദ്യാനം

വെൽക്ക ഫട്ര ദേശീയോദ്യാനം (Slovak: "Národný park Veľká Fatra") സ്ലോവാക്യയിലെ ഒരു ദേശീയദ്യാനമാണ്. 

ഈ ദേശീയോദ്യാനത്തിൻറെ ഭൂരിഭാഗവും സിലിന മേഖലയുടെ തെക്കൻ ഭാഗത്തും ഒരു ചെറിയ ഭാഗം മാത്രം ബെൻസ്ക ബെസ്ട്രിക്ക മേഖലയിലുമായിട്ടാണ് സ്ഥിതിചെയ്യുന്നത്. ദേശീയോദ്യാനവും അതിന്റെ സംരക്ഷിത മേഖലയും ഔട്ടർ വെസ്റ്റേൺ കാർപാത്തിയെൻറെ ഭാഗമായ ഗ്രേറ്റർ ഫട്ര റേഞ്ചിലെ (സ്ലോവാക്: "Veľká Fatra") ഭൂരിപക്ഷം ഭാഗങ്ങളേയും ഉൾക്കൊള്ളുന്നു.

2007 ഫെബ്രുവരി വരെ NP വെൽക്ക ഫട്രയുടെയും അതിന്റെ ബഫർ സോണിലും ചെറിയ സംരക്ഷിത മേഖലകൾ ഉണ്ടായിരുന്നു:



</doc>
<doc id="380237" url="https://ml.wikipedia.org/wiki?curid=380237" title="ഡോറാഗൻ ദേശീയോദ്യാനം">
ഡോറാഗൻ ദേശീയോദ്യാനം

 ആസ്ത്രേലിയയിലെ ന്യൂ സൗത്ത് വെയിൽസിലെ മിഡ് നോർത്ത് കോസ്റ്റിൽ സ്ഥിതിചെയ്യുന്ന ദേശീയോദ്യാനമാണ് ഡോറഗൻ ദേശീയോദ്യാനം. ലൈറിയറ്റോണിനു സമീപം സ്ഥിതിചെയ്യുന്ന ഈ ദേശീയോദ്യാനം സിഡ്നിയിൽ നിന്നും ഏകദേശം വടക്കു-കിഴക്കായാണുള്ളത്.

പ്രാദേശിക ആദിവാസികൾ പറയുന്ന യക്ഷിക്കഥയനുസരിച്ച്വിദ്ജിർറിജുഗ്ഗി എന്ന മന്ത്രവാദിനിയാൽ കൊല്ലപ്പെട്ട ബിർപൈ ഗോത്രത്തിലെ മൂന്ന് സഹോദരന്മാർ അഗ്നിക്കിരയാക്കപ്പെട്ട സ്ഥലത്താണ് പർവ്വതങ്ങൾ നിൽക്കുന്നുണ്ട്. അവരിലെ ഏറ്റവും ഇളയവന്റെ പേരിൽ നിന്നാണ് ഈ ദേശീയോദ്യാനത്തിന് ഡോർഗൻ എന്ന പേരു ലഭിച്ചത്. 



</doc>
<doc id="380239" url="https://ml.wikipedia.org/wiki?curid=380239" title="യൂറോബൊഡല്ല ദേശീയോദ്യാനം">
യൂറോബൊഡല്ല ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിൽ, മൊരുയ ഹെഡ്സ് മുതൽ ടിൽബ തടാകം വരെ വ്യാപിച്ചുകിടക്കുന്നതും സിഡ്നിയിൽ നിന്നും 268 കിലോമീറ്റർ തെക്കു-പടിഞ്ഞാറായും നരൂമയിൽ നിന്നും 12 കിലോമീറ്റർ തെക്കായും സ്ഥിതിചെയ്യുന്ന തുടർച്ചയായില്ലാത്ത ദേശീയോദ്യാനമാണ് യൂറോബൊഡല്ല ദേശീയോദ്യാനം. ഉല്ലദുല മുതൽ മെരിംബുല വരെയുള്ള പ്രധാനപ്പെട്ട പക്ഷി സങ്കേതത്തിന്റെ ഭാഗമായ ഈ ദേശീയോദ്യാനത്തിന്റെ സ്വിഫ്റ്റ് തത്തകൾ മൂലമുള്ള പ്രാധാന്യം ബേർഡ് ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്. 

ദേശീയോദ്യാനത്തിലെ പ്രധാനപ്പെട്ട സ്ഥലങ്ങൾ:
എസ്. എസ്. മൊനാറോയുടെ കപ്പലിന്റെ അവശിഷ്ടം


</doc>
<doc id="380242" url="https://ml.wikipedia.org/wiki?curid=380242" title="ഗാറവ്വില്ല ദേശീയോദ്യാനം">
ഗാറവ്വില്ല ദേശീയോദ്യാനം

2005 ഡിസംബറിലാണ് ഗാറവ്വില്ല ദേശീയോദ്യാനം സ്ഥാപിതമാകുന്നത്. 937 ഹെക്റ്റർ പ്രദേശത്ത് ഇത് വ്യാപിച്ചു കിടക്കുന്നു. ആസ്ത്രേലിയയിലെ ന്യൂ സൗത്ത് വെയിൽസിൽ, ഏകദേശം കോനബരബ്രനിനും മുല്ലലെയ്ക്കുമിടയിലെ വഴിക്കു മധ്യേ ഒക്സ്ലി ഹൈവേയുടെ വടക്കൻ ഭാഗത്തായാണ് ഈ ദേശീയോദ്യാനം സ്ഥിതിചെയ്യുന്നത്.



</doc>
<doc id="380245" url="https://ml.wikipedia.org/wiki?curid=380245" title="ജോർജ്ജസ് നദി ദേശീയോദ്യാനം">
ജോർജ്ജസ് നദി ദേശീയോദ്യാനം

കിഴക്കൻ ആസ്ത്രേലിയയിൽ തെക്ക്-പടിഞ്ഞാറ് സിഡ്നിയിൽ സ്ഥിതിചെയ്യുന്ന ദേശീയോദ്യാനമാണ് ജോർജ്ജസ് നദി ദേശീയോദ്യാനം. സിഡ്നി സെൻട്രൽ ബിസിനസ് ഡിസ്ട്രിക്റ്റിൽ നിന്നും തെക്കു-പടിഞ്ഞാറായി 25 കിലോമീറ്റർ ദൂരത്തായും ജോർജ്ജസ് നദിയുടെ തീരങ്ങളിൽ സ്ഥിതിചെയ്യുന്നതുമാണ് ഈ ദേശീയോദ്യാനം.

ബാങ്ക്സ്റ്റൊവ്ൺ നഗരത്തിലുള്ള റിവർ റോഡിന്റൊപ്പമുള്ള കവലയ്ക്ക് എതിർവശമുള്ള ഹെന്രി ലോസൺ ഡ്രൈവിലാണ് ഈ ദേശീയോദ്യാനത്തിന്റെ പ്രവേശനകവാടം. സതെർലാന്റ് ഷയറിൽ ജോർജ്ജസ് നദിയുടെ തീരങ്ങളിലുള്ള ആല്ഫോർഡ് പോയന്റ് ഡ്രൈവിൽ നിന്ന് തെക്കുഭാഗത്തു നിന്നും പടിഞ്ഞാറുനിന്ന് M5 മോറ്റോർവേയിനിന്നും വടക്കുനിന്ന് ഡേവീസ് റോഡിൽ നിന്നും കിഴക്കുനിന്ന് വനപാതയിൽ നിന്നും ഇവിടേ എത്താം.

Protected areas of New South Wales


</doc>
<doc id="380246" url="https://ml.wikipedia.org/wiki?curid=380246" title="ഡാന്യൂബ്-ഇപ്പോളി ദേശീയോദ്യാനം">
ഡാന്യൂബ്-ഇപ്പോളി ദേശീയോദ്യാനം

ഡാന്യൂബ്-ഇപ്പോളി ദേശീയോദ്യാനം ഹംഗറിയിലെ ഏറ്റവും വൈവിധ്യമാർന്ന ദേശീയ ഉദ്യാനങ്ങളിൽ ഒന്നാണ്. 

1997 ൽ പില്ലിസ്, ബൊർസ്‍സോണി ദേശീയ ഉദ്യാനങ്ങളുടെ ഭാഗങ്ങൾ ഉൾപ്പെടുത്തിയാണ് ഇതു നിർമ്മിച്ചത്. ഇതുകൂടാതെ ഇപ്പോളി നദിയുടെ വെള്ളപ്പൊക്ക തടങ്ങളെ ഭാഗങ്ങളും ഈ ദേശീയോദ്യാനത്തിൽ ഉൾപ്പെടുത്തിയിട്ടുണ്ട്. 

ബുഡാപെസ്റ്റ്, പെസ്റ്റ് കൌണ്ടി, കൊമാറോം-എസ്റ്റെർഗോം കൌണ്ടി, ഫെജെർ കൌണ്ടി എന്നിവയുടെ ഭാഗങ്ങളെ ഈ ദേശീയോദ്യാനം ഉൾക്കൊള്ളുന്നു. ഈ ദേശീയോദ്യാനത്തിൻറെ ഓഫീസുകൾ ബുഡാപെസ്റ്റിലും ജൊക്കായി ഗാർഡനിലും (Budapest XII) നിലനിൽക്കുന്നു. പ്രധാന ഓഫീസ് സ്ഥിതിചെയ്യുന്നത് എസ്റ്റെർഗോമിലാണ്.

ചില സ്പിഷീസുകൾ, അവയിൽ ജന്തുജാലങ്ങളും ജന്തുജാലങ്ങളും ഈ ദേശീയോദ്യാനത്തിൽമാത്രം കാണപ്പെടുന്നവയാണ്. ഈ അപൂർവ്വവും അപൂർവ്വവും വംശനാശം നേരിടുന്നതുമായ ജീവിവർഗങ്ങളെ സംരക്ഷിക്കുന്നതിനുള്ള പരിപാടികൾ ഒരുക്കിയിട്ടുണ്ട്.


</doc>
<doc id="380254" url="https://ml.wikipedia.org/wiki?curid=380254" title="ആഗ്ഗ്‍ടെലെക് ദേശീയോദ്യാനം">
ആഗ്ഗ്‍ടെലെക് ദേശീയോദ്യാനം

ആഗ്ഗ്‍ടെലെക് ദേശീയോദ്യാനം (Hungarian: "Aggteleki Nemzeti Park") വടക്കൻ ഹംഗറിയിൽ, ആഗ്ഗ്‍ടെലെക് കാർസ്റ്റ് പ്രവിശ്യയിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഈ ദേശീയോദ്യാനം സ്ഥാപിക്കപ്പെട്ടത് 1985 ലായിരുന്നു.ഇതിൽ 198.92 ചതുരശ്ര കിലോമീറ്റർ പ്രദേശം ഉൾക്കൊണ്ടിരിക്കുന്നു (ഇതിൽ 39.22 ചതുരശ്ര കിലോമീറ്റർ അതീവ സംരക്ഷമേഖലയാണ്).1995 മുതൽ ഇത് യുനെസ്കോ ലോക പൈതൃക സ്ഥലമായി അംഗീകരിക്കപ്പെട്ടിരിക്കുന്നു.

യൂറോപ്പിലെ ഏറ്റവും വലിയ ചുണ്ണമ്പുകൽ ഗുഹ ഈ മേഖലയിൽ സ്ഥിതി ചെയ്യുന്നു. ബറാഡ്ല ഗുഹ എന്നറിയപ്പെടുന്ന ഇതിന് 26 കിലോമീറ്റർ നീളമുണ്ട്, അതിൽ 8 കിലോമീറ്റർ ഭാഗം സ്ലൊവാക്യയിൽ, ഡൊമിക എന്ന പേരിൽ അറിയപ്പെടുന്നു).


</doc>
<doc id="380259" url="https://ml.wikipedia.org/wiki?curid=380259" title="കിസ്‍കുൻസാഗ് ദേശീയോദ്യാനം">
കിസ്‍കുൻസാഗ് ദേശീയോദ്യാനം

കിസ്‍കുൻസാഗ് ദേശീയോദ്യാനം (ഹംഗേറിയൻ: "Kiskunsági Nemzeti Park") ഡാന്യൂബ്-ടിസ്സ ഇൻറർഫ്ളുവിൽ സ്ഥിതിചെയ്യുന്ന ഒരു ദേശീയോദ്യാനമാണ്. പ്രധാനമായും ഇത് ഹംഗറിയിലെ ബാസ്ക്-കിസ്കുൻ കൗണ്ടിയിലാണ് സ്ഥിതിചെയ്യുന്നത്. 1975 ൽ രൂപീകരിക്കപ്പെട്ട ഈ ദേശീയോദ്യനം, യുനെസ്കോ ഒരു ജൈവ സംരക്ഷണ റിസർവ്വായി പ്രഖ്യാപിച്ചു. 570 ചതുരശ്ര കിലോമീറ്റർ ഭൂതല വിസ്തൃതിയുള്ള ഈ ദേശീയോദ്യാനം, ഗ്രേറ്റ് ഹംഗേറിയൻ സമതലത്തിലെ ലിറ്റിൽ കുമാനിയ (കിസ്‍കുൻസാഗ്) പ്രദേശത്ത് വ്യാപിച്ചു കിടക്കുന്നു.ഇത് ഒരൊറ്റ പ്രദേശമല്ല, മേഖലയിലാകമാനം ചിതറിക്കിടക്കുന്ന ബന്ധമറ്റ ഏഴ് യൂണിറ്റുകളാണ് ദേശീയോദ്യാനത്തിൽ ഉൾപ്പെട്ടിരിക്കുന്നത്.


</doc>
<doc id="380261" url="https://ml.wikipedia.org/wiki?curid=380261" title="ബക്ക് ദേശീയോദ്യാനം">
ബക്ക് ദേശീയോദ്യാനം

ബക്ക് ദേശീയോദ്യാനം (Hungarian: "Bükki Nemzeti Park") മിസ്‍കോൾക്കിനു സമീപം, വടക്കൻ ഹംഗറിയിലെ ബക്ക് മലനിരകളിലുള്ള ഒരു ദേശീയോദ്യാനമാണ്. 1976 ൽ രാജ്യത്തെ മൂന്നാമത്തെ ദേശീയോദ്യാനമായി 1976 ലാണ് ഇത് സ്ഥാപിതമായത്. ഈ ദേശീയോദ്യാനത്തിൻറെ വിസ്തൃതി 431.3 ചതുരശ്ര കിലോറ്ററാണ്. (ഇതിൽ 37.74 ചതുരശ്രകിലോമീറ്റർ പ്രദേശത്തിന് അധിക പരിരക്ഷയുണ്ട്).

പർവ്വങ്ങളും വനങ്ങളും നിറഞ്ഞ ബക്ക് ദേശീയോദ്യാനം, ഹംഗറിയിലെ ഏറ്റവും വലിയ ദേശീയോദ്യാനമാണ്. സിൽവാസ്വാറാഡിനും ലിലാഫുറെഡിനും മദ്ധ്യത്തിൽ വടക്കൻ മലനിരകളിലാണ് ഇത് സ്ഥിതിചെയ്യുന്നത്.

ബക്കിലെ ഭൌമശാസ്ത്ര സവിശേഷതകളിൽ പ്രധാനപ്പെട്ടവ, ചുണ്ണാമ്പുകൽ മലഞ്ചെരുവുകളിലെ വിവിധങ്ങളായ ചുണ്ണാമ്പുകൽ രൂപീകരണങ്ങളും മറ്റുമാണ്. പ്രത്യേകിച്ച് ചരിത്രാതീതകാല ജനത വസിച്ചിരുന്നുവെന്നു വിശ്വസിക്കപ്പെടുന്ന ഇവിടെയുളള ഗുഹകളിലുള്ള രൂപീകരണങ്ങളും മലയിടുക്കുകളും. രാജ്യത്തെ ഏറ്റവും നീളം കൂടിയതും ആഴമുള്ളതുമായ (4,000 മീറ്റർ നീളവും 245 മീറ്റർ ആഴവും) ഗുഹയായ ഇസ്‍റ്റ്‍വാൻലാപാ ഈ ദേശീയോദ്യാനത്തിലാണ് സ്ഥിതി ചെയ്യുന്നത്. ഈ ദേശീയോദ്യാനത്തിൽ കൂടുകെട്ടിപ്പാർക്കുന്ന 90 ഇനം പക്ഷിവർഗ്ഗങ്ങളെ ഉൾക്കൊള്ളുന്നു. ഇവയിൽ ചിലത് വംശനാശഭീഷണിയുള്ളവയാണ്.


</doc>
<doc id="380263" url="https://ml.wikipedia.org/wiki?curid=380263" title="ഈഫൽ ദേശീയോദ്യാനം">
ഈഫൽ ദേശീയോദ്യാനം

ഈഫൽ ദേശീയോദ്യാനം (German: "Nationalpark Eifel") ജർമ്മനിയിലെ പതിനാറാമത് ദേശീയ ഉദ്യാനവും, നോർത്ത് റിനെ-വെസ്റ്റ്ഫാലിയ സംസ്ഥാനത്തെ ആദ്യത്തെ ദേശീയോദ്യാനമാണ്.


</doc>
<doc id="380265" url="https://ml.wikipedia.org/wiki?curid=380265" title="മറ്റ്സാലു ദേശീയോദ്യാനം">
മറ്റ്സാലു ദേശീയോദ്യാനം

മറ്റ്സാലു ദേശീയോദ്യാനം (മുമ്പ്, മറ്റ്സാലു നേച്ചർ റിസർവ്വ്) എസ്തോണിയൻ: "Matsalu rahvuspark") എസ്തോണിയയിലെ ലാന കൗണ്ടിയിൽ സ്ഥിതിചെയ്യുന്ന ഒരു പ്രകൃതി സംരക്ഷണ കേന്ദ്രവും ദേശീയോദ്യാനവുമാണ്. മറ്റ്സാലു ദേശീയോദ്യാനം, 486.1 ചതുരശ്ര കിലോമീറ്റർ (187.7 ച. മൈ.) വിസ്തൃതിയുള്ളതാണ്. ഇതിൽ മറ്റ്സാലു ഉൾക്കടൽ, കാസരി നദീ ഡെൽറ്റ, മറ്റ്സാലു ഗ്രാമവും, ചുറ്റുമുള്ള പ്രദേശങ്ങൾ എന്നിവ ഉൾപ്പെടുന്നു.

ഈസ്റ്റ് അറ്റ്ലാൻറിക് ഫ്ലൈവേയിലെ സുപ്രധാന സ്ഥാനത്തുള്ള നിലനിൽപ്പുകാരണം, മറ്റ്സാലു ഉൾക്കടൽ മേഖല (എസ്റ്റോണിയൻ: "Matsalu laht"), യൂറോപ്പിലെ ഏറ്റവും പ്രധാനപ്പെട്ട ചതുപ്പുനില പക്ഷികളുടെ ആവാസകേന്ദ്രങ്ങളിലൊന്നാണ്. വലിയ തോതിൽ ദേശാടന പക്ഷികൾ മറ്റ്സാലു മേഖലയെ ഒരു വിശ്രമത്തിനും ഭക്ഷണത്തിനുമുള്ള പ്രദേശമായി (staging area) ഉപയോഗിക്കുന്നു.  ഓരോ വസന്തകാലത്തും രണ്ടു മില്ല്യനു മുകളിൽ വാട്ടർഫോളുകൾ ഇതുവഴി കടന്നുപോകുന്നുണ്ട്. ഇതിൽ ഏകദേശം 1.6 മില്ല്യൺ ലോങ്ങ്-ടെയിൽഡ് ഡക്കുകളാണ് ("Clangula hyemalis)".


</doc>
<doc id="380270" url="https://ml.wikipedia.org/wiki?curid=380270" title="ലഹുഗള കിടുലന ദേശീയോദ്യാനം">
ലഹുഗള കിടുലന ദേശീയോദ്യാനം

ശ്രീലങ്കയിലെ ഏറ്റവും ചെറിയ ദേശീയോദ്യാനങ്ങളിലൊന്നാണ് ലഹുഗള കിടുലന ദേശീയോദ്യാനം. വളരെ ചെറിയ വിസ്തൃതിയിലാണെങ്കിലും ശ്രീലങ്കൻ ആനകളുടെയും ശ്രീലങ്കൻ പക്ഷികളുടെയും പ്രധാന ആവാസവ്യവസ്ഥയാണ് ഈ ദേശീയോദ്യാനം. ഹെഡ ഒയ നദിയിലേക്ക് ജലം ഒഴുക്കുന്ന ലഹുഗള, കിടുലന, സെങ്കമുവ എന്നീ അണക്കെട്ടുകൾ ഈ ദേശീയോദ്യാനത്തിലാണ്. 1966 ജൂലായ് 1 ന് ഇത് ഒരു വന്യജീവിസങ്കേതമായാണ് നിർമ്മിച്ചത്. 1980 ഒക്ടോബർ 31 ന് ഇത് ദേശീയോദ്യാനമായി പ്രഖ്യാപിച്ചു. കൊളമ്പോയിൽനിന്ന് 318 കിലോമീറ്റർ അകലെയാണ് ലഹുഗള കിടുലന ദേശീയോദ്യാനം സ്ഥിതിചെയ്യുന്നത്.



</doc>
<doc id="380273" url="https://ml.wikipedia.org/wiki?curid=380273" title="യാവാൾ വന്യജീവിസങ്കേതം">
യാവാൾ വന്യജീവിസങ്കേതം

ഇന്ത്യൻ സംസ്ഥാനമായി മഹാരാഷ്ട്രയിലെ ജൽഗോൺ ജില്ലയിൽ യാവാൾ തഹസിലിൽ സ്ഥിതിചെയ്യുന്ന വന്യജീവിസങ്കേതമാണ് യാവാൾ വന്യജീവിസങ്കേതം. 178 ചതുരശ്രകിലോമീറ്ററാണ് ഈ വന്യജീവിസങ്കേതത്തിന്റെ വിസ്തൃതി. ഇടതൂർന്ന വനങ്ങൾ നിറഞ്ഞ പ്രദേശമാണിത്. സസ്യലതാദികളുടെ അനേകം വൈവിദ്യങ്ങൾ ഈ പ്രദേശത്ത് കാണപ്പെടുന്നു.

തേക്ക്, സലായ് എന്നീമരങ്ങളാണ് വനത്തിൽ കൂടുതലായി കാണപ്പെടുന്നത്. മറ്റു പ്രധാന മരങ്ങൾ ഐൻ, ശിശം, ഹൽദു, ടിവാസ്, ഖൈർ, ചരോലി, ജമുൻ, ടെൻഡു, അൽവ എന്നിവയാണ്. മുളയുടെയും പുല്ലുകളുടെയും വളരെ നല്ല വളർച്ചയുള്ള കാടുകൾ ഇവിടെയുണ്ട്.

കടുവ, പുള്ളിപ്പുലി, സാമ്പാർ മാൻ, ചിൻകാര, നീൽഗായ്, സ്ലോത്ത് ബിയർ, ഹൈയെന, ജക്കാൾ, കുറുക്കൻ, വൈൽഡ് ബോർ, ബാർക്കിങ് ഡീർ, കാട്ടുപൂച്ച, പാം സിവെറ്റ്, കാട്ടുനായ, പറക്കും അണ്ണാൻ, പുൽമേടുകളിലെ പക്ഷികൾ എന്നിവയാണ് പ്രധാന മൃഗങ്ങൾ.

വളരെ നനഞ്ഞ അന്തരീക്ഷമാണ് ഈ വന്യജീവിസങ്കേതത്തിൽ

സർക്കാർ റെസ്റ്റ്ഹൗസ് ഇവിടെ താമസത്തിനും ഭക്ഷണത്തിനുമുള്ള സൗകര്യം ഏർപ്പാടാക്കിയിരിക്കുന്നു.

ഏറ്റവും അടുത്തുള്ള വിമാനത്താവളം ജൽഗോൺ വിമാത്താവളമാണ്. ഇത് 123 കിലോമീറ്റർ അകലെയാണ്.

റേവാറാണ് ഏറ്റവും അടുത്തുള്ള തീവണ്ടിനിലയം.

പാൽ



</doc>
<doc id="380275" url="https://ml.wikipedia.org/wiki?curid=380275" title="സെറോ കോറ ദേശീയോദ്യാനം">
സെറോ കോറ ദേശീയോദ്യാനം

സെറോ കോറ ദേശീയോദ്യാനം, പരാഗ്വേയിലെ ഏറ്റവും വലിയ സംരക്ഷിത പ്രദേശമാണ്. ഈ ഉദ്യാനത്തിൻറെ വിസ്തീർണ്ണം 5,538 ഹെക്ടറാണ്. ബ്രസീലിൻറെ അതിർത്തിയിൽ, ഡിപാർട്ട്മെൻറ് തലസ്ഥാനമായ പെട്രോ ജുവാൻ കാബല്ലെറോയിൽനിന്ന് 45 കിലോമീറ്റർ ദൂരത്തിൽ ആമാമ്പേ ഡിപ്പാർട്ട്മെൻറിലാണ് ഇതു സ്ഥിതിചെയ്യുന്നത്. 1976 ഫെബ്രുവരി 11 ന് രൂപീകരിക്കപ്പെട്ട സെറോ കോറ, ഒരു പ്രകൃതിദത്ത റിസർവ്വും അതുപോല തന്നെ ചരിത്രപ്രാധാന്യമുള്ള ഒരു പ്രദേശവുമാണ്. 1870 മാർച്ച് 1-ന് പരാഗ്വേ യുദ്ധത്തിന്റെ അവസാന പോരാട്ടം നടന്ന സ്ഥലമായിരുന്നു ഈ പ്രദേശം. നിരവധി ചരിത്ര സ്മാരകങ്ങൾ, മ്യൂസിയം, അക്വിഡാബാൻ നദിയിലെ ഒരു വിനോദ കേന്ദരം എന്നിവയും ഇവിടെ സ്ഥിതി ചെയ്യുന്നു. ചരിത്ര പശ്ചാത്തലത്തിന് പുറമേ, പ്രദേശത്തിന് ചുറ്റുമുള്ള കുന്നിൻ ചെരുവുകളിലെ ഗുഹകളിൽ കാണപ്പെടുന്ന പുരാതന ശിലാ ലിഖിതങ്ങൾ സന്ദർശിക്കുവാൻ നിരവധി സന്ദർശകർ എത്തുന്നു.


</doc>
<doc id="380278" url="https://ml.wikipedia.org/wiki?curid=380278" title="നകുണ്ടെ ദേശീയോദ്യാനം">
നകുണ്ടെ ദേശീയോദ്യാനം

പരഗ്വേയിലെ അൾട്ടോ പരാനായിലെ നകുണ്ടെ ജില്ലയിൽ സ്ഥിതി ചെയ്യുന്ന ഒരു ദേശീയോദ്യാനമാണ് നകുണ്ടെ ദേശീയോദ്യാനം. അക്ഷാംശം 26°03’ നും രേഖാംശം 54°42’ നും ഇടയിലാണ് ഇതു സ്ഥിതിചെയ്യുന്നത്. ഈ ദേശീയോദ്യാനത്തിൻറെ ആകെ വിസ്തൃതി 20 ചതുരശ്ര കിലോമീറ്ററാണ്. 35 മുതൽ 40 മീറ്റർവരെ ഉയരവും 110 മീറ്റർ വീതിയുമുള്ള സാൾട്ടോ നകുണ്ടേ എന്ന വെള്ളച്ചാട്ടം ഈ ദേശീയോദ്യാനത്തിനുള്ളിൽ സ്ഥിതിചെയ്യുന്നു.

ഉഷ്ണമേഖലാ കാലാവസ്ഥയാണ് ഇവിടെ അനുഭവപ്പെടാറുള്ളത്. വർഷത്തിൽ ശരാശരി 1,500 മുതൽ 1,700 മില്ലീമീറ്റർവരെ മഴ ലഭിക്കുന്നു. ഇവിടുത്തെ ശരാശരി താപനില 21.5 ഡിഗ്രി സെൽഷ്യസാണ്. വടക്കേ പ്രവിശ്യയിൽ നിന്നുള്ള പ്രബലമായ കാറ്റ്, ബ്രസീലിയൻ മഴക്കാടുകളുടെ ഭൂമിശാസ്ത്രപരമായ സ്ഥാനം എന്നിവയെല്ലാം കാലാവസ്ഥയെ സ്വാധീനിക്കുന്ന ഘടകങ്ങളാണ്.


</doc>
<doc id="380284" url="https://ml.wikipedia.org/wiki?curid=380284" title="പരിമ ടപ്പിറാപിക്കോ ദേശീയോദ്യാനം">
പരിമ ടപ്പിറാപിക്കോ ദേശീയോദ്യാനം

പരിമ ടപിറാപിക്കോ ദേശീയോദ്യാനം ("Parque Nacional Parima Tapirapecó") വെനിസ്വേലയുടെ തെക്കൻ സംസ്ഥാനമായ ആമസോണാസിൽ സ്ഥിതിചെയ്യുന്ന ഒരു ദേശീയോദ്യാനമാണ്.

പരിമ ടപ്പിറാപിക്കോ ദേശീയോദ്യാനം, അറ്റബാപ്പോ, റിയോ നീഗ്രോ എന്നീ മുനിസിപ്പാലിറ്റികളിലാണ് സ്ഥിതിചെയ്യുന്നത്. ഇത് ലോകത്തിലെ അഞ്ചാമത്തെ വലിയ ദേശീയോദ്യാനവും തെക്കേ അമേരിക്കയിലെ രണ്ടാമത്തെ വലിയ ദേശീയോദ്യാനവുമാണ്.

1991 ആഗസ്റ്റിൽ സ്ഥാപിതമായ ഈ ദേശീയോദ്യാനത്തിന് 38,290 ചതുരശ്ര കിലോമീറ്റർ (15,000 ചതുരശ്ര മൈൽ) വിസ്തൃതിയാണുള്ളത്. വെനിസ്വേലയിലെ ഏറ്റവും വലിയ ദേശീയോദ്യാനമെന്ന പദവി ഇത് അലങ്കരിക്കുന്നു.

ഈ പ്രദേശം ഒറിനോക്കോ നദിയുടെ അത്യന്നത ഭാഗത്തെയും അതുപോലെ യാനോമാമി ഗോത്രവർഗ്ഗ സംസ്കാരത്തേയും സംരക്ഷിക്കുന്നു.


</doc>
<doc id="380286" url="https://ml.wikipedia.org/wiki?curid=380286" title="ബോറെയിൽ വന്യജീവിസങ്കേതം">
ബോറെയിൽ വന്യജീവിസങ്കേതം

ഇന്ത്യൻ സംസ്ഥാനമായ ആസ്സാമിലെ തെക്കുഭാഗത്തുള്ള കച്ചാർ, ഡിമ ഹസാവോ എന്നീ ജില്ലകളിലായി സ്ഥിതിചെയ്യുന്ന വന്യജീവസങ്കേതമാണ് ബോറെയിൽ വന്യജീവിസങ്കേതം. രേഖാംശം 24°55΄53΄΄-25°05΄52΄΄ വടക്ക്, അക്ഷാംശം 92°27΄40΄΄-93°04΄30΄΄ കിഴക്ക് എന്നിവക്കിടയിലാണ് ഈ വന്യജീവിസങ്കേതത്തിന്റെ സ്ഥാനം. 55 മീറ്റർ മുതൽ 1000 മീറ്റർ വരെയാണ് സമുദ്രനിരപ്പിൽ നിന്നുള്ള ഉയരം. 326.24 ചതുരശ്രകിലോമീറ്ററാണ് ഈ വന്യജീവിസങ്കേതത്തിന്റെ വിസ്തൃതി. ശരാശരി വാർഷിക വർഷപാതം 2500 മുതൽ 4000 മില്ലിമീറ്റർ വരെയാണ്. താപനില 9.2 °C മുതൽ 36.2 °C വരെ. ആർദ്രത 62% മുതൽ 83% വരെ വ്യത്യാസപ്പെടുന്നു. 

വടക്കേ കച്ചാർ സംരക്ഷിത വനവും ബൊറെയിൽ സംരക്ഷിത വനവും ചേർന്നതാണ് ഈ വന്യജീവിസങ്കേതം. ഈ വനങ്ങൾ ഏറ്റവും ആർദ്രതയുള്ള നിത്യഹരിത വനങ്ങളും അർദ്ധ നിത്യഹരിതവനങ്ങളുമാണ്. 

ഏറ്റവും അടുത്തുള്ള നഗരമായ സിൽച്ചാർ 40 കിലോമീറ്റർ അകലെയാണ്.


</doc>
<doc id="380290" url="https://ml.wikipedia.org/wiki?curid=380290" title="കെരാമ ഷൊതോ ദേശീയോദ്യാനം">
കെരാമ ഷൊതോ ദേശീയോദ്യാനം

ജപ്പാനിലെ. ഒകിനാവ പ്രവിശ്യയിൽ സ്ഥിതിചെയ്യുന്ന ഒരു ദേശീയോദ്യാനമാണ് . 2014-ൽ സ്ഥാപിതമായ ഈ ഉദ്യാനം, കെരാമ ദ്വീപിലും പരിസരപ്രദേശങ്ങളിലുമായി വ്യാപിച്ചിരിക്കുന്നു.



</doc>
<doc id="380293" url="https://ml.wikipedia.org/wiki?curid=380293" title="ജിബ്രാൾട്ടർ റേഞ്ച് ദേശീയോദ്യാനം">
ജിബ്രാൾട്ടർ റേഞ്ച് ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിന്റെ വടക്കു-കിഴക്കായി, ഗ്ലെൻ ഇൻസിനു വടക്കു-കിഴക്കായി 79 കിലോമീറ്റർ അകലെയായും സിഡ്നിയ്ക്കു വടക്കായി 493 കിലോമീറ്ററും അകലെ സ്ഥിതിചെയ്യുന്ന ദേശീയോദ്യാനമാണ് ജിബ്രാൾട്ടർ റേഞ്ച് ദേശീയോദ്യാനം. ആസ്ത്രേലിയയിലെ ലോകപൈതൃകസ്ഥലമായ ഗോണ്ട്വാന മഴക്കാടുകളുടെ വാഷ്പൂൾ, ഗിബ്രാൾട്ടർ റേഞ്ച് മേഖലകളുടെ ഭാഗമായി ഈ ദേശീയോദ്യാനത്തെ 1986 ൽ ചേർത്തു. 2007 ആസ്ത്രേലിയൻ നാഷനൽ ഹെറിറ്റേജ് ലിസ്റ്റിൽ ഇതിനെ ഉൾപ്പെടുത്തി.

വംശനാശസാധ്യതയുള്ള സ്ക്രബ് പക്ഷിയുടെ അവശേഷിക്കുന്ന 5 ജനസഞ്ചയങ്ങളിൽ ഒന്നിനെ  സംരക്ഷിക്കുന്നതും അതോടൊപ്പം ഗ്രീൻ കാറ്റ്ബേഡ്, ആസ്ത്രേലിയൻ ലൊഗ്രുന്നേഴ്സ്, പാരഡൈസ് ഫയർബേഡുകൾ, പെയിൽ-യെല്ലോ റോബിനുകൾ എന്നിവയുടെ പ്രബലമായ ജനസംഖ്യ ഉള്ളതുമായ ഈ ദേശീയോദ്യാനത്തിലെ മലമ്പ്രദേശത്തെ വനപ്രദേശത്തിന്റെ പ്രാധാന്യം ബേഡ്ലൈഫ് ഇന്റർനാഷനൽ ദേശീയോദ്യാനം തിരിച്ചറിഞ്ഞിട്ടുണ്ട്. പ്രധാനപ്പെട്ട പക്ഷിസങ്കേതമായ ജിബ്രാൾട്ടർ റേഞ്ചിന്റെ ഭാഗമാണ് 366 ചതുരശ്രകിലോമീറ്റർ പ്രദേശത്തായി വ്യാപിച്ചിരിക്കുന്ന ഈ ദേശീയോദ്യാനം.  

Protected areas of New South Wales


</doc>
<doc id="380294" url="https://ml.wikipedia.org/wiki?curid=380294" title="ഹെൻ‌റി പിറ്റിയർ ദേശീയോദ്യാനം">
ഹെൻ‌റി പിറ്റിയർ ദേശീയോദ്യാനം

ഹെൻ‍റി പിറ്റിയർ ദേശീയോദ്യാനം, വെനസ്വേലയിലെ ഏറ്റവും പഴയ ദേശീയോദ്യാനമാണ്. 1937 ൻറെ തുടക്കത്തിൽ പ്രസിഡൻറ് എലീസാർ ലോപ്പസ് കോൺട്രറാസിൻറെ കൽപന പ്രകാരം "റാഞ്ചോ ഗ്രാൻഡി" എന്ന പേരിലാണ് അക്കാലത്ത് ഈ ദേശീയോദ്യാനം രൂപീകരിച്ചത്.

1953 ൽ വെനസ്വേലയിൽ എത്തിച്ചേർന്ന പ്രശസ്ത സ്വിസ് ഭൂമിശാസ്ത്രജ്ഞനും, സസ്യശാസ്ത്രജ്ഞനും, നരവംശശാസ്‌ത്രജ്ഞനുമായിരുന്ന ഹെൻറി പിറ്റീറിന്റെ ഓർമ്മക്കായി 1953 ൽ ഈ പാർക്ക് പുനർനാമകരണം ചെയ്യപ്പെട്ടു. അദ്ദേഹം വെനിസ്വേലയിലെ 30,000 ൽ അധികം സസ്യങ്ങളെ തരം തിരിക്കുകയും ദേശീയോദ്യാനത്തിലെ സസ്യജന്തുജാലങ്ങളെക്കുറിച്ച് പഠിക്കുന്നതിനായി നിരവധി വർഷങ്ങൾ ഇവിടെ ചിലവഴിക്കുകയും ചെയ്തിരുന്നു. 

വെനസ്വേലയുടെ ദേശീയോദ്യാനങ്ങളുടെ ചരിത്രം ആരംഭിക്കുന്നതിൻറെ ബഹുമതി ഹെൻ‍റി പിറ്റിയർ ദേശീയോദ്യാനത്തിനാണ്. അരാഗ്വ സംസ്ഥാനത്തിൻറെ വടക്കുഭാഗത്തായി സ്ഥിതിചെയ്യുന്ന ഇതിൻറെ 107,800 ഹെക്ടറോളം വരുന്ന പ്രദേശത്തിൽ അരാഗ്വൻ തീരപ്രദേശത്തിൻറെ ഭൂരിഭാഗവും കരാബോബോ സംസ്ഥാനത്തിൻറെ പർവ്വത പ്രദേശങ്ങളും ഉൾപ്പെടുന്നു. സാൻ എസ്റ്റേബാൻ ദേശീയോദ്യനം ഇതിൻറെ അതിർത്തിയാണ്. ഹെ‍ൻ‍റി പിറ്റിയർ ദേശീയോദ്യാനം വെനിസ്വേലൻ തീരദേശ മേഖലയിലെ ദേശീയോദ്യാനങ്ങളിൽ ഏറ്റവും വലുതാണ്.


</doc>
<doc id="380296" url="https://ml.wikipedia.org/wiki?curid=380296" title="ഇന്ത്യയിലെ ജൈവമണ്ഡല സംരക്ഷിത പ്രദേശങ്ങൾ">
ഇന്ത്യയിലെ ജൈവമണ്ഡല സംരക്ഷിത പ്രദേശങ്ങൾ

ഇന്ത്യാ ഗവൺമെന്റ് ഇന്തയിൽ 18 ജൈവമണ്ഡല സംരക്ഷിത പ്രദേശങ്ങൾ നിർവ്വചിച്ചിട്ടുണ്ട്. (ഇവ ഐയുസിഎൻ കാറ്റഗറി അഞ്ചിൽ വരുന്ന സംരക്ഷിത പ്രദേശങ്ങളാണ്). ദേശീയോദ്യാനത്തിനെക്കാളും വന്യജീവിസങ്കേതത്തിനേക്കാളും വലിയ വിസ്തൃതിയിലുള്ള സ്ഥലം ജൈവമണ്ഡലത്തിൽ സംരക്ഷിക്കപ്പെടുന്നു. ഒന്നോ അതിലധികമോ ദേശീയോദ്യാനങ്ങളും അവയുടെ ബഫർ പ്രദേശങ്ങളും ഒരു ജൈവമണ്ഡലത്തിൽ സംരക്ഷിക്കപ്പെടുന്നു. ഇവിടത്തെ സസ്യലതാദികളും ജന്തുജീവികളും മാത്രമല്ല അവിടെ താമസിക്കുന്ന മനുഷ്യരും അവരുടെ സ്വാഭാവിക ജീവിതശൈലിയും എല്ലാം സംരക്ഷണത്തിലുൾപ്പെട്ടിരിക്കുന്നു. ഇവിടെയുള്ള എല്ലാത്തരം മൃഗങ്ങളും സംരക്ഷിക്കപ്പെടുന്നു.

പതിനെട്ടെണ്ണത്തിൽ പത്തെണ്ണം ലോക ജൈവമണ്ഡല ശൃംഖലയുടെ ഭാഗമാണ്. യുനെസ്കോ മാൻ ആന്റ് ബയോസ്ഫിയർ പട്ടികയിൽ ഇവ ഇടംനേടിയിരിക്കുന്നു. 
2009 ൽ ഹിമാചൽപ്രദേശിലെ തണുത്ത മരുഭൂമി ജൈവമണ്ഡല സംരക്ഷിതപ്രദേശമായി. ശേഷാചലം കുന്നുകൾ 17-ാമത്തെ ജൈവമണ്ഡല സംരക്ഷിതപ്രദേശമായി 2010 സെപ്തംബർ 20 ന് കേന്ദ്ര വനം പരിസ്ഥിതി മന്ത്രാലയം പ്രഖ്യാപിച്ചു. 2011 ആഗസ്റ്റ് 25 ന് മദ്ധ്യപ്രദേശിലെ പന്ന 18-ാമത്തെ ജൈവമണ്ഡല സംരക്ഷിതപ്രദേശമായി മാറി.
കേന്ദ്ര വനം പരിസ്ഥിതി മന്ത്രാലയം തെരഞ്ഞെടുത്ത ജൈവമണ്ഡല സംരക്ഷിതപ്രദേശങ്ങൾക്കുള്ള പ്രധാനപ്പെട്ട സ്ഥങ്ങളുടെ പട്ടിക താഴെക്കൊടുക്കുന്നു.



</doc>
<doc id="380298" url="https://ml.wikipedia.org/wiki?curid=380298" title="ഗൂനെങ്ക്രി ദേശീയോദ്യാനം">
ഗൂനെങ്ക്രി ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിൽ, സിഡ്നിയിൽ നിന്നും 626 കിലോമീറ്റർ വടക്കു-കിഴക്കായി സ്ഥിതിചെയ്യുന്ന ഒരു ചെറിയ ഗ്രാമമാണ് ഗൂനങ്ക്രി. ഈ ഗ്രാമം കുതിരയോട്ടത്തിനും ദേശീയോദ്യാനത്തിനും പ്രശസ്തമാണ്.

ആൽബർട്ട്സ് ലയർബേഡിന്റെ അറിയപ്പെടുന്നതിൽ ഏറ്റവും കൂടുതൽ എണ്ണം ഉൾപ്പെടുന്നതു മൂലവും അതിനോടൊപ്പം പ്രധാനപ്പെട്ട മറ്റ് പക്ഷി സ്പീഷീകൾ മൂലവും പ്രധാനപ്പെട്ട നൈറ്റ്കാപ്പ് റേഞ്ച് പക്ഷി സങ്കേതത്തിന്റെ ഭാഗമായ ഗൂനങ്ക്രി ദേശീയോദ്യാനത്തിന്റെ പ്രാധാന്യം ബേഡ്ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്.



</doc>
<doc id="380300" url="https://ml.wikipedia.org/wiki?curid=380300" title="ഗോൾബേൺ നദി ദേശീയോദ്യാനം">
ഗോൾബേൺ നദി ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിൽ,  സിഡ്നിയിൽ നിന്നും 213 കിലോമീറ്റർ വടക്കു-പടിഞ്ഞാറായും മെറിവായിൽ നിന്നും 35 കിലോമീറ്റർ തെക്കു-പടിഞ്ഞാറായും സ്ഥിതിചെയ്യുന്ന ദേശീയോദ്യാനമാണ് ഗോൾബേൺ നദി ദേശീയോദ്യാനം. ഹണ്ടർവാലി മേഖലയിലായുള്ള ഈ ദേശീയോദ്യാനം ഗോൾബേൺ നദിയുടെ ഏകദേശം 90 കിലോമീറ്റർ പ്രദേശത്തായി വ്യാപിച്ചുകിടക്കുന്നു. സാന്റി ഹോളോ, ഡെന്മാൻ, മെറിവ, മുഡ്ഗീ എന്നീ പട്ടണങ്ങളുടെ സമീപമാണിത്.

ഈ ദേശീയോദ്യാനം കംഗാരുകൾ, വോംബാറ്റുകൾ, എമുകൾ, ഇഗ്വാനകൾ, പ്ലാറ്റിപ്പസുകൾ, വ്യത്യസ്ത ഇനങ്ങളിൽപ്പെട്ട പക്ഷികൾ എന്നിവയുടെ സംരക്ഷിതപ്രദേശമാണ്. പ്രധാനപ്പെട്ട മുഡ്ഗീ-വ്വോലാർ പക്ഷിസങ്കേതത്തിൽ സ്ഥിതിചെയ്യുന്ന ഈ ദേശീയോദ്യാനത്തിന്റെ വംശനാശഭീഷണിനേരിടുന്ന റീജന്റ് ഹണി ഈറ്റർ മൂലമുള്ള പ്രാധാന്യം ബേഡ് ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്. 



</doc>
<doc id="380302" url="https://ml.wikipedia.org/wiki?curid=380302" title="ഗുലാഗ ദേശീയോദ്യാനം">
ഗുലാഗ ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിലെ തെക്കൻ തീരത്തുള്ള ദേശീയോദ്യാനമാണ് ഗുലാഗ ദേശീയോദ്യാനം. 2001 ലാണ് ഈ ദേശീയോദ്യാനം സ്ഥാപിതമായത്. ഇത് 46.73 ചതുരശ്രകിലോമീറ്റർ സ്ഥലത്തായി വ്യാപിച്ചുകിടക്കുന്നു. ഉല്ലദുല മുതൽ മെരുംബുല വരെയുള്ള പ്രധാനപ്പെട്ട പക്ഷിസങ്കേതത്തിന്റെ ഭാഗമായ ഈ ദേശീയോദ്യാനത്തിന്റെ സ്വിഫ്റ്റ് തത്തകൾ മൂലമുള്ള പ്രാധാന്യമ് ബേഡ് ലൈപ് ഇന്റർനാഷനൽ തിരിച്ചറിഞ്ഞിട്ടുണ്ട്. 



</doc>
<doc id="380305" url="https://ml.wikipedia.org/wiki?curid=380305" title="ഹാറ്റ് ഹെഡ് ദേശീയോദ്യാനം">
ഹാറ്റ് ഹെഡ് ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിൽ , സിഡ്നിയിൽ നിന്നും വടക്കു-കിഴക്കായി 356 കിലോമീറ്റർ ദൂരത്തായി സ്ഥിതിചെയ്യുന്ന ദേശീയോദ്യാനമാണ് ഹാറ്റ് ഹെഡ് ദേശീയോദ്യാനം. പ്രധാനപ്പെട്ട പക്ഷിസങ്കേതമായ ഹേസ്റ്റിംഗ്സ്-മക്ലിയ്ക്കുള്ളിലായാണ് ഇത് സ്ഥിതിചെയ്യുന്നത്. 



</doc>
<doc id="380306" url="https://ml.wikipedia.org/wiki?curid=380306" title="കിഞ്ചെഗ ദേശീയോദ്യാനം">
കിഞ്ചെഗ ദേശീയോദ്യാനം

കിഴക്കൻ ആസ്ത്രേലിയയിൽ ന്യൂ സൗത്ത് വെയിൽസിന്റെ ഏറ്റവും പടിഞ്ഞാറായി സ്ഥിതിചെയ്യുന്ന ദേശീയോദ്യാനമാണ് കിഞ്ചെഗ ദേശീയോദ്യാനം. സിഡ്നിയിൽ നിന്നും പടിഞ്ഞാറായി ഏകദേശം 840 കിലോമീറ്റർ ദൂരെയായും ബ്രോക്കൺ ഹില്ലിൽ നിന്നും തെക്കി-കിഴക്കായി 111 കിലോമീറ്റർ ദൂരെയായുമുള്ള ഈ ദേശീയോദ്യാനം 44,259 ഹെക്റ്റർ പ്രദേശത്ത് വ്യാപിച്ചു കിടക്കുന്നു. മെനിന്ദി  പട്ടണവുമായി ഇത് ചേർന്നു കിടക്കുന്നു. ഈ ദേശീയോദ്യാനത്തിന്റെ കിഴക്കൻ അറ്റത്ത് ഡാർലിങ് നദി ഉണ്ട്. 

ഡാർലിങ് നദിയിലൂടെ സഞ്ചരിച്ചിരുന്ന പ്രാദേശിക ജനവിഭാഗമായ പാർകാന്റ്ജി ജനങ്ങൾ ഉപേക്ഷിച്ചുപോയ കരകൗശലവസ്തുക്കളാൽ ഈ ദേശീയോദ്യാനം പ്രശസ്തമാണ്. 



</doc>
<doc id="380307" url="https://ml.wikipedia.org/wiki?curid=380307" title="കൊറീല ദേശീയോദ്യാനം">
കൊറീല ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിൽ, സിഡ്നിയിൽ നിന്നും വടക്കായി 631 കിലോമീറ്റർ ദൂരെ സ്ഥിതിചെയ്യുന്ന ദേശീയോദ്യാനമാണ് കൊറീല ദേശീയോദ്യാനം. വംശനാശഭീഷണി നേരിടുന്ന അനേകം സ്പീഷീസുകളിൽപ്പെട്ട പക്ഷികളെ സംരക്ഷിക്കുന്നതുമൂലം,  പ്രധാനപ്പെട്ട പക്ഷിസങ്കേതമായ സീനിക് റിമ്മിന്റെ ഭാഗമായ ഈ ദേശീയോദ്യാനത്തിനുള്ള പ്രാധാന്യം ബേഡ് ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്. 



</doc>
<doc id="380309" url="https://ml.wikipedia.org/wiki?curid=380309" title="ക്വിയാമ്പൽ ദേശീയോദ്യാനം">
ക്വിയാമ്പൽ ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിൽ, ആഷ്ഫോർഡ് പട്ടണത്തിൽ നിന്നും ഏകദേശം 30 കിലോമീറ്റർ അകലെയായി സ്ഥിതിചെയ്യുന്ന ദേശീയോദ്യാനമാണ് ക്വിയാമ്പൽ ദേശീയോദ്യാനം. ദേശീയോദ്യാനത്തിലൂടെ ഒഴുകുന്ന സെവേൺ നദിയും മക്കിന്റയർ നദിയും മക്കിന്റയർ വെള്ളച്ചാട്ടത്തിനു താഴെയായി ഒന്നിച്ചുചേർന്നൊഴുകുന്നു. ഈ ദേശീയോദ്യാനത്തിൽ നിറയെ ഗ്രാനൈറ്റ് രൂപങ്ങളുണ്ട്. ആഷ്ഫോർഡ് ഗുഹകൾ ഇവിടുത്തെ ഒരു പ്രധാന ആകർഷണമാണ്.  



</doc>
<doc id="380310" url="https://ml.wikipedia.org/wiki?curid=380310" title="ലിവിംഗ്സ്റ്റോൺ ദേശീയോദ്യാനം">
ലിവിംഗ്സ്റ്റോൺ ദേശീയോദ്യാനം

തെക്കു-പടിഞ്ഞാറ് ന്യൂ സൗത്ത് വെയിൽസിന്റെ സൗത്ത് വെസ്റ്റ് സ്ലോപ്പ്സ് മേഖലയിൽ, വഗ്ഗ വഗ്ഗയിൽ നിന്നും 30 കിലോമീറ്റർ വടക്കായും മൻഗോപ്ലായിൽ നിന്നും 10 കിലോമീറ്റർ കിഴക്കായും സ്ഥിതിചെയ്യുന്ന സംരക്ഷിതപ്രദേശമായ ദേശീയോദ്യാനമാണ് ലിവിംഗ്സ്റ്റോൺ ദേശീയോദ്യാനം. 

ജൂനി പട്ടണത്തിനാവശ്യമായ വനത്തിനുള്ളിലെ തടിയുടെ ലഭ്യത ഉറപ്പുവരുത്തുന്നതിനായി 1915 ലാണ് ഈ ദേശിയോദ്യാനത്തെ വനപ്രദേശമായി പ്രഖ്യാപിച്ചു. 2001 ജനുവരിയിൽ ഈ വനപ്രദേശത്തെ 1,919 ഹെക്റ്റർ പ്രദേശത്തായി വ്യാപിച്ചുകിടക്കുന്ന ദേശിയോദ്യാനമാക്കി വിജ്ഞാപനമിറക്കി. 



</doc>
<doc id="380312" url="https://ml.wikipedia.org/wiki?curid=380312" title="മാലംഗാനി ദേശീയോദ്യാനം">
മാലംഗാനി ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിലെ നോർത്തേൺ റിവേഴ്സ് മേഖലയി സ്ഥിതിചെയ്യുന്ന ദേശീയോദ്യാനമാണ് മാലംഗാനി ദേശീയോദ്യാനം. സിഡ്നിയിൽ നിന്നും വടക്കായി ഏകദേശം 570 കിലോമീറ്റർ അകലെയായുള്ള ഈ ദേശീയോദ്യാനം ഏകദേശം 1,144 ഹെക്റ്റർ പ്രദേശത്തായി വ്യാപിച്ചു കിടക്കുന്നു. ക്യോഗ്ലി, ബ്രുക്സ്നെർ ഹൈവേ, സമ്മർലാന്റ് വേ എന്നിവയിലൂടെ ഇവിടെ എത്താം. 

ആസ്ത്രേലിയയിലെ ലോകപൈതൃകസ്ഥലമായ ഗോണ്ട്വാന മഴക്കാടിലെ ഫോക്കൽ പീക്ക് കൂട്ടങ്ങളുടെ ഭാഗമായി ഈ ദേശീയോദ്യാനത്തെ 1986 ൽ ചേർത്തു. 2007 ൽ ആസ്ത്രേലിയൻ നാഷനൽ ഹെറിറ്റേജ് ലിസ്റ്റിൽ ഉൾപ്പെടുത്തി.



</doc>
<doc id="380317" url="https://ml.wikipedia.org/wiki?curid=380317" title="സിയേറ നെവാദ ദേശീയോദ്യാനം (വെനിസ്വേല)">
സിയേറ നെവാദ ദേശീയോദ്യാനം (വെനിസ്വേല)

സിയേറാ നെവാദ ദേശീയോദ്യാനം (PNSN) വെനിസ്വേലയുടെ പടിഞ്ഞാറ് ഭാഗത്ത് മെറിഡ, ബരിനാസ് സംസ്ഥാനങ്ങൾക്കിടയിൽ സ്ഥിതിചെയ്യുന്ന വെനിസ്വേലയിലെ ഒരു പ്രധാന ദേശീയോദ്യാനമാണ്. 1952 മേയ് 2 ന് പ്രസിഡൻറ് ജർമൻ സുവാരസ് ഫ്ലാമറിക്കിൻറെ ഉത്തരവു പ്രകാരം, ആൻറീസിലെ സിയേറ നെവാദ ഡി മെറിഡയെ സംരക്ഷിക്കേണ്ടതിൻറെ ആവശ്യകതയെ മുൻനിറുത്തിയാണ് ഈ ദേശീയോദ്യാനം സ്ഥാപിക്കപ്പെട്ടത്. 15 വർഷങ്ങൾക്കുമുമ്പ് രൂപീകരിക്കപ്പെട്ട ആദ്യ ദേശീയോദ്യാനമായ ഹെൻ‍റി പിറ്റിയർ ദേശീയോദ്യാനത്തിനു ശേഷം, പ്രസിഡൻറിൻറെ ഉത്തരവു പ്രകാരം രൂപീകരിക്കപ്പെട്ട വെനിസ്വേലയിലെ രണ്ടാമത്തേതാണ് സിയേറ നെവാദ ദേശീയോദ്യാനം.

വെനിസ്വേലയിലെ ഏറ്റവും ഉയരം കൂടിയ ജൈവ പരിസ്ഥിതി സംരക്ഷണ കേന്ദ്രമെന്ന നിലയിൽ സിയേറ നെവാദ വളരെ പ്രാധാന്യമുള്ളതാണ്. വെനിസ്വേലയിലെ 4,978 മീറ്റർ ഉയരമുള്ളതും ഏറ്റവും ഉയർന്ന പർവ്വതനിരയുമായ പിക്കോ ബൊളിവർ ഉൾപ്പെടെ, വെനിസ്വേലൻ ആൻഡീസിന്റെ ഏറ്റവും ഉയരങ്ങളിലാണ് ഈ മേഖലയിലെ പർവ്വതനിരകളെല്ലാം സ്ഥിതിചെയ്യുന്നത്.


</doc>
<doc id="380318" url="https://ml.wikipedia.org/wiki?curid=380318" title="മറിയ ദേശീയോദ്യാനം">
മറിയ ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിൽ, സിഡ്നിയ്ക്കു വടക്കു-കിഴക്കായി 341 കിലോമീറ്റർ ദൂരത്തായി സ്ഥിതിചെയ്യുന്ന ദേശീയോദ്യാനമാണ് മറിയ ദേശീയോദ്യാനം. പ്രധാനപ്പെട്ട പക്ഷിസങ്കേതമായ ഹേസ്റ്റിംഗ്-മക്ലിയ്ക്കുള്ളിലാണ് ഇതുള്ളത്. 

ന്യൂ സൗത്ത് വെയിൽസിലെ സംരക്ഷിതപ്രദേശങ്ങൾ


</doc>
<doc id="380320" url="https://ml.wikipedia.org/wiki?curid=380320" title="മെബിൻ ദേശീയോദ്യാനം">
മെബിൻ ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിലെ, സിഡ്നിയ്ക്കു വടക്കായി 633 കിലോമീറ്റർ  ദൂരെ സ്ഥിതിചെയ്യുന്ന ദേശീയോദ്യാനമാണ് മെബിൻ ദേശീയോദ്യാനം. ആസ്ത്രേലിയയിലെ ലോകപൈതൃകസ്ഥാനമായ ഗോണ്ട്വാന മഴക്കാടുകളുടെ ഷീൽഡ് വോൾക്കാനോ ഗ്രൂപ്പിന്റെ ഭാഗമായി ഈ ദേശീയോദ്യാനത്തെ 1983 ൽ ചേർത്തു. ആസ്ത്രേലിയൻ നാഷനൽ ഹെറിറ്റേജ് ലിസ്റ്റിൽ 2007 ൽ ഇതിനെ ഉൾപ്പെടുത്തി. വംശനാശഭീഷണി നേരിടുന്ന അനേകം സ്പീഷീസുകളിൽപ്പെട്ട പക്ഷികളെ സംരക്ഷിക്കുന്നതിൽ പ്രധാന പക്ഷിസങ്കേതമായ സീനിക് റിമ്മിന്റെ ഭാഗമായ ഈ ദേശീയോദ്യാനത്തിന്റെ പ്രാധാന്യം ബേഡ് ലൈഫ് ഇന്റർനാഷനൽ തിരിച്ചറിഞ്ഞിറിഞ്ഞിട്ടുണ്ട്. 



</doc>
<doc id="380321" url="https://ml.wikipedia.org/wiki?curid=380321" title="മിമോസ റോക്ക്സ് ദേശീയോദ്യാനം">
മിമോസ റോക്ക്സ് ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിൽ, സിഡ്നിയ്കു തെക്കു-പടിഞ്ഞാറായി 329 കിലോമീറ്റർ അകലെ സ്ഥിതിചെയ്യുന്ന ദേശീയോദ്യാനമാണ് മിമോസ റോക്ക്സ് ദേശീയോദ്യാനം. തത്ര, ബെർമഗുയി എന്നീ പട്ടണങ്ങൾക്കു സമീപമാണ് ഈ ദേശീയോദ്യാനം. ബോർൻഡ ദേശീയോദ്യാനത്തിനു സമീപമുള്ള ഇത് ഉല്ലദുല മുതൽ മെറിംബുല വരെയുള്ള പ്രധാനപ്പെട്ട പക്ഷിസങ്കേതത്തിന്റെ ഭാഗമാണ്. സ്വിഫ് തത്തകൾ മൂലമുള്ള ഈ ദേശീയോദ്യാനത്തിന്റെ പ്രാധാന്യം ബേഡ് ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്. 



</doc>
<doc id="380322" url="https://ml.wikipedia.org/wiki?curid=380322" title="മൗണ്ട് ക്ലൂണി ദേശീയോദ്യാനം">
മൗണ്ട് ക്ലൂണി ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിന്റെ  നോർത്തേൺ റിവേഴ്സ് മേഖലയിൽ സ്ഥിതിചെയ്യുന്ന ദേശീയോദ്യാനമാണ് മൗണ്ട് ക്ലൂണി ദേശീയോദ്യാനം. സിഡ്നിയിൽ നിന്നും ഏകദേശം 631 കിലോമീറ്റർ വടക്കായി സ്ഥിതിചെയ്യുന്ന ഈ ദേശീയോദ്യാനം 1,426 ഹെക്റ്റർ പ്രദേശത്തായി വ്യാപിച്ചുകിടക്കുന്നു. ക്യോഗിൾ, ബ്രക്സ്നെർ ഹൈവേ, സമ്മർലാന്റ് വേ എന്നിവ വഴി ഈ ദേശീയോദ്യാനത്തിൽ എത്താം. ന്യൂ സൗത്ത് വെയിൽസും ക്യൂൻസ്ലാന്റും തമ്മിലുള്ള അതിർത്തി നിർണ്ണയിക്കുന്ന ദേശീയോദ്യാനത്തിന്റെ വടക്കു-കിശക്കൻ സീമയാണ്.

ആസ്ത്രേലിയയിലെ ലോകപൈതൃകസ്ഥലമായ ഗോണ്ട്വാന മഴക്കാടുകളുടെ ഫോക്കൽ പീക്ക് ഗ്രൂപ്പിന്റെ ഭാഗമായി ഇതിന്റെ 1986ൽ ചേർത്തു.  ആസ്ത്രേലിയൻ നാഷനൽ ഹെറിറ്റേജ് ലിസ്റ്റിൽ 2007 ൽ ഇതിനെ ഉൾപ്പെടുത്തി. 

പ്രധാനപ്പെട്ട പക്ഷിസങ്കേതമായ സീനിക് പക്ഷിസങ്കേതത്തിന്റെ ഭാഗമാണ് ഈ ദേശീയോദ്യാനം. വംശനാശഭീഷണി നേരിടുന്ന അനേകം സ്പീഷീസുകളിൽപ്പെട്ട പക്ഷികളെ സംരക്ഷിക്കുന്നതിൽ ഈ ദേശീയോദ്യാനത്തിനുള്ള പ്രാധാന്യത്തെ ബേഡ് ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്. 



</doc>
<doc id="380325" url="https://ml.wikipedia.org/wiki?curid=380325" title="മൗണ്ട് ജെറുസലേം ദേശീയോദ്യാനം">
മൗണ്ട് ജെറുസലേം ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിൽ, സിഡ്നിയിൽ നിന്നും 635 കിലോമീറ്റർ ദൂരത്തായി സ്ഥിതിചെയ്യുന്ന ദേശീയോദ്യാനമാണ് മൗണ്ട് ജറുസലേം ദേശീയോദ്യാനം. റ്റ്വീഡ് നദി, ബ്രൻസ്വിക്ക് നദി, റിച്ച്മോണ്ട് നദി എന്നീ മൂന്ന് നദീവ്യവസ്ഥകൾ ഈ ദേശീയോദ്യാനത്തിലുണ്ട്. 

പ്രധാനപ്പെട്ട നൈറ്റ്കാപ് റേഞ്ച് പക്ഷിസങ്കേതത്തിലാണ് ഈ ദേശീയോദ്യാനമുള്ളത്. അറിയപ്പെടുന്നതിൽ ഏറ്റവും കൂടുതൽ എണ്ണം ആൽബർട്ട്സ് ലയർബേഡുകൾ, അതോടൊപ്പം മറ്റനേകം പക്ഷി സ്പീഷീസുകൾ എന്നിവ ഇവിടെ കാണപ്പെടുന്നതുമൂലമുള്ള ഇതിന്റെ പ്രാധാന്യം ബേഡ് ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്. 



</doc>
<doc id="380326" url="https://ml.wikipedia.org/wiki?curid=380326" title="മൗണ്ട് നോത്തോഫാഗസ് ദേശീയോദ്യാനം">
മൗണ്ട് നോത്തോഫാഗസ് ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിന്റെ  നോർത്തേൺ റിവേഴ്സ് മേഖലയിൽ സ്ഥിതിചെയ്യുന്ന ദേശീയോദ്യാനമാണ് മൗണ്ട് നോത്തോഫാഗസ് ദേശീയോദ്യാനം. സിഡ്നിയിൽ നിന്നും വടക്കായി ഏകദേശം 634 കിലോമീറ്റർ ദൂരത്തായി സ്ഥിതിചെയ്യുന്ന ഈ ദേശീയോദ്യാനം 2,180 ഹെക്റ്റർ (5,400-ഏക്കർ) പ്രദേശത്തായി വ്യാപിച്ചിരിക്കുന്നു. ക്യോഗ്ല, ബ്രുക്സ്നർ ഹൈവേ, സമ്മർലാന്റ് വേ എന്നിവ വഴി ഇവിടെയെത്താം.

ആസ്ത്രേലിയയിലെ ലോകപൈതൃകസ്ഥലമയ ഗോണ്ട്വാന മഴക്കാടുകളുടെ ഫോക്കൽ പീക്ക് ഗ്രൂപ്പിന്റെ ഭാഗമായി ഈ ദേശീയോദ്യാനത്തെ 1986 ൽ ചേർത്തു.   ആസ്ത്രേലിയൻ നാഷനൽ ഹെറിറ്റേജ് ലിസ്റ്റിൽ 2007ൽ ഉൾപ്പെടുത്തി. 

വംശനാശഭീഷണി നേരിടുന്ന അനേകം സ്പീഷീസുകളിൽപ്പെട്ട പക്ഷികളെ പ്രധാനപ്പെട്ട പക്ഷിസങ്കേതമായ സീനിക് റിമ്മിന്റെ ഭാഗമാണ് ഈ ദേശീയോദ്യാനം സംരക്ഷിക്കേണ്ടതിന്റെ പ്രാധാന്യം ബേഡ് ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്. 



</doc>
<doc id="380332" url="https://ml.wikipedia.org/wiki?curid=380332" title="മൗണ്ട് റോയൽ ദേശീയോദ്യാനം">
മൗണ്ട് റോയൽ ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിലുള്ള  ഹണ്ടർ മേഖലയിൽ സ്ഥിതിചെയ്യുന്ന ദേശീയോദ്യാനമാണ് മൗണ്ട് റോയൽ ദേശീയോദ്യാനം. സിഡ്നിയ്ക്കു വടക്കായി ഏകദേശം 187 കിലോമീറ്റർ അകലെ സ്ഥിതിചെയ്യുന്ന ഈ ദേശീയോദ്യാനം 6,920 ഹെക്റ്റർ പ്രദേശത്തായി വ്യാപിച്ചുകിടക്കുന്നു. 1997 ലാണ് ഇത് ഔദ്യോഗികമായി സ്ഥാപിതമാകുന്നത്.

ആസ്ത്രേലിയയിലെ ലോകപൈതൃകസ്ഥലമായ ഗോണ്ട്വാന മഴക്കാടുകളിലെ ബാറിങ്ടൺ ടോപ്പ്സ് ഗ്രൂപ്പിന്റെ ഭാഗമായി ഈ ദേശീയോദ്യാനത്തെ 1986ൽ ചേർത്തു. ആസ്ത്രേലിയൻ നാഷനൽ ഹെറിറ്റേജ് ലിസ്റ്റിൽ 2007 ൽ ഇതിനെ ഉൾപ്പെടുത്തി. 



</doc>
<doc id="380350" url="https://ml.wikipedia.org/wiki?curid=380350" title="പെൻറ്ജാറി ദേശീയോദ്യാനം">
പെൻറ്ജാറി ദേശീയോദ്യാനം

പെൻറ്ജാറി ദേശീയോദ്യാനം (ഫ്രഞ്ച്: Parc National de la Pandjari) ബർക്കിന ഫാസോയിലെ അർലി ദേശീയോദ്യാനത്തിനു സമീപം വടക്കു പടിഞ്ഞാറൻ ബെനിനിൽ സ്ഥിതിചെയ്യുന്ന ഒരു ദേശീയോദ്യാനമാണ്. പെൻജാരി നദിയുടെ പേരുള്ള ഈ ദേശീയോദ്യാനം, വന്യജീവിവൈവിദ്ധ്യത്തിനു പേരുകേട്ടതാണ്. ആഫ്രിക്കൻ ആനകൾ, പടിഞ്ഞാറൻ ആഫ്രിക്കൻ സിംഹങ്ങൾ, ഹിപ്പോപൊട്ടാമസ്, കാട്ടുപോത്തുകൾ, പടിഞ്ഞാറേ ആഫ്രിക്കയിലെ പലയിനം കൃഷ്ണമൃഗങ്ങൾ എന്നിവയും ഈ ദേശീയോദ്യാനത്തിലുണ്ട്. പക്ഷികളുടെ ആധിക്യംകൊണ്ടും ഈ ദേശീയോദ്യാനം ശ്രദ്ധേയമാണ്. 

പെൻറ്ജാറി ദേശീയോദ്യാനം ബെനിനിൽ നിന്നും വളരെ ദൂരെമാറി വടക്കു പടിഞ്ഞാറേ ദിക്കിൽ 2755 ചതുരശ്ര കിലോമീറ്റർ വിസ്തീർണ്ണത്തിൽ പരന്നു കിടക്കുന്നു. 

ബെനിൻ, ബർക്കിന ഫാസോ, നൈജർ എന്നീ രാജ്യങ്ങളിലെ സംരക്ഷിത പ്രദേശങ്ങൾ കൂടി ഉൾപ്പെട്ട വിശാലമായ സംരക്ഷിത പ്രദേശമായ WAP കോംപ്ലക്സിൻറെ (W-Arli-Pendjari) ഭാഗമാണ് ഈ ദേശീയോദ്യാനം. 
പെൻജാരി നാഷനൽ പാർക്കിലെ പടിഞ്ഞാറൻ ആഫ്രിക്കൻ സവന്നയിൽ ധാരാളം ഗെയിം സ്പീഷീസുകൾ കാണപ്പെടുന്നു. പെൻജാരിയിൽ ഇപ്പോഴും കാണപ്പെടുന്ന അപൂർവ വലിയ സസ്തനികളിൽ ഒന്നാണ് വടക്കുപടിഞ്ഞാറൻ ആഫ്രിക്കൻ ചീറ്റ ("Acinonyx jubatus hecki"). എന്നിരുന്നാലും ദേശീയ പാർക്കിൽ പൂച്ചകൾ വളരെ വിരളമാണ്.


</doc>
<doc id="380353" url="https://ml.wikipedia.org/wiki?curid=380353" title="സൈന്യം (ചലച്ചിത്രം)">
സൈന്യം (ചലച്ചിത്രം)

1994ൽ എസ്.എൻ. സ്വാമി കഥയെഴുതി ജോഷി സംവിധാനംചെയ്ത ചലച്ചിത്രമാണ്സൈന്യം. മമ്മുട്ടി, വിക്രം, ദിലീപ്, മുകേഷ്, മോഹിനി,പ്രിയാ രാമൻ എന്നിവർ അഭിനയിച്ച ഈ സിനിമയുടെ സംഗീതം കൈകാര്യം ചെയ്തത് എസ്.പി. വെങ്കിടേഷ് ആണ് 

ഗാനങ്ങൾ ഷിബു ചക്രവർത്തി രചനയും എസ്.പി. വെങ്കിടേഷ് സംഗീതവും നൽകിയിയിരിക്കുന്നു.
സൈന്യം1994


</doc>
<doc id="380356" url="https://ml.wikipedia.org/wiki?curid=380356" title="മുറമറാങ് ദേശീയോദ്യാനം">
മുറമറാങ് ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിൽ, സിഡ്നിയിൽ നിന്നും 206 കിലോമീറ്റർ തെക്കു-പടിഞ്ഞാറായി സ്ഥിതിചെയ്യുന്ന ദേശീയോദ്യാനമാണ് മുറാമറാങ് ദേശീയോദ്യാനം. വടക്കുള്ള ലോംഗ് ബീച്ചിൽ നിന്നും ഉല്ലദുലയ്ക്കു സമീപമുള്ള മെറി ബീച്ച് വരെയുള്ള കടൽത്തീരത്തേയ്ക്ക് ഈ ദേശീയോദ്യാനത്തിൽ ഉൾപ്പെടുന്നു. കിയോലോവ, സൗത്ത് ബ്രൂമാൻ, ബെനാൻ ദറാ എന്നീ വനപ്രദേശങ്ങളാൽ ഇതു ചുറ്റപ്പെട്ടിരിക്കുന്നു. ഉല്ലദുല മുതൽ മെരിംബുല മുതലുള്ള പ്രധാനപ്പെട്ട പക്ഷി സങ്കേതത്തിന്റെ ഭാഗമാണ് ഈ ദേശീയോദ്യാനം. സ്വിഫ്റ്റ് തത്തകൾ മൂലമുള്ള ഈ ദേശീയോദ്യാനത്തിന്റെ പ്രധാന്യം ബേഡ് ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്.

പെബ്ലി ബീച്ച്, രണ്ട് ഉയർന്ന പ്രദേശങ്ങൾക്കിടയിൽ സ്ഥിതിചെയ്യുന്നു. ഇങ്ങനെയുണ്ടായ മണൽബീച്ച്കുളിക്കാനും, സർഫിങ്ങിനും ഉപയോഗിക്കുന്നു.<br>



</doc>
<doc id="380358" url="https://ml.wikipedia.org/wiki?curid=380358" title="ഊർജ്ജ വിഭവ ഇൻസ്റ്റിറ്റ്യൂട്ട്">
ഊർജ്ജ വിഭവ ഇൻസ്റ്റിറ്റ്യൂട്ട്


</doc>
<doc id="380359" url="https://ml.wikipedia.org/wiki?curid=380359" title="ഭാരത വന്യജീവി സംരക്ഷണ സംഘം">
ഭാരത വന്യജീവി സംരക്ഷണ സംഘം


</doc>
<doc id="380361" url="https://ml.wikipedia.org/wiki?curid=380361" title="മറേ വാലി ദേശീയോദ്യാനം">
മറേ വാലി ദേശീയോദ്യാനം

മറേ വാലി ദേശീയോദ്യാനം ആസ്ട്രേലിയയിലെ ന്യൂ സൗത്ത് വെയിൽസിലെ റിവെറിന പ്രദേശത്തെ ഒരു ദേശീയോദ്യാനം ആണ്. ഈ ദേശീയോദ്യാനത്തിൽ 41,601 ഹെക്റ്റാർ വിസ്തൃതിയുള്ള യൂക്കാലിപ്റ്റസ് മരങ്ങളുടെ വനവും മുറേ നദിയുമുണ്ട്.  

ഈ ദേശീയോദ്യാനം 2010 ജൂലൈയിൽ ആണ് സ്ഥാപിക്കപ്പെട്ടത്. നാഷണൽ പാർക്സ് ആൻഡ് വൈൽഡ് ലൈഫ് സർവ്വീസ് ആണ് ഈ ദേശീയോദ്യാനത്തെ നിയന്ത്രിക്കുന്നത്. 

<br>
<br>
<br>
<br>
<br>
<br>


</doc>
<doc id="380365" url="https://ml.wikipedia.org/wiki?curid=380365" title="മുർറുംബിഡ്ഗീ വാലീ ദേശീയോദ്യാനം">
മുർറുംബിഡ്ഗീ വാലീ ദേശീയോദ്യാനം

മുർറുംബിഡ്ഗീ വാലീ ദേശീയോദ്യാനം ഓസ്ട്രേലിയയുടെ ന്യൂസൗത്ത് വെയിൽസിലെ റിവെറിന പ്രദേശത്തെ ഒരു സംരക്ഷിതപ്രദേശമാണ്. 47,703 ഹെക്റ്റാർ വിസ്തൃതിയുള്ള ഈ ദേശീയോദ്യാനം, ഹേ എന്ന സ്ഥലത്തുനിന്നും 6 കിലോമീറ്റർ കിഴക്കും നെർറാന്റെറ എന്ന പ്രദേശത്തിനു 15 കിലോമീറ്റർ പടിഞ്ഞാറും അകലെ കിടക്കുന്നു. പാർക്കിൽ ഒരു പ്രത്യേകതരം യൂക്കാലിപ്റ്റസിന്റെ നീണ്ട നിരകാണാൻ കഴിയും. 

മുർറുംബിഡ്ഗീ വാലീ നദീദേശീയോദ്യാനം മറ്റൊരു ദേശിയോദ്യാനമായ മുർറുംബിഡ്ഗീ വാലീ പ്രകൃതിസംരക്ഷണ പ്രദേശവുമായി ചേർന്നിരിക്കുന്നു. 



</doc>
<doc id="380367" url="https://ml.wikipedia.org/wiki?curid=380367" title="മയൽ ലേക്ക്സ് ദേശീയോദ്യാനം">
മയൽ ലേക്ക്സ് ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിൽ, സിഡ്നിയ്ക്കുവടക്കഭാഗത്തായി 236 കിലോമീറ്റർ അകലെയായി സ്ഥിതിചെയ്യുന്ന ദേശീയോദ്യാനമാണ് മയൽ ലേക്ക്സ് ദേശീയോദ്യാനം. രാജ്യത്തിലെ തന്നെ ഏറ്റവും വലിയ തീരപ്രദേശത്തെ തടാകങ്ങളുടെ ശൃംഖലയായ മയൽ തടാകങ്ങൾ, ബ്രൗഗ്റ്റൺ ദ്വീപ് എന്നിവ ഈ ദേശീയോദ്യാനത്തിൽ ഉണ്ട്. ഈ ദേശീയോദ്യാനത്തിൽ 40 കിലോമീറ്ററുള്ള ബീച്ചുകളും റോളിംഗ് സാന്റ് ഡ്യൂണുകളും ഉൾപ്പെടുന്നു. ന്യൂ സൗത്ത് വെയിൽസിൽ ഏറ്റവും കൂടുതൽ ആളുകൾ സന്ദർശിക്കുന്ന ദേശീയോദ്യാനങ്ങളിലൊന്നാണിത്. 

ഡാർക്ക് പോയന്റ് എന്ന പുരാതനസ്ഥലം വോറിമി ജനങ്ങൾ ആഘോഷങ്ങൾക്കും സദ്യകൾക്കും കൂടിച്ചേരാനായി ഉപയോഗിക്കുന്നു. കുറഞ്ഞത് 4000 വർഷങ്ങളായെങ്കിലും ഇത് വോറിമി ജനങ്ങൾക്ക് പ്രധാനപ്പെട്ടതാണ്. 



</doc>
<doc id="380368" url="https://ml.wikipedia.org/wiki?curid=380368" title="നൻഗാർ ദേശീയോദ്യാനം">
നൻഗാർ ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിൽ, സിഡ്നിയിൽ നിന്നും 252 കിലോമീറ്റർ പടിഞ്ഞാറായി സ്ഥിതിചെയ്യുന്ന ദേശീയോദ്യാനമാണ് നൻഗാർ ദേശീയോദ്യാനം. യൂഗോവ്രയ്ക്കും കനോവിന്ദ്രയ്ക്കും ഇടയിലുള്ള നൻഗാർ-മുർഗ റേഞ്ചിലാണ് ഇതുള്ളത്. 778 മീറ്റർ ഉയരമുള്ള നൻഗാർ പർവ്വതമാണ് ഇവിടുത്തെ മുഖ്യ ആകർഷണം.

യൂക്കാലിപ്റ്റസ്, ബ്ലാക്ക്പൈനുകൾ, സ്ക്രിബ്ബ്ലി ഗമ്മുകൾ, അയൺബാക്കുകൾ എന്നിവ വൃക്ഷങ്ങളിൽ ഉൾപ്പെടുന്നു. സ്പൈഡർ ഫ്ലവറുകൾ, തൈം സ്പർജ്, നോഡിംഗ് ബ്ലു ലില്ലി, വാക്സ് ലിപ്പ് ഓർക്കിഡുകൾ എന്നിവ കുറ്റിച്ചെടികളിൽ. 

റെന്നുകൾ, തോൺബില്ലുകൾ, പ്രാപ്പിടിയൻപക്ഷികൾ, പരുന്തുകൾ, പെരെഗ്രിൻ പ്രാപ്പിടിയൻപക്ഷികൾ, ഗ്ലോസി ബ്ലാക്ക് കൊക്കാറ്റൂകൾ എന്നിവ രേഖപ്പെടുത്തപ്പെട്ട പക്ഷികളിൽ ഉൾപ്പെടുന്നു. ഈസ്റ്റേൺ ഗ്രേ കംഗാരുകൾ, ഗ്രേ-റെഡ്നെക്ക്-സ്വാമ്പ് വല്ലബികൾ എന്നിവയെ പൊതുവായി കാണാൻ കഴിയും. 

ന്യൂ സൗത്ത് വെയിൽസിലെ സംരക്ഷിതപ്രദേശങ്ങൾ<br>


</doc>
<doc id="380371" url="https://ml.wikipedia.org/wiki?curid=380371" title="മിമസ്">
മിമസ്

വളരെയേറെ പ്രത്യേകതയുള്ള ഒരു ഉപഗ്രഹമാണ് മിമസ്. .സൗരയൂഥത്തിലെ ഏറ്റവും ചെറിയ ഹൈഡ്രോസ്റ്റാറ്റിക് സന്തുലനത്തിൽ എത്തിയ വസ്തുവാണ് മിമാസ് .മിമസിനേക്കാൾ വലിപ്പം കൂടിയ ചില വസ്തുക്കൾ ഈ അവസ്ഥയിൽ എത്തിച്ചേർന്നിട്ടില്ല .മിമസിന്റെ ഘടനയിലെ പ്രത്യേകതകൾ ആണ് ഈ അത്ഭുതത്തിനു കാരണം എംപിമാര വ്യാസം വെറും നാനൂറു കിലോമീറ്റർ ആണ്. സാന്ദ്രതയാകട്ടെ 1.15 ഉം . ജലത്തിന്റെയോ ജല ഐസിന്റെയോ സാന്ദ്രതക്ക് വളരെ അടുത്താണ് മിമാസിന്റെ സാന്ദ്രത . .മർദിതമായ അകം പാളിയുടെ കൂടിയ സാന്ദ്രത കൂടി കണക്കിലെടുക്കിമ്പോൾ മിമാസ് വലിയ ഒരു ഹിമ ഗോളമാണെന്നാണ് വിദഗ്ദ്ധരുടെ അനുമാനം ഹിമകണങ്ങളെ താരതമ്യേന കുറഞ്ഞ ഗുരുത്വ ബലം കൊണ്ട് ഗേളാകൃതിയിൽ വിന്യസിക്കാൻ കഴിയും അതുകൊണ്ടാണ് താരതമ്യേന ചെറിയ വസ്തുവായിട്ടും മിമാസ് ഹൈഡ്രോസ്റ്റാറ്റിക് സന്തുലനത്തിൽ എത്തിച്ചേർന്നത് .1789 ഇൽ വില്യം ഹെർഷൽ ആണ് മൈമാസിനെ ടെലിസ്കോപിക് നിരീക്ഷണങ്ങളിലൂടെ കണ്ടെത്തുന്നത് . ഗർത്തങ്ങളാൽ ആലംകൃതമാണ് മിമാസിന്റെ പ്രതലം .ഒരു ഗർത്തം (130) കിലോമീറ്ററോളം വലിപ്പം ഉള്ളതാണ് .നാസയുടെ പര്യവേക്ഷണ വാഹനമായ കാസിനി 2004 മുതൽ ശനിയെയും ഉപഗ്രഹങ്ങളെയും പറ്റി നിരീക്ഷണം നടത്തുന്നുണ്ട്


</doc>
<doc id="380374" url="https://ml.wikipedia.org/wiki?curid=380374" title="കാലിസ്റ്റോ">
കാലിസ്റ്റോ

</math>.</ref>
വ്യാഴത്തിന്റെ രണ്ടാമത്തെ വലിയ ഉപഗ്രഹവും സൗരയൂഥത്തിലെ മൂന്നാമത്തെ വലിയ ഉപഗ്രഹവുമാണ് കാലിസ്റ്റോ. കാലിസ്റ്റോയുടെ വ്യാസം ബുധഗ്രഹത്തിനേക്കാൾ ഏതാനും കിലോമീറ്ററുകൾ മാത്രം കുറവാണ് . സൗരയൂഥത്തിൽ വ്യാസത്തിന്റെ തന്നെ ഗാനിമേടും ശനിയുടെ ടൈറ്റാനും മാത്രമാണ് കാലിസ്റ്റോയെക്കാൾ വലിപ്പമുള്ള ഉപഗ്രഹങ്ങൾ . വ്യാഴത്തിൽ നിന്നും ഏറ്റവും അകലെയുള്ള ഗലീലിയൻ ഉപഗ്രഹം ആയതിനാൽ തന്നെ ഭൗമശാസ്ത്രപരമായി അത്ര സജീവ അവസ്ഥയിൽ അല്ല കാലിസ്റ്റോ . സിലിക്ക പാറകളും ജല ഐസുമാണ് കാലിസ്റ്റോയുടെ പ്രധാന ഘടകങ്ങൾ . സൗരയൂഥത്തിലെ ഏറ്റവും ഗർത്തങ്ങൾ നിറഞ്ഞ പ്രതലമാണ് കാലിസ്റ്റോയുടേത് . കാലിസ്റ്റോക്ക് ചുറ്റും കാർബൺ ഡൈ ഓക്സിഡിന്റെ നേർത്ത ഒരന്തരീക്ഷം ഉണ്ട് . യൂറോപ്പയെയും ,ഗാനമേടിനെയും പോലെ കാലിസ്റ്റോക്കും പ്രതലത്തിനുള്ളിൽ ഒരു വലിയ ദ്രവലവണ സമുദ്രം ഉണ്ട് എന്നത് പര്യവേക്ഷണ പേടകങ്ങളുടെ പഠനത്തിൽ നിന്നും വ്യക്തമായിട്ടുണ്ട്


</doc>
<doc id="380379" url="https://ml.wikipedia.org/wiki?curid=380379" title="പീറ്റർ ദി ഗ്രേറ്റ്">
പീറ്റർ ദി ഗ്രേറ്റ്

വമ്പൻ വിമാനവാഹിനികളെ ഒഴിച്ച് നിർത്തിയാൽ ഇപ്പോൾ ലോകത്തുള്ള പ്രവർത്തന ക്ഷമമായ ഏറ്റവും വലിയ പടക്കപ്പലാണ് "പീറ്റർ ദി ഗ്രേറ്റ്" ( Pyotr Velikiy) എന്ന റഷ്യൻ ക്രൂയിസർ.28000 ടൺ വിസ്ഥാപനമുള്ള ഈ പടക്കപ്പലിനെ അതിന്റെ വലിപ്പവും പ്രഹരശേഷിയും പരിഗണിച് ബാറ്റിൽ ക്രൂയിസർ ആയും പരിഗണിക്കാറുണ്ട് .സോവ്യറ് യൂണിയൻ എൺപതുകളിൽ നിർമിച്ച കിരോവ് ക്ലാസ് ക്രൂയ്സറുകളിലെ അവസാനം നിർമിച്ച പടക്കപ്പലാണ് പീറ്റർ ദി ഗ്രേറ്റ്.ആണവ ശക്തികൊണ്ടാണ് ഈ ബാറ്റിൽ ക്രൂയിസർ പ്രവർത്തിക്കുന്നത് .നൂറു മെഗാവാട്ട് ശേഷിയുള്ള രണ്ട് മർദജല റിയാക്ടറുകളാണ് ഈ പടക്കപ്പലിൽ ഉള്ളത് ..ലോകത്തെ ഏറ്റവും വലുതും ശക്തവുമായ പി -15 ഗ്രനൈറ്റ് ക്രൂയിസ് മിസൈലുകൾ ,S-300 വ്യോമവേധ മിസൈൽ സംവിധാനങ്ങൾ , സബ്മറൈൻ വേധ ടോർപീഡകൾ തുടങ്ങി അതിവിപുലമായ ആയുധ ശേഷിയുള്ള പടക്കപ്പലാണ് പീറ്റർ ദി ഗ്രേറ്റ്. റഷ്യൻ നാവിക സേനയുടെ ഉത്തര വ്യൂഹത്തിന്റെ(Nothern Fleet) ഫ്ലാഗ് ഷിപ് ആണ് പീറ്റർ ദി ഗ്രേറ്റ്


</doc>
<doc id="380387" url="https://ml.wikipedia.org/wiki?curid=380387" title="ന്യൂ ഇംഗ്ലണ്ട് ദേശീയോദ്യാനം">
ന്യൂ ഇംഗ്ലണ്ട് ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിലുള്ള നോർത്തേൺ ടേബിൾ ലാന്റ്സ് മേഖലയിൽ സ്ഥിതിചെയ്യുന്ന ദേശീയോദ്യാനമാണ് ന്യൂ ഇംഗ്ലണ്ട് ദേശീയോദ്യാനം. സിഡ്നിയ്ക്കു വടക്കായി ഏകദേശം 560 കിലോമീറ്ററും വാട്ടർഫാൾ വേയ്ക്കു തെക്കായി 10 കിലോമീറ്ററും അർമിഡേലിനു കിഴക്കായി 85 കിലോമീറ്ററും കോഫ്സ് ഹാർബറിനു പടിഞ്ഞാറായി 65 കിലോമീറ്ററും അകലെയായുള്ള ഈ ദേശീയോദ്യാനം 67,303 ഹെക്റ്റർ പ്രദേശത്തായി വ്യാപിച്ചുകിടക്കുന്നു. 1935 മേയിലാണ് ഇത് സ്ഥാപിതമായത്. 20 കിലോമീറ്റർ ദൂരെയുള്ള എബോർ ആണ് ന്യൂ ഇംഗ്ലണ്ട് ദേശീയോദ്യാനത്തിന് ഏറ്റവും അടുത്തുള്ള ഗ്രാമം. 

ആസ്ത്രേലിയയിലെ ലോകപൈതൃകസ്ഥലമായ ഗോണ്ട്വാന മഴക്കാടുകളുടെ ന്യൂ ഇംഗ്ലണ്ട് ഗ്രൂപ്പിൽ ഈ ദേശീയോദ്യാനത്തെ 1989 ൽ ചേർത്തു. 2007ൽ ആസ്ത്രേലിയൻ നാഷനൽ ഹെറിറ്റേജ് ലിസ്റ്റിൽ ഇതിനെ ഉൾപ്പെടുത്തി.

ഈ ദേശീയോദ്യാനത്തിനുള്ളിൽ കാണപ്പെടുന്ന 1,000ലേറെ സസ്യസ്പീഷീസുകൾ ധാരാളമുള്ള പക്ഷികളെ ആകർഷിക്കുന്നു.



</doc>
<doc id="380388" url="https://ml.wikipedia.org/wiki?curid=380388" title="അമീൻപുർ തടാകം">
അമീൻപുർ തടാകം

തെലുങ്കാനയിലെ ഹൈദരാബാദിനടുത്ത് സ്ഥിതിചെയ്യുന്ന ഒരു സംരക്ഷിതപ്രദേശമാണ് അമീർപുർ തടാകം. 2016 നവംബറിലാണ് തെലുങ്കാന സർക്കാർ ഈ തടാകത്തെ ജൈവവൈവിധ്യ പൈതൃക സ്ഥാനമായി പ്രഖ്യാപിച്ചത്. ഇന്ത്യയിലെ തന്നെ ജൈവവൈവിധ്യ പൈതൃക സ്ഥാനമായി പ്രഖ്യാപിക്കപ്പെട്ട ആദ്യത്തെ ജലാശയമാണ് അമീർപുർ തടാകം. വിവിധ ഇനത്തിൽപ്പെട്ട നൂറ്റിഎഴുപത്തിയൊന്നോളം പക്ഷികളെ ഇവിടെ കണ്ടെത്തിയിട്ടുണ്ട്. 93.15 ഏക്കർ വ്യാപിച്ചുകിടക്കുന്ന ഈ തടാകം നേരിടുന്ന പ്രധാന വെല്ലുവിളി കൈയ്യേറ്റവും മലിനീകരനവുമാണ്. കുറഞ്ഞുവരുന്ന ആഹാരലഭ്യതയും വ്യവസായ മലിനീകരണവും കാരണം ഇവിടെ എത്തുന്ന പക്ഷികളുടെ എണ്ണം വർഷംതോറും കുറയുന്നതിന് കാരണമായിട്ടുണ്ട്.

ജൈവവൈവിധ്യ പൈതൃക സ്ഥാനമായി പ്രഖ്യാപിച്ചതിൻറെ ഭാഗമായി നിലവിൽ വന്ന, പ്രാദേശിക ജനങ്ങളെകൂടി ഉൾപ്പെടുത്തിയിരിക്കുന്ന ഒരു കമ്മിറ്റിയുടെ കീഴിൽ തടാകത്തിൻറെ സംരക്ഷണം ആരംഭിച്ചിട്ടുണ്ട്.


</doc>
<doc id="380391" url="https://ml.wikipedia.org/wiki?curid=380391" title="നൈറ്റ്ക്യാപ്പ് ദേശീയോദ്യാനം">
നൈറ്റ്ക്യാപ്പ് ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിലുള്ള  നോർത്തേൺ റിവേഴ്സ് മേഖലയിൽ സ്ഥിതിചെയ്യുന്ന ദേശീയോദ്യാനമാണ് നൈറ്റ്ക്യാപ്പ് ദേശീയോദ്യാനം. 1983 ഏപ്രിലിൽ സ്ഥപിച്ച ഈ ദേശീയോദ്യാനം 8,080 ഹെക്റ്റർ പ്രദേശത്തായി വ്യാപിച്ചു കിടക്കുന്നു. ലിസ്മോറിനു വടക്കായി 35 കിലോമീറ്റർ അകലെയാണിതുള്ളത്. ഔ. യു. സി. എൻ വേൾഡ് കമ്മീഷൻ ഓൺ പ്രൊട്ടെക്റ്റഡ് ഏരിയാസ് കാറ്റഗറി രണ്ടിൽ ഈ ദേശീയോദ്യാനത്തെ ഉൾപ്പെടുത്തി. ആസ്ത്രേലിയയിലെ ലോകപൈതൃകസ്ഥലമായ ഗോണ്ട്വാന മഴക്കാടുകളിലെ ഷീൽഡ് വോൾക്കാനോ ഗ്രൂപ്പിൽ 1986 ഈ ദേശീയോദ്യാനത്തെ ചേർത്തു. 2007 ൽ ആസ്ത്രേലിയൻ നാഷനൽ ഹെറിറ്റേജ് ലിസ്റ്റിൽ ഇതിനെ ഉൾപ്പെടുത്തി.

ഈ ദേശീയോദ്യാനത്തിനുള്ളിലാണ് നൈറ്റ്ക്യാപ്പ് റേഞ്ച്സ്ഥിതിചെയ്യുന്നത്. 



</doc>
<doc id="380423" url="https://ml.wikipedia.org/wiki?curid=380423" title="ഷെഹ്ല മശൂദ്">
ഷെഹ്ല മശൂദ്

പരിസ്ഥിതി പ്രവർത്തകയും വിവരാവകാശ പ്രവർത്തകയുമായ ഷെഹ്ല മശൂദ് 1973 ൽ മധ്യപ്രദേശിലെ ഭോപാലിൽ ജനിച്ചു. മധ്യപ്രദേശിലെ വനങ്ങളിലെ കടുവകളുടെ ദുരൂഹ മരണവുമായി ബന്ധപ്പെട്ടും, അനധികൃത ഖനനവുമായി ബന്ധപ്പെട്ടുമുള്ള പ്രശ്നങ്ങളിൽ സജീവമായി ഇടപെട്ടിരുന്നു. അണ്ണാ ഹസാരെയുടെ അഴിമതി വിരുദ്ധ കേമ്പെയിനിലും നിറസാന്നിധ്യമായിരുന്നു ഷെഹ്ല. 

2016 ആഗസ്റ്റ്‌ 6ന് ഭോപാലിലെ തൻറെ വസതിക്ക് മുന്നിൽ വച്ച് ഷെഹ്ല മശൂദ് അജ്ഞാതരുടെ വെടിയേറ്റ്‌ മരിച്ചു. 


</doc>
<doc id="380429" url="https://ml.wikipedia.org/wiki?curid=380429" title="റെക്കിറ്റ് ബെൻകീസർ">
റെക്കിറ്റ് ബെൻകീസർ

ഡെറ്റോളിന്റെ നിർമാതാക്കളായ ബ്രിട്ടീഷ് കമ്പനിയാണ് റെക്കിറ്റ് ബെൻകീസർ. ആന്റി ബാക്ടീരിയൽ ഉൽപന്നങ്ങളാണ് കമ്പനി പുറത്തിറക്കുന്നത്. ഇന്ത്യക്കാരനായ രാകേഷ് കപൂർ ആണ് നിലവിൽ കമ്പനിയുടെ ചെയർമാൻ.

1823-ൽ ജർമ്മനിയിലെ പിർസ്ഹെയിമിൽ ജൊഹാൻ ബെൻക്കിസെർ ഒരു ബിസിനസ്സ് ആരംഭിച്ചു. ഇതിന്റെ പ്രധാന ഉൽപ്പന്നങ്ങൾ വ്യാവസായിക, കൺസ്യൂമർ ഗുഡ്സ് വ്യവസായ രാസപദാർത്ഥങ്ങൾ എന്നിവ ആയിരുന്നു. ലഡ്വിഗ് റീമാൻ എന്ന രസതന്ത്രജ്ഞൻ 1828-ൽ ഈ ബിസിനസ്സിൽ ചേർന്നു.

റെക്കിറ്റ് ബെൻകീസർ കമ്പനിയുടെ ഏറ്റവും കൂടുതൽ അറിയപ്പെടുന്ന ഉത്പന്നമാണ് ഡേറ്റോൾ . 


</doc>
<doc id="380431" url="https://ml.wikipedia.org/wiki?curid=380431" title="നിയോകോളാ-കോബാ ദേശീയോദ്യാനം">
നിയോകോളാ-കോബാ ദേശീയോദ്യാനം

നിയോകോളോ-കോബോ ദേശീയോദ്യാനം (French: "Parc National du Niokolo Koba", PNNK) ഗിനിയ-ബിസൌ അതിർത്തിക്ക് അടുത്ത് തെക്കു കിഴക്കൻ സെനഗലിൽ സ്ഥിതിചെയ്യുന്ന ഒരു ലോക പൈതൃക സ്ഥലവും പ്രകൃതി സംരക്ഷണ മേഖലയുമാണ്. 1925-ൽ  ഒരു റിസർവ് ആയി രൂപീകരിക്കപ്പെട്ട നിയോകോളോ-കോബാ, 1954 ജനുവരി 1 ന് ഒരു ദേശീയോദ്യാനമായി പ്രഖ്യാപിക്കപ്പെട്ടു. 1969 ൽ ഈ ദേശീയോദ്യാനം വികസിപ്പിക്കുകയും 1981 ൽ യുനെസ്കോ ഒരു ലോക പൈതൃക സ്ഥലമായി രേഖപ്പെടുത്തുകയും ചെയ്തു.  2007 ൽ യുനെസ്കോയുടെ നാശഭീഷണി നേരിടുന്ന ലോകപൈതൃക പ്രദേശങ്ങളുടെ പട്ടികയിലുൾപ്പെടുത്തി.


</doc>
<doc id="380434" url="https://ml.wikipedia.org/wiki?curid=380434" title="റൊറൈമ പർവ്വതം">
റൊറൈമ പർവ്വതം

തെക്കേ അമേരിക്കയിലെ തെപൂയി പീഠഭൂമികളിലെ പകരൈമ ശൃംഖലയിലെ ഏറ്റവും ഉയരത്തിൽ സ്ഥിതിചെയ്യുന്ന പർവ്വതമാണ് റൊറൈമ പർവ്വതം (സ്പാനിഷ്: "മോണ്ടെ റൊറൈമ" ]). ഇത് തെപുയി റൊറൈമ, സെറോ റൊറൈമ എന്നീ പേരുകളിലും അറിയപ്പെടുന്നു. 1595 ൽ ഇംഗ്ലീഷ് പര്യവേക്ഷകനായ സർ വാൾട്ടർ റാലിയാണ് തൻറെ പര്യവേഷണസമയത്ത്, 31 ചതുരശ്ര കിലോമീറ്റർ ഉയരമുള്ളതും, 400 മീറ്റർ (1,300 അടി) ഉയരമുള്ള കിഴുക്കാംതൂക്കായി പാറക്കെട്ടുകളാൽ എല്ലാ വശവും ചുറ്റപ്പെട്ടിരിക്കുന്നതുമായ ഇതിൻറെ കൊടുമുടിയെക്കുറിച്ച് ആദ്യമായി വിവരിച്ചത്. മൂന്നു രാജ്യങ്ങളിലായാണ് ഇതു നിലനിൽക്കുന്നത്. ഭൂരിപക്ഷം ഭാഗങ്ങളും വെനിസ്വലയിലും (85 ശതമാനം പ്രദേശം), ഗയാനയിൽ 10 ശതമാനവും, ബ്രസീലിൽ 5 ശതമാനം ഭാഗങ്ങളും നിലനിൽക്കുന്നു.

വെനിസ്വേലയുടെ 30,000 ചതുരശ്ര കിലോമീറ്റർ (12,000 ചതുരശ്ര മൈൽ) വിസ്താരത്തിൽ വ്യാപിച്ചു കിടക്കുന്ന കനൈമ ദേശീയോദ്യാനത്തിന്റെ തെക്കുകിഴക്കന് മൂലയിലെ ഗയാന ഷീൽഡിൽ സ്ഥിതിചെയ്യുന്ന റൊറൈമ പർവ്വതം, ഗയാനയിലെ പർവ്വതശിഖരങ്ങളിലെ ഏറ്റവും ഉയരം കൂടിയ കൊടുമുടിയാണ്. ദേശീയോദ്യാത്തിലെ ഈ ടേബിൾടോപ്പ് പർവ്വതങ്ങൾ (പരന്ന ശിഖരമുള്ള) ഏതാണ്ട് രണ്ട് ബില്യൺ വർഷങ്ങൾക്ക് മുൻപ് പ്രീകാബ്രിയൻ കാലഘട്ടത്തിലുള്ളതും ഭൂമിയിലെ ഏറ്റവും പഴക്കമുള്ളതുമായ ഭൂമിശാസ്ത്ര രൂപീകരണങ്ങളാണ്. ഗയാനയിലെ ഏറ്റവും ഉയർന്ന സ്ഥലവും ബ്രസീലിയൻ സംസ്ഥാനമായ റോറൈമയിലെ ഏറ്റവും ഉയർന്ന സ്ഥലവും പീഠഭൂമിയുടെ മുകൾഭാഗമാണ്. എന്നാൽ വെനിസ്വേലയിയലും ബ്രസീലിലും കൂടുതൽ ഉയരമുള്ള മറ്റു പർവ്വതങ്ങൾ സ്ഥിതിചെയ്യുന്നുണ്ട്.

ഈ ട്രിപ്പിൾ ബോർഡർ പോയിന്റിന്റെ അക്ഷാംശ രേഖാംശങ്ങൾ 5 ° 12'08 "N 60 ° 44'07" ആണ്. ഈ പർവ്വതനിരയുടെ ഏറ്റവും ഉത്തുംഗ ഭാഗമായ മാവേരിക് റോക്ക് 2,810 മീറ്റർ (9,219 അടി) ഉയരത്തിൽ പീഠഭൂമിയടെ തെക്കേ അറ്റത്തായി പൂർണ്ണമായും വെനിസ്വേലയിൽ സ്ഥിതിചെയ്യുന്നു.


</doc>
<doc id="380435" url="https://ml.wikipedia.org/wiki?curid=380435" title="ഏഞ്ചല ബാസെറ്റ്">
ഏഞ്ചല ബാസെറ്റ്

ആഞ്ചല എവ്ലിൻ ബാസ്സറ്റ് (ജനനം, ആഗസ്റ്റ് 16, 1958) ഒരു അമേരിക്കൻ നടിയാണ്. ജീവചരിത്ര സംബന്ധിയായ ചിത്രങ്ങളിൽ അഭിനയിക്കുന്നതിന് പ്രശസ്തയായിരുന്നു, പ്രത്യേകിച്ച് 1993 ൽ പുറത്തിറങ്ങിയ "വാട്ട്സ് ലവ് ഗോട്ട് ഇറ്റ് ഡു വിത്ത് ഇറ്റ്" എന്ന ചിത്രത്തിലെ ടിന ടർണർ എന്ന കഥാപാത്രമായുള്ള അഭിനയത്തിന് മികച്ച നടിക്കുള്ള അക്കാദമി അവാർഡിന് നാമനിർദ്ദേശം ചെയ്യപ്പെടുകയും ഒരു ഗോൾഡൻ ഗ്ലോബ് പുരസ്കാരത്തിന് അർഹയാവുകയും ചെയ്തിരുന്നു. .


</doc>
<doc id="380445" url="https://ml.wikipedia.org/wiki?curid=380445" title="അബ്രോൾഹോസ് മറൈൻ ദേശീയോദ്യാനം">
അബ്രോൾഹോസ് മറൈൻ ദേശീയോദ്യാനം

അബ്രോൾഹോസ് മറൈൻ ദേശീയോദ്യാനം (Portuguese: "Parque Nacional Marinho dos Abrolhos" ]), 1983 ൽ രൂപീകൃതമായ ബ്രസീലിലെ ബാഹിയ സംസ്ഥാനത്തിലുൾപ്പെട്ടതും അബ്രോൾഹോസ് ദ്വീപസമൂഹങ്ങളുടെ ഭൂരിഭാഗവും ഉൾക്കൊള്ളുന്നതുമായ ഒരു ദേശീയോദ്യാനമാണ്. 1983 ഏപ്രിൽ 6 നാണ് ഈ ദേശീയോദ്യാനം സ്ഥാപിക്കപ്പെട്ടത്. 91,300 ഹെക്ടർ (226,000 ഏക്കർ) ഭൂപ്രദേശം ഈ ദേശീയോദ്യാനത്തിലുൾപ്പെടുന്നു. 2002 ൽ രൂപീകരിക്കപ്പെട്ട സെൻട്രൽ അറ്റ്ലാന്റിക് ഫോറസ്റ്റ് ഇക്കോളജിക്കൽ കോറിഡോറിൻറെ ഭാഗമായി ഇത് മാറി. ബ്രസീലിലെ വടക്കുകിഴക്കായി ബാഹിയയുടെ തെക്കൻ തീരത്തായി ഇതു സ്ഥിതിചെയ്യുന്നു. ഈ പ്രദേശത്തെ ദ്വീപുകളെല്ലാംതന്നെ അഗ്നിപർവതജന്യമാണ്.

അബ്രോൾഹോസ് ദ്വീപസമൂഹത്തിൽ ആകെ അഞ്ച് ദ്വീപുകളാണുളളത്. അതിൽ സിരിബാ എന്ന ഒരെണ്ണം മാത്രമേ സന്ദർശകർക്കായി തുറന്നിട്ടുള്ളൂ.1,600 മീറ്റർ നീളത്തിലുള്ള (5,200 അടി) ഒരു വഴിത്താര ഈ ദ്വീപിന് ചുറ്റുമായിട്ടുണ്ട്.


</doc>
<doc id="380448" url="https://ml.wikipedia.org/wiki?curid=380448" title="അകാരി ദേശീയോദ്യാനം">
അകാരി ദേശീയോദ്യാനം

അകാരി ദേശീയോദ്യാനം (Portuguese: "Parque Nacional do Acari") ബ്രസീലിലെ ആമസോണാസ് സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്. അകാര ദേശീയോദ്യാനം, ആമസോണാസ് സംസ്ഥാനത്തെ അപൂയി (11.77%), ബോർബ (59.55%), നോവോ അരിപ്വാന (28.68%) എന്നീ മുനിസിപ്പാലിറ്റികളുടെ ഭാഗങ്ങളെ ഉൾക്കൊള്ളുന്നു. അപൂയി-ജക്കാറിയാക്കാങ്ക സെക്ഷനിലെ BR-230 ട്രാൻസ്-ആമസോണിയൻ ഹൈവേയ്ക്ക് വടക്കായിട്ടാണിതിൻറെ സ്ഥാനം. ഉരുപ്പാടി ദേശീയവനം, അൾട്ടോ മൌയെസ് എക്കോളജിക്കൽ സ്റ്റേഷൻ എന്നിവ ഈ ദേശീയോദ്യാനത്തിൻറെ കിഴക്കൻ അതിർത്തികളാണ്. ആമസോൺ ബയോമിൽ.സ്ഥിതിചെയ്യുന്ന ഈ ദേശീയോദ്യാനം 896,410.95 ഹെക്ടർ (2,215,079.7 ഏക്കർ വിസ്തൃതിയുള്ളതാണ്. 


</doc>
<doc id="380450" url="https://ml.wikipedia.org/wiki?curid=380450" title="ഒഗസവാരാ ദേശീയോദ്യാനം">
ഒഗസവാരാ ദേശീയോദ്യാനം

ജപ്പാനിലെ ഒഗസാവാര ദ്വീപുകളിലായി സ്ഥിതിചെയ്യുന്ന ഒരു ദേശീയോദ്യാനമാണ് . 1972ലാണ് ഈ ഉദ്യാനം സ്ഥാപിതമായത്. 2011-ൽ ഒഗസവാരാ ദ്വീപുകളെ, യുനെസ്കൊ ലോകപൈതൃകപട്ടികയിൽ ഉൾപ്പെടുത്തി.



</doc>
<doc id="380454" url="https://ml.wikipedia.org/wiki?curid=380454" title="ഊലമ്പേയൻ ദേശീയോദ്യാനം">
ഊലമ്പേയൻ ദേശീയോദ്യാനം

ആസ്ത്രേലിയയിലെ തെക്കു-പടിഞ്ഞാറൻ ന്യൂ സൗത്ത് വെയിൽസിലെ റിവേറിന മേഖലയിലുള്ള ഹേയിൽ നിന്നും തെക്കു-കിഴക്കായി 46 കിലോമീറ്ററും കാറതൂളിനു തെക്കായും സ്ഥിതിചെയ്യുന്ന ദേശീയോദ്യാനമാണ് ഊലമ്പേയൻ ദേശീയോദ്യാനം. 

ചെമ്മരിയാടുകളുടെ കൂട്ടങ്ങൾ മേഞ്ഞുനടന്നിരുന്ന സ്ഥലമായിരുന്നു ഒരിക്കൽ ഊലമ്പേയൻ സ്റ്റേഷൻ. 2001 നവംബർ ന്യൂ സൗത്ത് വെയിൽസിലെ സർക്കാർ ഇത് വാങ്ങുകയായിരുന്നു. 



</doc>
<doc id="380455" url="https://ml.wikipedia.org/wiki?curid=380455" title="ടാപോ-കപാരോ ദേശീയോദ്യാനം">
ടാപോ-കപാരോ ദേശീയോദ്യാനം

ടാപോ-കപാരോ ദേശീയോദ്യാനം (Spanish: "Parque nacional Tapo-Caparo"), വെനിസ്വേലയിലെ ദേശീയ ഉദ്യാന പദവി ലഭിച്ച സംരക്ഷിത പ്രദേശമാണ്. നാഷണൽ പാർക്ക് ടാപോ കപാരോ എന്നും അറിയപ്പെടുന്നു.

ഏകദേശം 2,050 ചതുരശ്ര കിലോമീറ്ററാണ് ഈ ദേശീയോദ്യാനത്തിൻറെ ആകെ വിസ്തീർണ്ണം. ഇത് ഭരണപരമായി വെനിസ്വേലൻ പ്രദേശങ്ങളുടെ പടിഞ്ഞാറ് ഭാഗത്ത് ബരിനാസ്, മെരിഡ, ടാച്ചിറ എന്നീ സംസ്ഥാനങ്ങൾക്കിടയിലാണ് സ്ഥിതിചെയ്യുന്നത. 1992 ജനുവരി 14 ന് അന്നത്തെ പ്രസിഡന്റ് കാർലോസ് ആൻഡ്രെസ് പെരെസ് ഗവൺമെൻറൻറെ ഉത്തരവുപ്രകാരമാണ് ഈ ദേശീയോദ്യാനം നിലവിൽ വന്നത്.

പന്നൽച്ചെടികൾ, പൂപ്പലുകൾ, കൽപ്പായലുകൾ, കുമിളുകൾ എന്നിയും ജന്തുജാലങ്ങളിൽ ജഗ്വാറുകൾ, ടൌക്കണുകൾ (ഒരു തരം പക്ഷി) എന്നിവയും അനേകം ഗിരകന്ദരങ്ങളും നദികളുമായി ഇതൊരു വൈവിദ്ധമാർന്ന വനനിരയാണ്. ഉദ്യാനത്തിനു സമീപം യുറിബാൻറെ-കപാരോ ഹൈഡ്രോ ഇലക്ടിക് കോംപ്ലക്സ് എന്ന എന്ന പേരിൽ‍‌ ഇവിടെ ഒരു അണക്കെട്ടും പണിതുയർത്തിയിട്ടുണ്ട്.


</doc>
<doc id="380457" url="https://ml.wikipedia.org/wiki?curid=380457" title="എൽ ഗ്വാച്ചെ ദേശീയോദ്യാനം">
എൽ ഗ്വാച്ചെ ദേശീയോദ്യാനം

എൽ ഗ്വാച്ചെ ദേശീയോദ്യാനം (Spanish: Parque nacional El Guache), വെനിസ്വേലയിൽ ദേശീയോദ്യാനത്തിൻറെ പദവി ലഭിച്ച ഒരു സംരക്ഷിതപ്രദേശമാണ്. ആന്തിസ് മലനിരകളുടെ തുടക്കത്തിൽ ലാറ, പോർച്ചുഗീസ സംസ്ഥാനങ്ങളുടെ മലമ്പദേശത്താണ് ഇതു സ്ഥിതി ചെയ്യുന്നത്. ഗൌച്ചെ, ഒസ്പിനോ, ടോകോ, മൊറാഡോർ തുടങ്ങിയ നദികൾ ഉത്ഭവിക്കുന്നതിവിടെനിന്നാണ്. അതിന്റെ സമീപത്തുള്ള ഒരു ശക്തമായ വെള്ളച്ചാട്ടമാണ് സാൻ മിഗുവേൽ.
ഈ ദേശീയോദ്യാനത്തിന് 12,200 ഹെക്ടർ പരമ്പരാഗതമായി വിസ്തൃതിയുണ്ട്. അളവിലും 15,960 ഹെക്ടറിലും വിസ്തീർണ്ണം ഉണ്ട്.
ദേശീയോദ്യാനമേഖലയിലെ താപനില 19 ഡിഗ്രിക്കും 26 ഡിഗ്രി സെൽഷ്യസിനുമിടയിലാണ്. വർഷപാതം 1800 മുതൽ 2000 മില്ലിമീറ്റർ വരെ വ്യത്യാസപ്പെട്ടിരിക്കുന്നു. ഗൌച്ചെ, ഒസ്പിനോ, ബോകോയ്, ടോകോ തുടങ്ങിയ നദികളുടെ ഉയർന്ന തടങ്ങൾ സംരക്ഷിക്കുകയെന്ന ഉദ്ദേശം മുൻനിറുത്തിയാണ് ഈ ദേശീയോദ്യാനം 1992 ജൂൺ 5 ന് രൂപീകൃതമായത്.


</doc>
<doc id="380458" url="https://ml.wikipedia.org/wiki?curid=380458" title="ടിർഗ്വ ദേശീയോദ്യാനം">
ടിർഗ്വ ദേശീയോദ്യാനം

ടിർഗ്വ ദേശീയോദ്യാനം (Spanish: "Parque nacional Tirgua"),  വെനിസ്വേലയിലെ ഒരു ദേശീയോദ്യാനമാണ്. ഇത് ജനറൽ മാനുവൽ മാൻ‍റിക്വെ ദേശീയോദ്യാനം എന്നും അറിയപ്പെടുന്നു. ദേശീയോദ്യാനത്തിൻറെ പേരിനു നിദാനമായ ടിർഗ്വ നദിയുടേതുൾപ്പെടെ അനവധി ജലപാതകളുടെ അത്യുന്നതഭാഗങ്ങളെ ഇത് സംരക്ഷിക്കുന്നു.

കൊജെഡെസ് സംസ്ഥാനത്തെ മുനിസിപ്പാലിറ്റികളായ സാൻ കാർലോസ്, ആൻസോട്ടെഗ്യൂയി എന്നിവയ്ക്കിടയിലും യരക്വെ സംസ്ഥാനത്തെ നിർഗ്വ മുനിസിപ്പാലിറ്റിയിലുമായി സ്ഥിതി ചെയ്യുന്ന ഈ ദേശീയോദ്യാനത്തിൻറെ ഏകദേശ വിസ്തീർണ്ണം 910 ചതുരശ്ര കിലോമീറ്ററാണ്.

ഇതിൽ ഇലപൊഴിയും വനങ്ങളും അർദ്ധ ഇലപൊഴിയും വനങ്ങളും അതോടൊപ്പം നിരവധി ഉൾപ്പെടുന്നു. സസ്തനികളിൽ അരഗ്വാറ്റോ കപ്പൂച്ചിൻ കുരങ്ങുകൾ, കുനഗ്വാരോകൾ, ടാപിറുകൾ എന്നിവ ഉൾപ്പെടുന്നു.


</doc>
<doc id="380459" url="https://ml.wikipedia.org/wiki?curid=380459" title="റിയോ വിജോ സാൻ കാമിലോ ദേശീയോദ്യാനം">
റിയോ വിജോ സാൻ കാമിലോ ദേശീയോദ്യാനം

റിയോ വിജോ സാൻ കാമിലോ ദേശീയോദ്യാനം ((Spanish: "Parque nacional Río Viejo-San Camilo") തെക്കേ അമേരിക്കൻ രാജ്യമായ വെനിസ്വേലയിലെ ദേശീയോദ്യാന പദവി ലഭിച്ച ഒരു സംരക്ഷിത പ്രദേശമാണ്.

ഈ ദേശീയോദ്യാനത്തിലെ ഭൂമി കൊളമ്പിയൻ അതിർത്തിക്കു സമീപമുള്ള അപുറെ സംസ്ഥാനത്തിൻറെ ഭാഗമാണ്. 80,000 ഹെക്ടറിലധികം വിസ്തൃതിയുള്ള ഈ പ്രദേശത്ത് 1993 ജൂലൈ 1 മുതൽ ദേശീയ ഉദ്യാനം രൂപീകരിച്ചിരുന്നു. ഇതിലെ സസ്യങ്ങൾ അടിസ്ഥാനപരമായി സാവന്നകളാണ്. ഇതിൽ സമൻ, സീബ, അപാമേറ്റ്, പാം മകാനില എന്നിങ്ങനെയുള്ള മരങ്ങളും ഉൾപ്പെടുന്നു. 

ഈ പ്രദേശത്തിൻറെ സമുദ്രനിരപ്പിൽനിന്നുള്ള ഉയരം 34 മുതൽ 225 മീറ്റർ വരെയാണ്. നിരവധി നദികൾ നിലനിൽക്കുന്നതിനാൽ ആമകൾ, കുരങ്ങുകൾ ക്രൗഞ്ചങ്ങൾ, തത്തകൾ തുടങ്ങി വ്യത്യസ്തങ്ങളായ ജീവജാലങ്ങളുടെ ആവാസവ്യവസ്ഥയാണ് ഇവിടെയുള്ളത്.


</doc>
<doc id="380460" url="https://ml.wikipedia.org/wiki?curid=380460" title="ഗ്വട്ടൊപ്പോ ദേശീയോദ്യാനം">
ഗ്വട്ടൊപ്പോ ദേശീയോദ്യാനം

ഗ്വട്ടൊപ്പോ ദേശീയോദ്യാനം  (Spanish: "Parque nacional Guatopo") തെക്കേ അമേരിക്കൻ രാജ്യമായ വെനിസ്വലയുടെ വടക്കു ഭാഗത്തു സ്ഥിതിചെയ്യുന്ന ദേശീയോദ്യാന പദവി ലഭിച്ച സംരക്ഷിത പ്രദേശമാണ്.

മിറാൻഡ, ഗ്വാരിക്കൊ എന്നീ സംസ്ഥാനങ്ങളുടെ ഇടയിൽ, വടക്ക് കോർഡില്ലെറ ഡി ലാ കോസ്റ്റ, ബാർലോവെൻറോ സമതലം എന്നിവയുടെ അതിർത്തികളിലാണ് ഇത് സ്ഥിതിചെയ്യുന്നത്. ദേശീയോദ്യാനത്തിനു തെക്ക് പീഡെമൊണ്ടെ ല്ലാനെറോ, കിഴക്ക് സിറാനിയ ഡെല്ലിൻറെ ഉൾപ്രദേശത്തിൻറെ തുടർച്ച, പടിഞ്ഞാറ് ഇതേ സെറാനിയയുടെ തുടർച്ച, ടുയി താഴ്വര എന്നിവയുമാണ് മറ്റ് അതിരുകൾ.


</doc>
<doc id="380461" url="https://ml.wikipedia.org/wiki?curid=380461" title="എൽ അവില ദേശീയോദ്യാനം">
എൽ അവില ദേശീയോദ്യാനം

എൽ അവില ദേശീയോദ്യാനം (ഈ മേഖലയ്ക്കുള്ള തദ്ദേശീയ നാമം: വരൈറ റെപ്പാന) മദ്ധ്യ വടക്കൻ വെനെസ്വേലയുടെ തീരപ്രദേശത്തുള്ള കോർഡില്ലേര ഡി ലാ കോസ്റ്റ സെൻട്രൽ പർവത നിരയുടെ ഭാഗങ്ങളെ സംരക്ഷിക്കുന്ന ഒരു ദേശീയോദ്യാനമാണ്. കോർഡില്ലേറ ഡി ലാ കോസ്റ്റ മദ്ധ്യ പർവ്വതനിരയിൽ കോർഡില്ലെറ ഡി ലാ കോസ്റ്റ മൌണ്ടൻ സിസ്റ്റത്തിൻറെ മദ്ധ്യമേഖലയിൽ നെടുനീളത്തിലാണ് എൽ അവില ദേശീയോദ്യാനം സ്ഥിതി ചെയ്യുന്നത്. സമുദ്രനിരപ്പിൽനിന്ന് 2,765 മീറ്റർ (9,072 അടി) ഉയരത്തിലുള്ള പിക്കോ നയ്ഗ്വാറ്റാ ആണ് ഈ പ്രദേശത്തെ ഏറ്റവും ഉയർന്ന ഭാഗം.


</doc>
<doc id="380462" url="https://ml.wikipedia.org/wiki?curid=380462" title="യുരൂബി ദേശീയോദ്യാനം">
യുരൂബി ദേശീയോദ്യാനം

യുരൂബി ദേശീയോദ്യാനം ((Spanish: "Parque nacional Yurubí"))  തെക്കേ അമേരിക്കൻ രാജ്യമായ വെനിസ്വേലയുടെ വടക്കുഭാഗത്തുള്ള ദേശീയോദ്യാനമെന്ന പദവിയുള്ള ഒരു സംരക്ഷിത പ്രദേശമാണ്. 

1960 മാർച്ച് 18 ന് യരാക്വേ സംസ്ഥാനത്തിലാണ് ഈ ദേശീയോദ്യാനം സ്ഥാപിക്കപ്പെട്ടത്.  സാൻ ഫിലിപ്പെ നഗരത്തിനു ശുദ്ധജലം ലഭ്യമാകുന്ന പ്രധാന ഉറവിടമായ യൂറുബി നദീതടം സംരക്ഷിക്കുകയെന്ന ലക്ഷ്യമാണ് ഈ ദേശീയോദ്യാന രൂപീകരണത്തിൻറെ പ്രധാന ഉദ്ദേശം. സിയേറ ഡി അറോവ മലനിരകളിലാണ് യുരൂബി ദേശീയോദ്യാനം സ്ഥിതിചെയ്യുന്നത്.  ക്ലൗഡ് വനങ്ങളും താഴ്ന്ന  പർവ്വതപ്രകൃത വനങ്ങളും ഉൾക്കൊള്ളുന്ന ഈ ദേശീയോദ്യാനത്തിനു ചുറ്റും കാർഷിക മേഖലകളാണ്. ദേശീയോദ്യാനത്തിനുള്ളിലെ  ചെറിയ വഴിത്താരകൾ പ്രധാനമായി മൃഗവേട്ടക്കാരോ ഒറ്റപ്പെട്ട സന്ദർശകരോ ഗവേഷകരോ ഒക്കെയാണ് ഉപയോഗിക്കാറുള്ളത്. ദേശീയോദ്യാനത്തിൽ ജനവാസമില്ല. ഈ പ്രദേശത്തെ പഴയ കുടിയേറ്റക്കാരെ മറ്റ പ്രദേശങ്ങളിലേയ്ക്ക് അനവധി വർഷങ്ങൾക്കു മുമ്പ്തന്നെ മാറ്റിയിരുന്നു. ഈ ദേശീയോദ്യാനത്തിൻറെ  ഭൂമിശാസ്ത്രപരമായ സ്ഥാനം കാരണം, ഇവിടെ ഉയർന്ന അളവിലുള്ള ജൈവവൈവിധ്യവും തനതുസസ്യജന്തുജാലങ്ങളും കണ്ടുവരുന്നു. എന്നിരുന്നാലും പരിമിതമായ തോതിലുള്ള ഗവേഷണങ്ങളാണ് നടത്തപ്പെട്ടിട്ടുള്ളതെന്നതിനാൽ ദേശീയോദ്യാനത്തെക്കുറിച്ച് പരിമിതമായ അറിവകളേയുള്ളു.


</doc>
<doc id="380463" url="https://ml.wikipedia.org/wiki?curid=380463" title="ഓക്സ്‌ലി വൈൽഡ് റിവേഴ്സ് ദേശീയോദ്യാനം">
ഓക്സ്‌ലി വൈൽഡ് റിവേഴ്സ് ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിലെ നോർത്തേൺ ടേബിൾ ലാന്റ് മേഖലയിൽ സ്ഥിതിചെയ്യുന്ന ദേശീയോദ്യാനമാണ് ഓക്സ്‌ലി വൈൽഡ് റിവേഴ്സ് ദേശീയോദ്യാനം. സിഡ്നിയിൽ നിന്നും 445 കിലോമീറ്റർ വടക്കായുള്ള ഈ ദേശീയോദ്യാനം 145,223 ഹെക്റ്റർ പ്രദേശത്തായി വ്യാപിച്ചുകിടക്കുന്നു. ന്യൂ സൗത്ത് വെയിൽസിലെ തന്നെ ഏറ്റവും വലിയ ദേശീയോദ്യാനങ്ങളിൽ ഒന്നാണ് ഇത്. ഈ പ്രദേശത്തിലൂടെ 1818ൽ കടന്നുപോയ ജോൺ ഹക്സ്‌ലിയുടെ ഓർമ്മയ്ക്കായാണ് ഈ പേര് ദേശീയോദ്യാനത്തിനിട്ടത്. 

1986ൽ ഈ ദേശീയോദ്യാനത്തെ ആസ്ത്രേലിയയിലെ ലോകപൈതൃകസ്ഥലമായ ഗോണ്ട്വാന മഴക്കാടുകളുടെ ഹേസ്റ്റിംഗ്-മക്ലി ഗ്രൂപ്പിന്റെ ഭാഗമാക്കി. 2007 ൽ ആസ്ത്രേലിയൻ നാഷനൽ ഹെറിറ്റേജ് ലിസ്റ്റിൽ ഇതിനെ ഉൾപ്പെടുത്തി. 


ന്യൂ സൗത്ത് വെയിൽസിലെ സംരക്ഷിതപ്രദേശങ്ങൾ<br>



</doc>
<doc id="380464" url="https://ml.wikipedia.org/wiki?curid=380464" title="ഡബ്ല്യൂ ദേശീയോദ്യാനം">
ഡബ്ല്യൂ ദേശീയോദ്യാനം

ഡബ്ല്യൂ ദേശീയോദ്യാനം (French: ""W" du Niger") പടിഞ്ഞാറൻ ആഫ്രിക്കയിലെ ഒരു പ്രധാന ദേശീയ ഉദ്യാനമാണ്. നൈജർ നദീതീരത്തിനു ചുറ്റും വക്രഗതിയിൽ ഒരു "W" പോലെയാണ് ഇതു സ്ഥിതിചെയ്യുന്നത്.

നൈജർ, ബെനിൻ, ബർക്കിന ഫാസോ എന്നീ മൂന്നു രാജ്യങ്ങളുടെ ഭാഗങ്ങൾ ഈ ദേശീയോദ്യാനത്തിലുൾപ്പെട്ടിരിക്കുന്നു. ദേശീയോദ്യാനത്തിന്റെ ഭരണം  ഈ മൂന്നു രാജ്യങ്ങൾ കൂടിയാണു നടത്തുന്നത്. നൈജറിലെ ഡബ്ല്യൂ ദേശീയോദ്യാനം 1954 ഓഗസ്റ്റ് 4 ന് രൂപവത്കരിക്കപ്പെട്ടു. 1996 മുതൽ യുനെസ്കോ വേൾഡ് ഹെറിറ്റേജ് സൈറ്റായി പട്ടികയിൽ ഉൾപ്പെട്ടിരിക്കുന്നു.

മൂന്നു രാജ്യങ്ങളിലായി 10,000 ചതുരശ്രമീറ്റർ വിസ്തൃതിയിൽ സ്ഥിതിചെയ്യുന്ന ഈ ദേശീയോദ്യാനത്തിലെ ഭൂരിഭാഗവും മനുഷ്യവാസമില്ലാത്തവയാണ്.


</doc>
<doc id="380473" url="https://ml.wikipedia.org/wiki?curid=380473" title="ഒസ്സേ ദേശീയോദ്യാനം">
ഒസ്സേ ദേശീയോദ്യാനം

ജപ്പാനിൽ സ്ഥിതിചെയ്യുന്ന ഒരു ദേശീയോദ്യാനമാണ് . ഫുക്കുഷിമ, തൊചിഗി, ഗുന്മ, നീഗാത്ത എന്നീ പ്രവിശ്യകളിലായി ഇത് വ്യാപിച്ച്കിടക്കുന്നു. 372 ചതുരശ്ര കിലോമീറ്ററാണ് ഉദ്യാനത്തിന്റെ വിസ്തീർണ്ണം.

2007 ഓഗസ്ത് 30നാണ് ഇത് സ്ഥാപിതമായത്. മുൻപ് നിക്കൊ ദേശീയോദ്യാനത്തിന്റെ ഭാഗമായിരുന്ന ചില ചതുപ്പുസ്ഥലങ്ങളും മലനിരകളും ഈ ദേശീയോദ്യാനത്തോടുകൂടി കൂട്ടിചേർത്തിരുന്നു.



</doc>
<doc id="380476" url="https://ml.wikipedia.org/wiki?curid=380476" title="പോപ്രാൻ ദേശീയോദ്യാനം">
പോപ്രാൻ ദേശീയോദ്യാനം

കിഴക്കൻ ആസ്ത്രേലിയയിലെ ന്യൂ സൗത്ത് വെയിൽസിലെ സെൻട്രൽ കോസ്റ്റ് മേഖലയിൽ സ്ഥിതിചെയ്യുന്ന ദേശീയോദ്യാനമാണ് പോപ്രാൻ ദേശീയോദ്യാനം. സിഡ്നിയ്ക്കു വടക്കായി 56 കിലോമീറ്റർ ദൂരത്താണ് 3,970 ഹെക്റ്റർ (9,8000-ഏക്കർ) പ്രദേശത്തായി വ്യാപിച്ചിരിക്കുന്ന ഈ ദേശീയോദ്യാനമുള്ളത്. ഈ ദേശീയോദ്യാനത്തിന്റെ പേര് പോപ്രാൻ അരുവിയിൽ നിന്നുമാണ് സ്വീകരിച്ചിട്ടുള്ളത്. സെൻട്രൽ മാൻഗ്രോവിൽ ആരംഭിക്കുന്ന ഈ അരുവിയുടെ കൂടുതൽ ഭാഗങ്ങളും തെക്കോട്ടാണൊഴുകുന്നത്. മാൻഗ്രോവ് അരുവിയിൽ എത്തുന്നതുവരെ ഏകദേശം 24 കിലോമീറ്റർ ഇത് ഒഴുകുന്നു. പോപ്രാൻ താഴ്വര എന്നും അറിയപ്പെടുന്ന ഗ്ലെന്വർത്ത് താഴ്വരയിലൂടെ പോപ്രാൻ അരുവി ഒഴുകുന്നു.



</doc>
<doc id="380477" url="https://ml.wikipedia.org/wiki?curid=380477" title="പുല്ലൻ">
പുല്ലൻ

ലാബിയോ മത്സ്യ ജനുസ്സിലെ ഒരു സ്പീഷിസാണ് മലബാർ ലാബിയോ എന്ന ആഗലേയ വിളിപ്പേരുള്ള പുല്ലൻ അഥവാ തൂളി. ഈ മത്സ്യത്തിന്റെ ശാസ്ത്രനാമം Labeo dussumieri എന്നാണ്.

നീണ്ട ശരീരം, ശരീരത്തിനു മുകൾ ഭാഗം തവിട്ടുകലർന്ന പച്ചനിറത്തോടും, താഴ്ഭാഗം വെള്ളിനിറത്തോടും കൂടിയതാണ്. ഇവയുടെ വായ് കീഴ്ഭാഗത്തേക്കായി തുറന്നിരിക്കുന്നതാണ്. രണ്ടു ജോടി തൊങ്ങലുകൾ ഇവയുടെ മേൽ താടിയിൽ തൊങ്ങലുകളുണ്ട്. 


</doc>
<doc id="380479" url="https://ml.wikipedia.org/wiki?curid=380479" title="മുകുർത്തി ദേശീയോദ്യാനം">
മുകുർത്തി ദേശീയോദ്യാനം

ഇന്ത്യൻ സംസ്ഥാനമായ തമിഴ്നാട്ടിലെ വടക്ക് പടിഞ്ഞാറേ മൂലയിലുള്ള ഊട്ടകാമുണ്ട് മലമ്പ്രദേശത്തിന്റെ പടിഞ്ഞാറായി സ്ഥിതിചെയ്യുന്ന ദേശീയോദ്യാനമാണ് മുകുർത്തി ദേശീയോദ്യാനം. ഇത് നീലഗിരി പീഠഭൂമിയുടെ പടിഞ്ഞാറേ മൂലയിൽ പശ്ചിമഘട്ടത്തിലായി സ്ഥിതിചെയ്യുന്നു. ഈ ദേശീയോദ്യാനത്തിന്റെ വിസ്തൃതി 78.46 ചതുരശ്രകിലോമീറ്ററാണ്. നീലഗിരി താർ എന്ന ജീവി വർഗ്ഗത്തിനെ സംരക്ഷിക്കാനായാണ് ഈ ദേശീയോദ്യാനം നിർമ്മിച്ചിട്ടുള്ളത്.

ഈ ദേശീയോദ്യാനത്തിൽ ഉയരങ്ങളിൽ കാണപ്പെടുന്ന പുൽമേടുകളും കുറ്റിച്ചെടികളും ചോല വനങ്ങളും കാണപ്പെടുന്നു. വളരെ ഉയർന്ന പ്രദേശങ്ങളും നല്ല മഴയും ഐസാകുന്ന താപനിലയും ശക്തിയേറിയ കാറ്റുകളും ഈ പ്രദേശത്തിന്റെ പ്രത്യേകതയാണ്. ബംഗാൾ കടുവ, ഏഷ്യൻ ആന തുടങ്ങി വംശനാശഭീഷണിയുള്ള അനേകം വന്യജീവികളുടെ വാസസ്ഥമാണിവിടം.  ഇവിടത്തെ പ്രധാന ജീവി വർഗ്ഗം നീലഗിരി താർ ആണ്. ഈ ദേശീയോദ്യാനം നേരത്തെ നീലഗിരി താർ ദേശീയോദ്യാനം എന്നാണ് അറിയപ്പെട്ടിരുന്നത്.

നീലഗിരി ജൈവമണ്ഡല സംരക്ഷിത പ്രദേശത്തിന്റെ ഭാഗമാണ് ഈ ദേശീയോദ്യാനം. ഇത് ഇന്ത്യയിലെ ആദ്യത്തെ അന്താരാഷ്ട്ര ജൈവമണ്ഡല സംരക്ഷിതപ്രദേശമാണ്. പശ്ചിമഘട്ടത്തിന്റെ ഭാഗമായതുകൊണ്ട് ഇത് 2012 ജൂലൈ 1 മുതൽ യുനെസ്കോ ലോകപൈതൃകസ്ഥാനമാണിത്. 


</doc>
<doc id="380481" url="https://ml.wikipedia.org/wiki?curid=380481" title="റോയൽ ദേശീയോദ്യാനം">
റോയൽ ദേശീയോദ്യാനം

കിഴക്കൻ ആസ്ത്രേലിയയിലെ ന്യൂ സൗത്ത് വെയിൽസിലുള്ള സതർലാന്റ് ഷയറിൽ, സിഡ്നിക്കു തെക്കായി സ്ഥിതിചെയ്യുന്ന ദേശീയോദ്യാനമാണ് റോയൽ ദേശീയോദ്യാനം (ഗ്രാമ്യഭാഷയിൽ നാഷോ അല്ലെങ്കിൽ ദി റോയൽ ). ലോഫ്റ്റസ്, ഓറ്റ്ഫോർഡ്, വാട്ടർഫാൾ എന്നീ പ്രദേശങ്ങൾക്കു സമീപത്തായി, സിഡ്നിയിൽ നിന്നും ഏകദേശം 29 കിലോമീറ്റർ അകലത്തായുള്ള ഈ ദേശീയോദ്യാനം 151 ചതുരശ്രകിലോമീറ്റർ പ്രദേശത്തായി വ്യാപിച്ചുകിടക്കുന്നു. 

ലോകത്തിലെ തന്നെ രണ്ടാമത്തെ ദേശീയോദ്യാനവും പേരിനോടൊപ്പം ദേശീയോദ്യാനം എന്നുള്ള ആദ്യത്തേതുമാണ് ഇത്. ന്യൂ സൗത്ത് വെയിൽസിന്റെ താത്ക്കാലിക തലവനായിരുന്ന സർ ജോൺ റോബർട്ട്സണാണ് ഇത് ആരംഭിച്ചത്. <ref name="environment.gov.au/ahdb/place_id=105893"></ref> 1879 ഏപ്രിൽ 26 ന് ഇത് ഔപചാരികമായി വിജ്ഞാപനം ചെയ്യപ്പെട്ടു.  ഇതിന്റെ യഥാർത്ഥ നാമം ദേശീയോദ്യാനം എന്നായിരുന്നു എന്നാൽ 1954 ടൂറിന്റെ കാലയളവിൽ ആസ്ത്രേലിയയിലെ രാജ്ഞിയായിരുന്ന എലിസബത്ത് II, ട്രെയിനിൽ ഇതുവഴി കടന്നുപോയപ്പോൾ 1955 ൽ ഇതിനെ പുനർനാമകരണം ചെയ്തു. <ref name='cultureandrecreation.gov.au/natparks'></ref>

2006 ഡിസംബറിൽ ആസ്ത്രേലിയൻ നാഷനൽ ഹെറിറ്റേജ് ലിസ്റ്റിൽ ഈ ദേശീയോദ്യാനത്തെ ഉൾപ്പെടുത്തി. 



</doc>
<doc id="380485" url="https://ml.wikipedia.org/wiki?curid=380485" title="നഹർ വന്യജീവിസങ്കേതം">
നഹർ വന്യജീവിസങ്കേതം

ഇന്ത്യൻ സംസ്ഥാനമായ ഹരിയാനയിലെ രേവാരി ജില്ലയിൽ സ്ഥിതിചെയ്യുന്ന വന്യജീവിസങ്കേതമാണ് നഹർ വന്യജീവിസങ്കേതം. 211.35 ഹെക്ടറാണ് ഈ വന്യജീവിസങ്കേതത്തിന്റെ വിസ്തൃതി. രേവാരിയിൽനിന്ന് 36.9 കിലോമീറ്റർ അകലെയാണ് ഈ വന്യജീവിസങ്കേതം സ്ഥിതിചെയ്യുന്നത്. കോസിൽ മഹേന്ദ്രഗാർഹ് റോഡിൽ കോസിലിൽനിന്ന് 5 കിലോമീറ്റർ അകലെയായി ഈ വന്യജീവിസങ്കേതം സ്ഥിതിചെയ്യുന്നു.

നഹർ വില്ലേജിൽ സ്ഥിതിചെയ്യുന്നതുകൊണ്ടാണിതിന് നഹർ വന്യജീവിസങ്കേതം എന്ന പേർ ലഭിച്ചത്. 1987 ജനുവരി 30 നാണ് ഈ വന്യജീവിസങ്കേതം ഹരിയാന സർക്കാർ ഔദ്യോഗികമായി പ്രഖ്യാപിച്ചത്.


</doc>
<doc id="380489" url="https://ml.wikipedia.org/wiki?curid=380489" title="കന്യാകുമാരി വന്യജീവിസങ്കേതം">
കന്യാകുമാരി വന്യജീവിസങ്കേതം

ഇന്ത്യൻ സംസ്ഥാനമായ തമിഴ്നാടിലെ കന്യാകുമാരി ജില്ലയിൽ സ്ഥിതിചെയ്യുന്ന വന്യജീവിസങ്കേതമാണ് കന്യാകുമാരി വന്യജീവിസങ്കേതം. 2008 ഫെബ്രുവരിയിലാണ് ഇത് ഔദ്യോഗികമായി പ്രഖ്യാപിച്ചത്. ഇത് ഒരു കടുവ ആവാസവ്യസ്ഥയാണ്.

വളരെ ജൈവവൈവിദ്ധ്യം നിറഞ്ഞ ഒരു പ്രദേശമാണിത്. കടുവകളെക്കൂടാതെ മറ്റനേകം വംശനാശഭീഷണിയുള്ള ജീവികളും ഈ വന്യജീവിസങ്കേതത്തിലുണ്ട്. ഇന്ത്യൻ ബൈസൺ, ഏഷ്യൻ ആന, ഇന്ത്യൻ മലമ്പാമ്പ്, സിംഹവാലൻ കുരങ്ങൻ, എലിമാൻ, നീലഗിരി താർ, സാമ്പാർ മാൻ തുടങ്ങിയവ ഈ വന്യജീവിസങ്കേതത്തിൽ കാണപ്പെടുന്ന ജീവികളാണ്.

സംരക്ഷിത വനപ്രദേശത്തിനരികിലായി ചില ആദിവാസി ഊരുകളും ഇവിടെ സ്ഥിതിചെയ്യുന്നു.



</doc>
<doc id="380492" url="https://ml.wikipedia.org/wiki?curid=380492" title="സായ്കായ് ദേശീയോദ്യാനം">
സായ്കായ് ദേശീയോദ്യാനം

ജപ്പാനിലെ നാഗസാക്കി പ്രവിശ്യയിൽ സ്ഥിതിചെയ്യുന്ന ഒരു സമുദ്രദേശീയോദ്യാനമാണ് . മത്സൂര ഉപദ്വീപിന്റെ തീരദേശഭാഗങ്ങൾ ഈ ദേശീയോദ്യാനത്തിൽ ഉൾപ്പെടുന്നു. ചെറുതും വലുതുമായ 400ലധികം ദ്വീപുകൾ ഇതിന്റെ ഭാഗമാണ്. ഹിരാഡൊ, കുജുകുഷിമ, ഗോട്ടൊ എന്നീ ദ്വീപുകൾ അതിൽ ചിലതാണ്. പ്രാചീനകാലത്തെ തുറമുഖത്തിനും പ്രശസ്തമാണ് ഹിരാഡൊ ദ്വീപ്. 




</doc>
<doc id="380494" url="https://ml.wikipedia.org/wiki?curid=380494" title="ഷെയ്‌വിൽ ദേശീയോദ്യാനം">
ഷെയ്‌വിൽ ദേശീയോദ്യാനം

കിഴക്കൻ ആസ്ത്രേലിയയിലെ ന്യൂ സൗത്ത് വെയിൽസിൽ, സിഡ്നിയുടെ വടക്കു-പടിഞ്ഞാറ് പ്രാന്തപ്രദേശങ്ങളിലായി സ്ഥിതിചെയ്യുന്ന ദേശീയോദ്യാനമാണ് ഷെയ്‌വിൽ ദേശീയോദ്യാനം ( /ˌskaɪˈvɪl/)  . സിഡ്നി സെൻട്രൽ ബിസിനസ് ഡിസ്ട്രിക്റ്റിനു വടക്കു-പടിഞ്ഞാറായി ഏകദേശം 40 കിലോമീറ്റർ (130,000 അടി) ദൂരെയും വിൻഡ്സറിനു വടക്കു-കിഴക്കായുമുള്ള ഈ ദേശീയോദ്യാനം ഷെയ്‌വിൽ ഗ്രാമത്തിനടുത്താണ്. പ്രദേശത്തായാണ് ഇതു വ്യാപിച്ചുകിടക്കുന്നത്. ദേശീയോദ്യാനത്തിന്റെ വടക്കൻ ഭാഗത്താണ് ലോങ്നെക്ക് ലഗൂൺ സ്ഥിതിചെയ്യുന്നത്. 



</doc>
<doc id="380499" url="https://ml.wikipedia.org/wiki?curid=380499" title="സീത മാതാ വന്യജീവിസങ്കേതം">
സീത മാതാ വന്യജീവിസങ്കേതം

ഇന്ത്യൻ സംസ്ഥാനമായ രാജസ്ഥാനിലെ പ്രതാപ്ഗാർഹ് ജില്ലയിലെ തെക്കുഭാഗത്തായി സ്ഥിതിചെയ്യുന്ന വന്യജീവിസങ്കേതമാണ് സീത മാതാ വന്യജീവിസങ്കേതം. 1979 നവംബർ 2 ന് രാജസ്ഥാൻ സർക്കാർ ഈ വന്യജീവിസങ്കേതം പ്രഖ്യാപിച്ചു (നം. എഫ് 11 (9) റവന്യു/8/79, ഡേറ്റഡ് 2/11/1979). 422.95 ചതുരശ്രകിലോമീറ്ററാണ് ഈ വന്യജീവിസങ്കേതത്തിന്റെ വിസ്തൃതി. ഈ ജില്ലയുടെ 40% വും ഇടതൂർന്ന വനങ്ങൾ നിറഞ്ഞ ഈ വന്യജീവിസങ്കേതമാണ്. മാൾവ പീഠഭൂമി, വിന്ധ്യാചല മലനിരകൾ ആരവല്ലി പർവ്വതങ്ങൾ എന്നിവയുടെ സംഗമസ്ഥാനമാണ് ഇവിടം. 

മുൻ കളക്റ്ററും ജില്ലാ ജഡ്ജിയുമായിരുന്ന ഹേമന്ത് ശേഷ് വനാധികാരികളുടെയും എംപിമാരുടെയും സഹായത്തോടെ ഈ സ്ഥലം ദേശീയോദ്യാനമായി പ്രഖ്യാപിക്കാനുള്ള ശുപാർശകൾ നടത്തിവരുന്നു.




</doc>
<doc id="380502" url="https://ml.wikipedia.org/wiki?curid=380502" title="സ്റ്റർട്ട് ദേശീയോദ്യാനം">
സ്റ്റർട്ട് ദേശീയോദ്യാനം

കിഴക്കൻ ആസ്ത്രേലിയയിലെ ന്യൂ സൗത്ത് വെയിൽസിന്റെ ഊഷരമായ ഏറ്റവും വടക്കു-പടിഞ്ഞാറു ഭാഗത്തു സ്ഥിതിചെയ്യുന്ന ദേശീയോദ്യാനമാണ് സ്റ്റർട്ട് ദേശീയോദ്യാനം. സിഡ്നിയിൽ നിന്നും ഏകദേശം 1,060 കിലോമീറ്റർ വടക്കു-പടിഞ്ഞാറായുള്ള ഈ ദേശീയോദ്യാനം 325,329 ഹെക്റ്റർ പ്രദേശത്തായി വ്യാപിച്ചുകിടക്കുന്നു. 6 കിലോമീറ്റർ അകെയുള്ള റ്റിബൂബുറ ആണ് ഏറ്റവും അടുത്തുള്ള പട്ടണം. 

കൊളോണിയൽ പര്യവേഷകനായ ചാൾസ് സ്റ്റർട്ടിനോടുള്ള ആദരസൂചകമായാണ് 1972 ആരംഭിച്ച ഈ ദേശീയോദ്യാനത്തിന് ഈ പേരു നൽകിയത്. പരന്നതും റെഡ്ഡിഷ്-ബ്രൗൺ നിറത്തിലുള്ള ലാന്റ്സ്ക്കേപ്പ് ഇവിടെയുണ്ട്. പാസ്റ്ററൽ സ്ഥലങ്ങളിൽ നിന്നാണ് ഇത് രൂപീകരിച്ചത്. 



</doc>
<doc id="380503" url="https://ml.wikipedia.org/wiki?curid=380503" title="വെള്ളത്തൂവൽ (ചലച്ചിത്രം)">
വെള്ളത്തൂവൽ (ചലച്ചിത്രം)

ജോൺപോൾ എഴുതിയ കഥയിൽ ഐ.വി.ശശി 2009ൽ സംവിധാനം ചെയ്ത ചലച്ചിത്രമാണ്വെള്ളത്തൂവൽ. സി എം രാജു നിർമ്മിച്ച ഈ ചിത്രത്തിൽ രജിത് മേനോൻ,നിത്യ മേനോൻ,ലാലു അലക്സ് ,രേവതി, ജഗതി തുടങ്ങിയവർ വേഷമിടുന്നു. ജോൺസൺ ആണ് സംഗീതമൊരുക്കിയിരിക്കുന്നത്. ഉത്സാഹിയായ ഒരു പെൺകുട്ടിയെയും അവൾ ഒരു പാവം സുഹൃത്തുമൊത്ത് ചെയ്യുന്ന യാത്രയും മുൻ നിർത്തിയാണ് കഥ. 

ഗാനങ്ങൾ ഗിരീഷ് പുത്തഞ്ചേരി രചനയും ജോൺസൺ സംഗീതവും നൽകിയിയിരിക്കുന്നു.

വെള്ളത്തൂവൽ2009


</doc>
<doc id="380506" url="https://ml.wikipedia.org/wiki?curid=380506" title="അകലെ ആകാശം">
അകലെ ആകാശം

ആലപ്പി ഷെരീഫ് കഥയും തിരക്കഥയും എഴുതി തിരുപ്പതി ചെട്ടിയാർ 1977ൽ നിർമ്മിച്ച അകലെ ആകാശം (English:). ഐ.വി. ശശി സംവിധാനം ചെയ്ത ഒരു സിനിമയാണ്. മധു,അടൂർ ഭാസി,ശ്രീദേവി,ശ്രീലത നമ്പൂതിരി തുടങ്ങിയവർ നടിച്ച ഈ ചിത്രത്തിന്റെ സംഗീതം ജി. ദേവരാജൻ നിർവ്വഹിച്ചിരിക്കുന്നു 


ഗാനങ്ങൾ ശ്രീകുമാരൻ തമ്പി രചനയും ജി. ദേവരാജൻ സംഗീതവും നൽകിയിയിരിക്കുന്നു.



</doc>
<doc id="380509" url="https://ml.wikipedia.org/wiki?curid=380509" title="കാഞ്ഞിരംകുളം പക്ഷിസങ്കേതം">
കാഞ്ഞിരംകുളം പക്ഷിസങ്കേതം

ഇന്ത്യൻ സംസ്ഥാനമായ തമിഴ്‌നാടിലെ രാമനാഥപുരം ജില്ലയിലെ മുതുകുളത്തൂരിനടുത്തുള്ള സംരക്ഷിത പ്രദേശമാണ് കാഞ്ഞിരംകുളം പക്ഷിസങ്കേതം. 1989ലാണ് ഇത് സംരക്ഷിതപ്രദേശമായി പ്രഖ്യാപിച്ചത്. ഇത് ചിത്രങ്കുടി പക്ഷിസങ്കേതത്തിനടുത്ത് സ്ഥിതിചെയ്യുന്നു. ഹെറോൺ ജാതിയിൽ പെടുന്ന വിവിധ തരം ദേശാടനപ്പക്ഷികളുടെ കൂട്കെട്ടുന്ന സ്ഥലമാണ് ഇവിടം. ഇവിടെയുള്ള തഴച്ചുവളരുന്ന ബാബുൾ മരങ്ങളാണ് ഇവക്ക് കൂടൊരുക്കുന്നതിന് സഹായകമായ ആവാസവ്യവസ്ഥ. അന്താരാഷ്ട്രനാമം ചിത്രഗുഡി കാഞ്ഞിരംകുളം പക്ഷിസങ്കേതം എന്നാണ്. 9°20′N 78°29′E ആണ് ഇതിന്റെ ഭൂനിർദ്ദേശാങ്കം. ഐബിഎ കോഡ് ഐഎൻ261, ക്രൈറ്റീരിയ എ1, എ4ഐ.

മുതകുളത്തൂരിൽനിന്ന് റോഡുമാർഗ്ഗം 8 കിലോമീറ്റർ സഞ്ചരിച്ച് ഈ പക്ഷിസങ്കേതത്തിലെത്താം. മധുര 117 കിലോമീറ്റർ അകലെയാണ്. ഏറ്റവും അടുത്തുള്ള തീവണ്ടിനിലയം 15 കിലോമീറ്റർ അകലെയുള്ള പരംകുടിയാണ് വിമാനത്താവളം മധുരയും.

ഒക്ടോംബർ മുതൽ ഫെബ്രുവരി വരെയുള്ള കാലയളവിൽ ധാരാളം ദേശാടനപക്ഷികൾ ഇവിടെ ചേക്കേറാനെത്തുന്നു. വർണ്ണക്കൊക്ക് ("Mycteria leucocephala") , വൈറ്റ് ഐബിസ്, ബ്ളാക്ക് ഐബിസ്, ചെന്തലയൻ അരിവാൾക്കൊക്കൻ ("Pseudibis papillosa"), ഈഗ്രറ്റ്, ചിന്നമുണ്ടി ("Egretta garzetta"),എന്നീ ഇനം പക്ഷികളെ ഇവിടെ കണ്ടുവരുന്നു.


</doc>
<doc id="380513" url="https://ml.wikipedia.org/wiki?curid=380513" title="യൊഷിനൊ-കുമാനൊ ദേശീയോദ്യാനം">
യൊഷിനൊ-കുമാനൊ ദേശീയോദ്യാനം

ജപ്പാനിലെ, മീ, നാരാ, വാക്കയാമ എന്നീ പ്രവിശ്യകളിൽ പെടുന്ന ഒന്നിലധികം സ്ഥലങ്ങൾ കൂട്ടിച്ചേർത്ത് രൂപികരിച്ച ഒരു ദേശീയോദ്യാന്മാണ് . 1936ലാണ് ഇത് സ്ഥാപിതമായത്. ചെറി പുഷ്പങ്ങൾക്ക് പ്രശസ്തമായ, യോഷിനൊ പർവ്വതം ഈ ഉദ്യാനത്തിലാണ് സ്ഥിതിചെയ്യുന്നത്. "കീ മലനിരകളിലെ തീർത്ഥാടന പാതകളും വിശുദ്ധസ്ഥലങ്ങളും" എന്ന യുനെസ്കൊ ലോകപൈതൃകകേന്ദ്രത്തിന്റെ ചില ഭാഗങ്ങളും ഈ ദേശീയോദ്യാനത്തിൽപ്പെടുന്നു.

ഡൊറോക്യോ ഗിരികന്ദരം, കുമാനൊ ഹോൻഗു തൈഷ, കുഷിമൊത്തൊ സമുദ്ര പാർക്ക്, ഓദൈഗഹാരാ പർവ്വതം, ഓമീൻ പർവ്വതം, യൊഷിനൊ പർവ്വതം, നാച്ചി വെള്ളച്ചാട്ടം തുടങ്ങിയവ ഇവിടത്തെ പ്രധാന ആകർഷണങ്ങളാണ്.



</doc>
<doc id="380516" url="https://ml.wikipedia.org/wiki?curid=380516" title="തേർൽമിയർ ലേക്ക്സ് ദേശീയോദ്യാനം">
തേർൽമിയർ ലേക്ക്സ് ദേശീയോദ്യാനം

കിഴക്കൻ ആസ്ത്രേലിയിലെ ന്യൂ സൗത്ത് വെയിൽസിലെ മക്കാർതർ മേഖലയിൽ സ്ഥിതിചെയ്യുന്ന ഒരു ദേശീയോദ്യാനം മാണ് തേർൽമിയർ ലേക്ക്സ് ദേശീയോദ്യാനം. സിഡ്നി സെൻട്രൽ ബിസിനസ്സ് ഡിസ്ട്രിക്റ്റിൽ നിന്നും തെക്കു-പടിഞ്ഞാറായി ഏകദേശം 70 കിലോമീറ്റർ ദൂരത്തായുള്ള ഈ ദേശീയോദ്യാനം 629 ഹെക്റ്റർ സ്ഥലത്തായി വ്യാപിച്ചുകിടക്കുന്നു. തേർൽമിയറിനു പടിഞ്ഞാറായാണിതിന്റെ സ്ഥാനം. ദേശീയോദ്യാനമാകുന്നതിനു മുൻപ് ഇതിനെ 1972 ൽ തേർൽമിയർ സ്റ്റേറ്റ് പാർക്കായാണ് വിജ്ഞാപനം ചെയ്തത്.  

ഗ്രേറ്റ് ബ്ലൂ മൗണ്ടൻസ് ഏരിയ എന്ന പേരിലുള്ള യുനസ്ക്കോയുടെ ലോകപൈതൃകസ്ഥലത്തിലെ 8 സംരക്ഷിതപ്രദേശങ്ങളിലൊന്നായി ഈ ദേശീയോദ്യാനത്തെ 2000 ൽ ചേർത്തു. ലോകപൈതൃകസ്ഥലത്തിലുള്ള 8 സംരക്ഷിതപ്രദേശങ്ങളിൽ ഏറ്റവും ചെറുതും ഏറ്റവും തെക്കു-കിഴക്കുള്ളതുമായ ദേശീയോദ്യാനമാണ് തേർൽമിയർ ലേക്ക്സ് ദേശീയോദ്യാനം. 



</doc>
<doc id="380517" url="https://ml.wikipedia.org/wiki?curid=380517" title="യാൻബാരു ദേശീയോദ്യാനം">
യാൻബാരു ദേശീയോദ്യാനം

ജപ്പാനിലെ ഒക്കിനാവ പ്രവിശ്യയിൽ സ്ഥിതിചെയ്യുന്ന ഒരു ദേശീയോദ്യാനമാണ് . 2016ലാണ് ഇത് സ്ഥാപിതമായത്. ഒക്കിനാവ ദ്വീപിന്റെ വടക്കേ അറ്റത്തായി യാൻബരു വനമേഖലയിലാണ് ഈ ദേശീയോദ്യാനം വരുന്നത്.



</doc>
<doc id="380521" url="https://ml.wikipedia.org/wiki?curid=380521" title="തൂലൂം ദേശീയോദ്യാനം">
തൂലൂം ദേശീയോദ്യാനം

ആസ്ത്രേലിയയിലെ  ന്യൂ സൗത്ത് വെയിൽസിലെ നോർത്തേൺ റിവേഴ്സ് മേഖലയിൽ സ്ഥിതിചെയ്യുന്ന ദേശീയോദ്യാനമാണ് തൂലൂം ദേശീയോദ്യാനം. 4,380 ഹെക്റ്റർ വിസ്തീർണ്ണമുള്ള ഈ ദേശീയോദ്യാനം സിഡ്നിയ്ക്കു വടക്കായി 616 കിലോമീറ്ററും അതിർത്തിപട്ടണമായ അർബെൻ വില്ലെയിൽ നിന്നും 20 കിലോമീറ്ററും അകലെയാണുള്ളത്. 

1986ൽ ആസ്ത്രേലിയയിലെ ലോകപൈതൃകസ്ഥലമായ ഗോണ്ട്വാന മഴക്കാടുകളിലെ ഫോക്കൽ പീക്ക് ഗ്രൂപ്പിന്റെ ഭാഗമാക്കി. 2007 ൽ ആസ്ത്രേലിയൻ നാഷനൽ ഹെറിറ്റേജിൽ ഉൾപ്പെടുത്തി. 

പേൻ എന്നർത്ഥമുള്ള ദുലുഹ്ം എന്ന ബുണ്ട്ജലുങ് ഭാഷയിലെ വാക്കിൽ നിന്നാണ് തൂലൂം വെള്ളച്ചാട്ടത്തെ സൂചിപ്പിക്കുന്ന ഈ പേരു വന്നത്. 



</doc>
<doc id="380523" url="https://ml.wikipedia.org/wiki?curid=380523" title="വല്ലഗ ലേക്ക് ദേശീയോദ്യാനം">
വല്ലഗ ലേക്ക് ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിൽ, സിഡ്നിയിൽ നിന്നും തെക്കു-പടിഞ്ഞാറായി 296 കിലോമീറ്റർ അകലെ സ്ഥിതിചെയ്യുന്ന ഒരു മുൻ ദേശീയോദ്യാനമാണ് വല്ലഗ ലേക്ക് ദേശീയോദ്യാനം.

മേയ് 2006ൽ ഈ ദേശീയോദ്യാനവും ഗുലാഗ ദേശീയോദ്യാനവും ഈ മേഖലയുടെ യഥാർത്ഥ അവകാശികൾക്കു തന്നെ തിരിച്ചു നൽകി.ന്യൂ സൗത്ത് വെയിൽസിന്റെ പരിസ്ഥിതിമന്ത്രിയായ ബോബ് ഡെബസും യൂയിൻ ജനങ്ങളുടെ പ്രതിനിധികളും തമ്മിൽ ഒപ്പുവെച്ച കരാറനുസരിച്ച് ഈ മേഖലയുടെ  വസ്തുവിലുള്ള അവകാശം നിയമപരമായ അവരിൽ നിക്ഷിപ്തമായിരിക്കും. 

ന്യൂ സൗത്ത് വെയിൽസിലെ ദേശീയോദ്യാനങ്ങൾ<br>


</doc>
<doc id="380525" url="https://ml.wikipedia.org/wiki?curid=380525" title="വാളിങ്ഗാറ്റ് ദേശീയോദ്യാനം">
വാളിങ്ഗാറ്റ് ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിൽ, സിഡ്നിയിൽ നിന്നും വടക്കു-കിഴക്കായി 221 കിലോമീറ്റർ അകലെ സ്ഥിതിചെയ്യുന്ന ദേശീയോദ്യാനമാണ് വാളിങ്ഗാറ്റ് ദേശീയോദ്യാനം. . ഈ ദേശീയോദ്യാനത്തിൽ വനങ്ങൾക്കിടയിലൂടെ പാതകൾ ഉണ്ട്. വാളിങ്ഗാറ്റ് നദിയുടെ തീരങ്ങളിൽ ഒരു ക്യാമ്പിംഗ് സൈറ്റുണ്ട്. വാളിസ് തടാകത്തേയും അതിന്റെ തീരത്തേയും കാണാൻ കഴിയുന്ന വൂട്ട വൂട്ട ലുക്കൗട്ടും ഇവിടെയുണ്ട്. പാതകൾ ഇടുങ്ങിയതാണ്. എന്നാൽ വരണ്ട കാലാവസ്ഥയിൽ ഇരുചക്രവാഹനങ്ങൾ ഇതുവഴി പോകാൻ കഴിയും. 

ന്യൂ സൗത്ത് വെയിൽസിലെ സംരക്ഷിതപ്രദേശങ്ങൾ<br>


</doc>
<doc id="380526" url="https://ml.wikipedia.org/wiki?curid=380526" title="വറ്റഗാൻസ് ദേശീയോദ്യാനം">
വറ്റഗാൻസ് ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിൽ, സിഡ്നിയിൽ നിന്നും 99 കിലോമീറ്റർ വടക്കായി സ്ഥിതിചെയ്യുന്ന ദേശീയോദ്യാനമാണ് വറ്റഗാൻസ് ദേശീയോദ്യാനം. 
ഈ ദേശീയോദ്യാനത്തിൽ മഴക്കാടുകളുടെ മികച്ച ഒരു പ്രകൃതിദൃശ്യം ഉണ്ട്. 
ന്യൂ വെയിൽസിലെ സംരക്ഷിതപ്രദേശങ്ങൾ<br>


</doc>
<doc id="380527" url="https://ml.wikipedia.org/wiki?curid=380527" title="വില്ലി വില്ലി ദേശീയോദ്യാനം">
വില്ലി വില്ലി ദേശീയോദ്യാനം

ആസ്ത്രേലിയയിലെ ന്യൂ സൗത്ത് വെയിൽസിലെ നോർത്ത് കോസ്റ്റ് മേഖലയിൽ സ്ഥിതിചെയ്യുന്ന ദേശീയോദ്യാനമാണ് വില്ലി വില്ലി ദേശീയോദ്യാനം. 1996ൽ ആണ് ഇത് വിജ്ഞാപനം ചെയ്തത്. 29,870 ഹെക്റ്റർ പ്രദേശത്തായി വ്യാപിച്ചു കിടക്കുന്ന ഈ ദേശീയോദ്യാനം സിഡ്നിയ്ക്കു വടക്കു-കിഴക്കായി 325 കിലോമീറ്ററും വൗചോപ്പിനു പടിഞ്ഞാറായി 60 കിലോമീറ്ററും അകലെയാണുള്ളത്.

ആസ്ത്രേലിയയിലെ ലോകപൈതൃകസ്ഥലമായ ഗോണ്ട്വാന മഴക്കാടുകളുടെ ഹേസ്റ്റിംഗ്-മക്ലി ഗ്രൂപ്പിൽ ഈ ദേശീയോദ്യാനത്തെ 1986ൽ ഉൾപ്പെടുത്തി. 2007ൽ ആസ്ത്രേലിയൻ നാഷനൽ ഹെറിറ്റേജ് ലിസ്റ്റിലും ഉൾപ്പെടുത്തി. 



</doc>
<doc id="380528" url="https://ml.wikipedia.org/wiki?curid=380528" title="അഞ്ജലി(ചലച്ചിത്രം)">
അഞ്ജലി(ചലച്ചിത്രം)

1977ൽ ആലപ്പി ഷെരീഫ് കഥയെഴുതി എ രഘുനാഥ് നിർമ്മിച്ച് ഐ.വി. ശശി സംവിധാനം ചെയ്ത ചലച്ചിത്രമാണ്അഞ്ജലി (English: ). പ്രേം നസീർ,ശാരദ,ജയൻ,എം.ജി. സോമൻ,അടൂർ ഭാസി തുടങ്ങിയവർ മുഖ്യകഥാപാത്രങ്ങളാകുന്ന ഈ ചിത്രത്തിന്റെ സംഗീതം ജി. ദേവരാജന്റെതാണ്.

ഗാനങ്ങൾ ശ്രീകുമാരൻ തമ്പി രചനയും ജി. ദേവരാജൻ സംഗീതവും നൽകിയിയിരിക്കുന്നു.


</doc>
<doc id="380536" url="https://ml.wikipedia.org/wiki?curid=380536" title="യൂണിവേഴ്സൽ പിക്ചേഴ്സ്">
യൂണിവേഴ്സൽ പിക്ചേഴ്സ്

യൂണിവേഴ്സൽ പിക്ചേഴ്സ് (യൂണിവേഴ്സൽ സ്റ്റുഡിയോ അല്ലെങ്കിൽ യൂണിവേഴ്സൽ എന്നും അറിയപ്പെടുന്നു) കോംകാസ്റ്റിൻറെ ഉടമസ്ഥതയിലുള്ള ഒരു അമേരിക്കൻ ഫിലിം സ്റ്റുഡിയോയാണ്.1912 ൽ കാർൾ ലെയ്മൽ, മാർക്ക് ഡിൻടെൻ ഫാസ്സ്, ചാൾസ് ഒ ബമൻ, ആദം കെസെൽ, പാറ്റ് പവർസ്, വില്യം സ്വാൻസൺ, ഡേവിഡ് ഹാർസ്ലി, റോബർട്ട് എച്ച്. കൊക്രാൻ എന്നിവർ ചേർന്നാണ് ഈ സ്റ്റുഡിയോ രൂപീകരിച്ചത്.
യൂണിവേഴ്സലിന്റെ സ്റ്റുഡിയോകൾ യൂണിവേഴ്സൽ സിറ്റി, കാലിഫോർണിയയിൽ സ്ഥിതിചെയ്യുന്നു, അതിന്റെ കോർപ്പറേറ്റ് ഓഫീസുകൾ ന്യൂയോർക്ക് സിറ്റിയിലാണ് സ്ഥിതിചെയ്യുന്നത്. യൂണിവേഴ്സൽ പിക്ചേഴ്സ് മോഷൻ പിക്ചർ അസോസിയേഷൻ ഓഫ് അമേരിക്കയിലെ (എം പി എ എ) അംഗമാണ് യൂണിവേഴ്സൽ. ഹോളിവുഡിന്റെ "ബിഗ് സിക്സ്" സ്റ്റുഡിയോകളിൽ ഒന്നാണ് ഈ സ്റ്റുഡിയോ.


</doc>
<doc id="380543" url="https://ml.wikipedia.org/wiki?curid=380543" title="യൻഗ ദേശീയോദ്യാനം">
യൻഗ ദേശീയോദ്യാനം

തെക്കു-പടിഞ്ഞാറൻ ന്യൂ സൗത്ത് വെയിൽസിലെ ബല്രനാൾഡ് പട്ടണത്തിനു സമീപം സ്ഥിതിചെയ്യുന്നതും അടുത്ത കാലത്തായി സ്ഥാപിക്കപ്പെട്ടതുമായ ദേശീയോദ്യാനമാണ് യൻഗ ദേശീയോദ്യാനം.  66,734 ഹെക്റ്റർ പ്രദേശത്തായി ഇതു വ്യാപിച്ചു കിടക്കുന്നു. ഇതിൽ 1,932 ഹെക്റ്റർ പ്രദേശം യാൻഗ നാച്യർ റിസർവാണ്. 170 കിലോമീറ്റർ ഭാഗത്ത് മുറുംബിദ്ഗീ നദിയുണ്ട്.  ഇതിലധികവും ലോവർ മുറുംബിഡ്ഗീ പ്രളയസമതലത്തിലാണ് ഉൾപ്പെടുന്നത്. വെള്ളപ്പൊക്കസമയത്ത് കടൽപ്പക്ഷികളുടെ ഒരു പ്രജനനസ്ഥലം എന്ന നിലയിലുള്ള ഇതിന്റെ പ്രാധാന്യം മൂലം ഡയറക്റ്ററി ഓഫ് ഇമ്പോർട്ടന്റ് വെറ്റ്ലാന്റ്സ് ഇൻ ആസ്ത്രേലിയയിൽ ഈ പ്രളയസമതലങ്ങളെ ഉൾപ്പെടുത്തിയിട്ടുണ്ട്. 

<br>


</doc>
<doc id="380546" url="https://ml.wikipedia.org/wiki?curid=380546" title="കെ.കെ. ഹരിദാസ്">
കെ.കെ. ഹരിദാസ്

മലയാളസിനിമയിൽ പ്രശസ്തമായ വധു ഡോക്ടറാണ്, കിണ്ണം കട്ട കള്ളൻ ഉൾപ്പെടെയുള്ള ഇരുപതിലധികം ചിത്രങ്ങളുടെ സംവിധായകനാണ് കെ.കെ. ഹരിദാസ്.

പത്തനംതിട്ട മൈലപ്രയാണ് കെ.കെ.ഹരിദാസിന്റെ ജനനം. അച്ഛൻ കു‍ഞ്ഞുകുഞ്ഞ് സ്വർണ്ണപ്പണിക്കാരനായിരുന്നു. അമ്മ സരോജിനി.
സഹോദരീ ഭർത്താവും സംഗീതസംവിധായകനുമായ കണ്ണൂർ രാജനാണ് ഹരിദാസിനെ സിനിമയിലേക്ക് കൈപിടിച്ചുയർത്തിയത്. 
ദിലീപ് ആദ്യമായി നായകനായി അഭിനയിച്ചത് ഹരിദാസിന്റെ ‘കാക്കയ്‌ക്കും പൂച്ചയ്‌ക്കും കല്യാണം’ എന്ന ചിത്രത്തിലായിരുന്നു.ജയറാം നായകനായ 'വധു ഡോക്റ്ററാണ്' ആണ് ആദ്യ ചിത്രം ഭാര്യ അനിത. ഹരിത സൂര്യദാസ് എന്നിവർ മക്കൾ ലാലിനെ നായകനാക്കി ഒരു പടം എടുക്കുന്നതിന്റെ ഒരുക്കത്തിനിടയിൽ 2018 ആഗസ്റ്റ് 26നു എറണാകുളത്ത് വച്ച അന്തരിച്ചു.
ചലച്ചിത്ര സംവിധാന രംഗത്ത് സജീവമായത്1994 മുതലാണ് . 1982ൽ 'ഭാര്യ ഒരു മന്ത്രി' എന്ന ചിത്രത്തിൽ രാജു മഹേന്ദ്രയുടെ സംവിധാനസഹായിയായി. പിന്നീട് ബി. കെ. പൊറ്റക്കാട്, ടി. എസ്. മോഹൻ, തമ്പി കണ്ണന്താനം, വിജി തമ്പി, രാജസേനൻ എന്നിവരുടെ സഹായിയായി. അസോസിയേറ്റ് ഡയറക്റ്ററായി 18 വർഷത്തോളം പ്രവർത്തിച്ചു. പ്രശസ്ത സംവിധായകരുടെ 48-ഓളം ചിത്രങ്ങളിലാണ് അസോസിയേറ്റ് ആയി ജോലി ചെയ്തത്
വിചിത്രമായ പേരുകൾ അദ്ദേഹത്തിന്റെ ചിത്രങ്ങളൂടെ ഒരു പ്രത്യേകത ആണ്. അദ്ദേഹത്തിന്റെ മിക്കവാറും ചിത്രങ്ങൾക്കും എറണാകുളം ആണ് ലൊക്കേഷൻ. 


</doc>
<doc id="380550" url="https://ml.wikipedia.org/wiki?curid=380550" title="സനിൻ കൈഗാൻ ദേശീയോദ്യാനം">
സനിൻ കൈഗാൻ ദേശീയോദ്യാനം

ജപ്പാനിലെ തൊത്തൊരി, ഹ്യോഗൊ, ക്യോട്ടൊ എന്നീ പ്രവിശ്യകളിലായി സ്ഥിതി ചെയ്യുന്ന ഒരു ദേശീയോദ്യാനമാണ് . 1963 ലാണ് ഈ ഉദ്യാനം സ്ഥാപിതമായത്. ജപ്പാൻ കടലിന്റെ തീരത്ത് തൊത്തൊരി മുതൽ ക്യോത്താങ്കോ വരെയുള്ള പ്രദേശത്തായി ഈ ദേശീയോദ്യാനം വ്യാപിച്ചുകിടക്കുന്നു. 87.83 km² ആണ് ഇതിന്റെ വിസ്തൃതി. കടൽത്തീരങ്ങൾ, പാറകൾ, ദ്വീപുകൾ, ഗുഹകൾ എന്നിവയ്ക്കെല്ലാം പ്രശസ്തമാണ് സനിൻ കൈഗാൻ ദേശീയോദ്യാനം.



</doc>
<doc id="380556" url="https://ml.wikipedia.org/wiki?curid=380556" title="ഖലീഫ ബിൻ സായിദ് അൽ നഹ് യാൻ">
ഖലീഫ ബിൻ സായിദ് അൽ നഹ് യാൻ

ഖലീഫ ബിൻ സായിദ് ബിൻ സുൽത്താൻ അൽ നഹ്യാൻ ((; ജനനം: സെപ്റ്റംബർ 7, 1948, ഷെയ്ഖ് ഖലീഫ എന്നും അറിയപ്പെടുന്നു) ഐക്യ അറബ് എമിറേറ്റ്സിന്റെ പ്രസിഡന്റും, അബുദാബിയുടെ അമീറും, അതുപോലെതന്നെ യുണൈറ്റഡ് ഡിഫൻസ് ഫോർസിന്റെ പരമോന്നത സൈന്യാധിപനുമാണ്.

2004 നവംബറിൽ 2 ന്  തന്റെ പിതാവ് സായിദ് ബിൻ സുൽത്താൻ അൽ നഹ്യാന്റെ പിൻഗാമിയായി ഷെയ്ക്ക് ഖലീഫ അബുദാബിയും അമീർ എമിർ ആയി ചുമതലയേൽക്കുകയും തൊട്ടടുത്ത ദിവസം പിറ്റേദിവസം ഫെഡറേഷന്റെ പ്രസിഡന്റായി നിയമിതനാകുകയും ചെയ്തു. ഒരു കിരീടാവകാശി എന്ന നിലയിൽ 1990 കളുടെ അവസാന പാദം മുതൽക്കുതന്നെ പിതാവിന്റെ അനാരോഗ്യം കാരണമായി അദ്ദേഹം പ്രസിഡന്റിന്റെ ചുമതലകൾ നിർവ്വഹിച്ചുവന്നിരുന്നു. 875 ബില്യൻ ഡോളറിന്റെ ആസ്തികൾ കൈകാര്യം ചെയ്യുന്ന അബുദാബി ഇൻവെസ്റ്റ്മെന്റ് അതോറിറ്റിയുടെ ചെയർമാൻകൂടിയാണ് ശൈഖ് ഖലീഫ. ഇത് ലോകത്തിൽ ഒരു രാജ്യത്തിന്റെ തലവനാൽ കൈകാര്യം ചെയ്യപ്പെടുന്ന ഏറ്റവും വലിയ തുകയാണ് അൽ നഹ്യായാൻ കുടുംബത്തിന്റെ മുഴുവൻ ആസ്തി 150 ബില്യൺ ഡോളറായി കണക്കാക്കിയിരിക്കുന്നു.

അബുദാബിയിലെ ശൈഖ് സായിദ് ബിൻ സുൽത്താൻ അൽ നാഹ്യാൻറെയും ഷേക്ക ഹസ്സ ബെന്റ് മൊഹമ്മദ് ബിൻ ഖലീഫ അൽ നാഹ്യാൻറെയും മൂത്ത പുത്രനായി 1948-ൽ അൽ ഐനിൽ, ഖസ്ർ അൽ മുവൈജിയിൽ.,ശൈഖ് ഖലീഫ ജനിച്ചു. ) റോയൽ മിലിട്ടറി അക്കാദമി സന്ധുർസ്റ്റിൽ നിന്നും അദ്ദേഹം ബിരുദമെടുത്തു. അൽ ഐനിലെ, ഖസ്ർ അൽ മുവൈജിയിലാണ് അദ്ദേഹം ജനിച്ചത്

അദ്ദേഹത്തിന്റെ പിതാവ് ശൈഖ് സായിദ് അബുദാബിയിലെ അമീർ ആയിത്തീർന്നപ്പോൾ അദ്ദേഹത്തെ അബുദാബിയുടെ കിഴക്കൻ മേഖലയിലെ ഭരണാധികാരിയുടെ പ്രതിനിധിയായി (മേയർ) നിയമിക്കുകയും 1966 ൽ അൽ ഐനിൽ നീതിന്യായ വകുപ്പിന്റെ തലവനായി നിയമിക്കപ്പെടുകയും ചെയ്തു. അബുദാബി അമീർ ആയിത്തീരുന്നതിനു മുൻപ് സയീദ് കിഴക്കൻ മേഖലയിലെ ഭരണാധികാരിയുടെ ഒരു പ്രതിനിധിയായിരുന്നു. ഏതാനും മാസങ്ങൾക്കു ശേഷം ഈ സ്ഥാനം തഹ്നൂൺ ബിൻ മുഹമ്മദ് അൽ നഹിയാനിലേക്ക് കൈമാറ്റം ചെയ്യപ്പെട്ടു.

1969 ഫെബ്രുവരി 1 ന് ശൈഖ് ഖലീഫ അബുദാബിയുടെ കിരീടാവകാശിയായി നാമനിർദ്ദേശം ചെയ്യപ്പെടുകയും പിറ്റേദിവസം അബുദാബി ഡിഫൻസ് ഡിപ്പാർട്ട്മെന്റിന്റെ തലവനായി നിയമിതനാകുകയും ചെയ്തു. ഈ സ്ഥാനത്തിരുന്നുകൊണ്ട് അബുദാബി ഡിഫൻസ് ഫോഴ്സ് കെട്ടിപ്പടുക്കുന്നതിന് അദ്ദേഹം മേൽനോട്ടം വഹിക്കുകയും 1971 ൽ ഇത് യു.എ.ഇ സായുധസേനയുടെ ഉൾക്കാമ്പായി മാറുകയും ചെയ്തു.

1971 ൽ യു.എ.ഇ. യുടെ സ്ഥാപനത്തേത്തുടർന്ന് ശൈഖ് ഖലീഫ അബുദാബിയിൽ പ്രധാനമന്ത്രി, പിതാവിന്റെ കീഴിൽ അബുദാബി കാബിനറ്റ് തലവൻ, പ്രതിരോധ മന്ത്രി, ധനമന്ത്രി എന്നിങ്ങനെ നിരവധി സ്ഥാനങ്ങൾ വഹിക്കുകയുണ്ടായി. യു.എ.ഇ. ക്യാബിനറ്റിന്റെ പുനർനിർമ്മാണത്തെത്തുടർന്ന്, അബുദാബി കാബിനറ്റ് നിർത്തലാക്കുകയും അബുദാബി എക്സിക്യൂട്ടീവ് കൗൺസിൽ സ്ഥാപിക്കുകയും ചെയ്തതോടെ അദ്ദേഹം 1973 ഡിസംബർ 23 ന് ഐക്യ അരബ് എമിറേറ്റ്സിന്റെ രണ്ടാമത്തെ ഉപപ്രധാനമന്ത്രിയായി മാറുകയും ശേഷം 1974 ജനുവരി 20 ന് പിതാവിന്റെ കീഴിൽ അബൂദാബി എക്സിക്യൂട്ടീവ് കൗൺസിൽ ചെയർമാൻ സ്ഥാനത്തേയ്ക്കു നിർദ്ദേശിക്കപ്പെടുകയും ചെയ്തു. 

1976 മേയ് മാസത്തിൽ രാഷ്ട്രപതിയുടെ കീഴിൽ യു.എ.ഇ സായുധസേനയുടെ ഡെപ്യൂട്ടി കമാൻഡറായി നിയമിതനായി. 1980 കളുടെ ഒടുവിൽ സുപ്രീം പെട്രോളിയം കൗൺസിലിന്റെ തലവനായ അദ്ദേഹം ഈ സ്ഥാനത്തു തുടരുകയും ഇത് ഊർജ്ജ കാര്യങ്ങളിൽ ഇദ്ദേഹത്തിന് വിശാലമായ അധികാരങ്ങൾ കയ്യാളുന്നതിനു സഹായകമാകുകയും ചെയ്തു.  പരിസ്ഥിതി ഗവേഷണം, വന്യജീവി വികസന ഏജൻസി എന്നിവയുടെ ചെയർമാൻ കൂടിയായിരുന്നു അദ്ദേഹം.

പിതാവിന്റെ മരണത്തിനു തൊട്ടടുത്ത ദിവസം 2004 നവംബർ 3 ന് അദ്ദേഹം അബൂദാബി അമീർ, ഐക്യ അറബ് എമിറേറ്റ്സ് (യു.എ.ഇ.) പ്രസിഡന്റ് സ്ഥാനങ്ങളിലേയ്ക്ക് ഉയർത്തപ്പെട്ടു. പിതാവ് അസുഖ ബാധിതനായതിനെത്തുടർന്ന് അദ്ദേഹം താൽക്കാലിക പ്രസിഡന്റിന്റെ ചുമതല വഹിച്ചിരുന്നു.

2005 ഡിസംബർ 1 ന് ഫെഡറൽ നാഷണൽ കൗൺസിൽ (FNC) എന്നറിയപ്പെടുന്ന പ്രസിഡണ്ടിന്റെ ഒരു ഉപദേശക സമിതിയിലെ പകുതി അംഗങ്ങളെ പരോക്ഷമായി തിരഞ്ഞെടുക്കുമെന്ന് പ്രസിഡന്റ് പ്രഖ്യാപിച്ചു. എന്നിരുന്നാലും, സമിതിയിലെ പകുതി അംഗങ്ങളെ ഇപ്പോഴും എമിറേറ്റുകളിലെ നേതാക്കന്മാർ നിയമിക്കേണ്ടതുണ്ട്. 2006 ഡിസംബറിൽ തിരഞ്ഞെടുപ്പ് നടക്കുന്നത് സജ്ജമാക്കിയിരുന്നു.

2010-ൽ യുഎസ് അംബാസഡർ ഒപ്പിട്ട ഒരു വിക്കിലീക്സ് കേബിളിൽ ഖലീഫയെ ഒരു വിദൂരവും സ്വാധീനശക്തിയുമുള്ള ശ്രേഷ്ഠ വ്യക്തിയായി വിവരിച്ചിരുന്നു.


</doc>
<doc id="380561" url="https://ml.wikipedia.org/wiki?curid=380561" title="ചാൾസ് ഡാർവിൻ ദേശീയോദ്യാനം">
ചാൾസ് ഡാർവിൻ ദേശീയോദ്യാനം

ആസ്ത്രേലിയയുടെ നോർത്തേൺ ടെറിറ്ററിയിൽ സ്ഥിതിചെയ്യുന്ന ദേശീയോദ്യാനമാണ് ചാൾസ് ഡാർവ്വിൻ ദേശീയോദ്യാനം. ഡാർവിനിൽ നിന്നും 4 കിലോമീറ്റർ തെക്കു-കിഴക്കായാണ് ഇതിന്റെ സ്ഥാനം. ഈ ദേശീയോദ്യാനം രണ്ടാം ലോകമഹായുദ്ധസമയത്തെ കോൺക്രീറ്റ് ബങ്കറുകളാൽ പ്രശസ്തമാണ്. അതിൽ ഒന്നിനെ ഒരു വിസിറ്റേഴ്സ് സെന്റർ ആയും രണ്ടാം ലോകയുദ്ധത്തിന്റെ പ്രദർശനസ്മാരകമായും മാറ്റിയിട്ടുണ്ട്. ഈ ദേശീയോദ്യാനത്തിൽ ലറാക്കിയ ജനങ്ങളുട് അടുക്കളച്ചപ്പുകൾ ഉണ്ട്. 

ബുഷ് വോക്കിമ്ന്ഗ്ങിന് അനുയോജ്യമായ വിശാലമായ ഒരു വനപധം ഈ ദേശീയോദ്യാനത്തിലുണ്ട്. അതോടൊപ്പം, ഡാർവിൻ ഓഫ് റോഡ് സൈക്ക്ലിസ്റ്റ് ക്ലബ് ഒരു മൗണ്ടൻ ബൈക്ക് പാത പരിപാലിക്കുന്നുണ്ട്.  ഈ ദേശീയോദ്യാനത്തിൽ ദിനം പ്രതി നടത്തുന്ന ചടങ്ങുകളിൽ എർത്ത്ഡാൻസ് ഫെസ്റ്റിവലും ഉൾപ്പെടുന്നു.

നോർത്തേൺ ടെറിറ്ററിയിലെ സംരക്ഷിതപ്രദേശങ്ങൾ (ആസ്ത്രേലിയ)<br>


</doc>
<doc id="380562" url="https://ml.wikipedia.org/wiki?curid=380562" title="ഡൂൾസിയെ റേഞ്ച് ദേശീയോദ്യാനം">
ഡൂൾസിയെ റേഞ്ച് ദേശീയോദ്യാനം

നോർത്തേൺ ടെറിറ്ററിയിലുള്ള ദേശീയോദ്യാനമാണ് ഡൂൾസിയെ ദേശീയോദ്യാനം. ഇത് ആലീസ് സ്പ്രിങ്ങിൽ നിന്നും വടക്കു-കിഴക്കായി 220 കിലോമീറ്ററും ഡാർവിനിൽ നിന്നും തെക്കു-കിഴക്കായി 1235 കിലോമീറ്ററും അകലെയായാണ് ഇത്. ഡൂൾസിയെ റേഞ്ചിന്റെ തെക്കു-പടിഞ്ഞാറൻ അറ്റത്തായാണ് ഈ ദേശീയോദ്യാനത്തിന്റെ സ്ഥാനം.ആദ്യമായി 1991ൽ ഔദ്യോഗികമായി വിജ്ഞാപനം ചെയ്ത ഈ ദേശീയോദ്യാനം പിന്നീട് ജൂലൈ 2012 പുനർവിജ്ഞാപനം ചെയ്തു. പരിപാലനത്തിന്റെ രൂപരേഖ പാർക്ക്സ് ആന്റ് വൈൽഡ് ലൈഫ് കമ്മീഷൻ ഓഫ് നോർത്ത് ടെറിറ്ററി 2001 മേയിൽ പ്രസിദ്ധീകരിച്ചു.



</doc>
<doc id="380564" url="https://ml.wikipedia.org/wiki?curid=380564" title="എൽസി ദേശീയോദ്യാനം">
എൽസി ദേശീയോദ്യാനം

നോർത്തേൺ ടെറിറ്ററിയിലുള്ള (ആസ്ട്രേലിയ) ദേശീയോദ്യാനമാണ് എൽസി ദേശീയോദ്യാനം. മറ്ററങ്കയുടെ കിഴക്കുഭാഗത്ത് 2 മുതൽ 19 കിലോമീറ്റർ വരെ ദൂരെയായി കിടക്കുന്നു. ഇത് ഡാർവിന്റെ തെക്കു-കിഴക്കായി 378 കിലോമീറ്റർ ദൂരെയാണ്.

മറ്ററങ്ക വെള്ളച്ചാട്ടവും മറ്ററങ്ക തെർമൽ കുളങ്ങളും ഈ പാർക്കിന്റെ പ്രത്യേകതയാണ്.




</doc>
<doc id="380570" url="https://ml.wikipedia.org/wiki?curid=380570" title="ഓസ്ട്രേലിയയിലെ സംസ്ഥാനങ്ങളും ടെറിട്ടറികളും">
ഓസ്ട്രേലിയയിലെ സംസ്ഥാനങ്ങളും ടെറിട്ടറികളും

ആറു് സംസ്ഥാനങ്ങളും പത്തു് ഫെഡറൽ ടെറിട്ടറികളും ചേർന്നതാണ് ഓസ്ട്രേലിയ (ഔദ്യോഗികമായി കോമൺവെൽത്ത് ഓഫ് ഓസ്ട്രേലിയ). ആറിൽ അഞ്ചു് സംസ്ഥാനങ്ങളും മൂന്നു് ഫെഡറൽ ടെറിട്ടറികളും ഓസ്ട്രേലിയയുടെ പ്രധാന ഭൂവിഭാഗത്തിലാണുള്ളത്. പ്രധാന ഭൂവിഭാഗത്തിൽ നിന്ന് 200 കിലോ മീറ്റർ അകലെയുള്ള ഒരു ദ്വീപാണ് ടാസ്മേനിയ സംസ്ഥാനം. മറ്റു ഏഴു് ടെറിട്ടറികൾ ബാഹ്യ ടെറിട്ടറികളായാണ് കണക്കാക്കുന്നത്. ഓസ്ട്രേലിയ അവകാശമുന്നയിക്കുന്ന അന്റാർട്ടിക്കയിലെ ഭാഗമായ ഓസ്ട്രേലിയൻ അന്റാർട്ടിക് ടെറിട്ടറി കൂടി ഉൾപ്പെടുത്തിയാൽ, വിസ്തൃതിയുടെ കാര്യത്തിൽ ലോകത്തിലെ ആറാമത്തെ വലിയ രാജ്യമാണ് ഓസ്ട്രേലിയ.

എല്ലാ സംസ്ഥാനങ്ങളിലും, വലിപ്പമേറിയ രണ്ടു് ഇന്റേണൽ ടെറിട്ടറികളിലും ഫെഡൽ പാർലമെന്റുകളോടെ ഭാഗികമായ സ്വയംഭരണം നിലനിൽക്കുന്നു; മറ്റു ടെറിട്ടറികളിലെല്ലാം ഫെഡറൽ ഗവൺമെന്റാണ് ഭരണം നിർവഹിക്കുന്നത്. ബാഹ്യ ടെറിട്ടറികളിൽ മൂന്നെണ്ണത്തിലേ മനുഷ്യവാസമുള്ളൂ; സ്ഥിരതാമസക്കാരല്ലാത്ത ശാസ്ത്രജ്ഞരെ ഒഴിച്ചു നിർത്തിയാൽ, മറ്റു പ്രദേശങ്ങളിലൊന്നും മനുഷ്യവാസമില്ല.


</doc>
<doc id="380571" url="https://ml.wikipedia.org/wiki?curid=380571" title="ഔബേൺ നദി ദേശീയോദ്യാനം">
ഔബേൺ നദി ദേശീയോദ്യാനം

ആസ്ത്രേലിയയിലെ ക്യൂൻസ്ലാന്റിൽ സ്ഥിതിചെയ്യുന്ന ദേശീയോദ്യാനമാണ് ഔബേൺ ദേശീയോദ്യാനം. ഇത് ബ്രിസ്ബേണിൽ നിന്നും വടക്കു-പടിഞ്ഞാറായി 277 കിലോമീറ്റർ അകലെയാണ്. മുണ്ഡുബ്ബെറായ്ക്കു തെക്കു-പടിഞ്ഞാറായുള്ള ഔബേൺ നദിയിലാണ് ഈ ദേശീയോദ്യാനം. ഔബേൺ നദി ബർനെറ്റ് നദിയുടെ ഒരു കൈവഴിയാണ്.

ഈ ദേശീയോദ്യാനം 1964 ലാണ് സ്ഥാപിതമായത്. നദിയുടെ കുത്തനെയായ മലയിടുക്കും വനങ്ങളുമാണ് ഇതിലെ മുഖ്യ ആകർഷണങ്ങൾ. ഈ ദേശീയോദ്യാനത്തിൽ 19 ആം നൂറ്റാണ്ടിലെ ഹ്രസ്വവും പരാജയത്തിൽ കശാശിച്ചതുമായ ഒരു സ്വർണ്ണപര്യവേക്ഷണത്തിന്റെ അവശിഷ്ടങ്ങൾ ഇതിൽ ഉൾപ്പെടുന്നു. 

ഏതാനും സൗകര്യങ്ങളുള്ള കാമ്പ്ഗ്രൗണ്ട് സ്ഥിതിചെയ്യുന്ന നദിയുടെ വടക്കൻ തീരത്ത് കാമ്പിങ് അനുവദനീയമാണ്. ബുഷ് കാമ്പിങ്ങും അനുവദിക്കും.

മുന്ദുബെറ-ഡുറോങ് റോഡിലൂടെ ഈ ദേശീയോദ്യാനത്തിൽ പ്രവേശിക്കാം. 



</doc>

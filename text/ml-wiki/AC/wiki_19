<doc id="380574" url="https://ml.wikipedia.org/wiki?curid=380574" title="റൈഡിംഗ് മൌണ്ടൻ ദേശീയോദ്യാനം">
റൈഡിംഗ് മൌണ്ടൻ ദേശീയോദ്യാനം

റൈഡിംഗ് മൌണ്ടൻ ദേശീയോദ്യാനം കാനഡയിലെ മനിറ്റോബയിൽ സ്ഥിതിചെയ്യുന്ന ഒരു ദേശീയോദ്യാനമാണ്. മനിറ്റോബ എന്ന നീണ്ട കിഴുക്കാം തുക്കായ മലഞ്ചെരിവിനു മുകളിലാണ് ഈ ദേശീയോദ്യാനത്തിൻറെ സ്ഥാനം. സംരക്ഷിത പ്രദേശം 2,969 ചതുരശ്രകിലോമീറ്റർ (1,146 ചതുരശ്രമൈൽ) പ്രദേശം ഉൾക്കൊള്ളുന്നു. വനങ്ങൾ തിങ്ങിനിറഞ്ഞ ദേശീയോദ്യാന പ്രദേശം, ചുറ്റുപാടുമുളള പ്രയറി പുൽമൈതാനങ്ങളിൽനിന്നു തികച്ചും വ്യത്യസ്തമായി നിലകൊള്ളുന്നു. പുൽമേടുകൾ, മലയോരപ്രദേശങ്ങൾ കിഴക്കൻ ഇലപൊഴിയും കാടുകൾ എന്നിങ്ങനെ ഈ പ്രദേശത്ത് ഒത്തുചേരുന്ന മൂന്ന് വ്യത്യസ്ത പരിസ്ഥിതി വ്യവസ്ഥകളെ സംരക്ഷിക്കുന്നതിനായിട്ടാണ് ദേശീയോദ്യാനം രൂപവൽക്കരിച്ചത്. ദേശീയോദ്യാനത്തിലൂടെ കടന്നുപോകുന്ന ഹൈവേ 10 വഴി ഇവിടെ ഏറ്റവും എളുപ്പത്തിൽ എത്തിച്ചേരാവുന്നതാണ്. ദേശീയോദ്യാനത്തിൻറെ അതിർത്തിക്കുള്ളിലുള്ള ഒരേയൊരു വാണിജ്യ കേന്ദ്രമാണ്, വാസാഗാമിംഗ് എന്ന ഉദ്യാനത്തിൻറെ തെക്കൻ പ്രവേശന കവാടം.


</doc>
<doc id="380575" url="https://ml.wikipedia.org/wiki?curid=380575" title="ലിമ്മെൻ ദേശീയോദ്യാനം">
ലിമ്മെൻ ദേശീയോദ്യാനം

നോർത്തേൺ ടെറിറ്ററിയിലെ ഒരു ദേശീയോദ്യാനമാണ് ലിമ്മെൻ ദേശീയോദ്യാനം. 2012ൽ പ്രഖ്യാപിച്ച ഈ ദേശീയോദ്യാനം ആസ്ത്രേലിയയിലെ ഏറ്റവും വലിയ രണ്ടാമത്തെ ദേശീയോദ്യാനമാണ്. 10,000 ചതുരശ്രകിലോമീറ്ററാണ് ഇതിന്റെ വിസ്തീർണ്ണം. ഡാർവിനു തെക്കു-കിഴക്കായി ഏകദേശം 600 കിലോമീറ്റർ ദൂരെയായി ഗൾഫ് ഓഫ് കാർപെന്റാറിയയിലാണ് ഇതു സ്ഥിതിചെയ്യുന്നത്. ചതുപ്പുനിലങ്ങൾ, സാന്റ്സ്റ്റോൺ രൂപങ്ങൾ, ലിമ്മെൻ ബൈറ്റ് നദി ഉൾപ്പെടെയുള്ള അനേകം നദികൾ എന്നിവ ഇവിടെയുണ്ട്. ഈ ദേശീയോദ്യാനത്തിന്റെ പേര് ഈ നദിയിൽ നിന്നാണ് ലഭിച്ചത്. ഇവിടുത്തെ ഒരു മുഖ്യ ആകർഷണങ്ങൾ "ലോസ്റ്റ് സിറ്റികളാണ്" സാന്റ്. സ്റ്റോൺ ശിലാരൂപങ്ങളായ ഇവ ഉയരമുള്ള കെട്ടിടങ്ങളെ ഓർമ്മിപ്പിക്കുന്നു. 


</doc>
<doc id="380576" url="https://ml.wikipedia.org/wiki?curid=380576" title="വറ്റാർക്ക ദേശീയോദ്യാനം">
വറ്റാർക്ക ദേശീയോദ്യാനം

നോർത്തേൺ ടെറിറ്ററിയിലുള്ള ഒരു ദേശീയോദ്യാനമാണ് വറ്റാർക്ക ദേശീയോദ്യാനം. ഇത് ഡാർവിനു തെക്കായി 1316 കിലോമീറ്റർ ദൂരെയും ആലീസ് സ്പ്രിങ്ങിനു തെക്കു-പടിഞ്ഞാറായി 323 കിലോമീറ്ററും ദൂരെയാണ്. ഇവിടെ ഏറ്റവും സന്ദർശിക്കപ്പെടുന്ന കിങ്സ് കാന്യൺ ഉണ്ട്. ഇത് ജോർജ്ജ് ഗിൽ റേഞ്ചിന്റേയും കാത്ലീൻ സ്പ്രിങ്ങിന്റേയും പടിഞ്ഞാറൻ അറ്റത്തായാണുള്ളത് .



</doc>
<doc id="380578" url="https://ml.wikipedia.org/wiki?curid=380578" title="വെസ്റ്റ് മക്ഡോണൽ ദേശീയോദ്യാനം">
വെസ്റ്റ് മക്ഡോണൽ ദേശീയോദ്യാനം

നോർത്തേൺ ടെറിറ്ററിയിലെ ഒരു ദേശീയോദ്യാനമാണ് വെസ്റ്റ് മക്ഡോണൽ ദേശീയോദ്യാനം. ആലീസ് സ്പ്രിങ്ങിന്റെ പടിഞ്ഞാറുള്ള ഈ ദേശീയോദ്യാനം, ഡാർവിനു തെക്കായി 1234 കിലോമിറ്റർ അകലെയാണുള്ളത്. ആലീസ് സ്പ്രിങ്ങിനു പടിഞ്ഞാടുള്ള മക്ഡോണൽ റേഞ്ചുകളിലൂടെ ഇത് വ്യാപിച്ചുകിടക്കുന്നു.


</doc>
<doc id="380579" url="https://ml.wikipedia.org/wiki?curid=380579" title="ബെൻഡിഡീ ദേശീയോദ്യാനം">
ബെൻഡിഡീ ദേശീയോദ്യാനം

ആസ്ത്രേലിയയിലെ ക്യൂൻസ്ലാന്റിലെ ഡാർലിങ് ഡൗൺസ് മേഖലയിലെ ഗൂണ്ടിവിന്റിയുടെ വടക്കു-കിഴക്കു ഭാഗത്തായി സ്ഥിതിചെയ്യുന്ന ദേശീയോദ്യാനമാണ് ബെൻഡിഡീ ദേശിയോദ്യാനം. ഇത് ബ്രിസ്ബെയ്നിൽ നിന്നും പടിഞ്ഞാറായി 264 കിലോമീറ്റർ അകലെയാണ്. ഈ ദേശീയോദ്യാനം ബ്രിഗാലോ ബെൽറ്റ് സൗത്ത് ജൈമമേഖലയുടെ ഭാഗമാണ്. മക്കിന്റയർ, വെയിർ എന്നീ നദികളുടെ ജലസംഭരണമേഖലകൾക്കിടയിലാണ് ഇത് സ്ഥിതിചെയ്യുന്നത്. 



</doc>
<doc id="380580" url="https://ml.wikipedia.org/wiki?curid=380580" title="ബ്ലാക്ക്‌വുഡ് ദേശീയോദ്യാനം">
ബ്ലാക്ക്‌വുഡ് ദേശീയോദ്യാനം

ആസ്ത്രേലിയയിലെ നോർത്ത് ക്യൂൻസ്ലാന്റിലെ മൗണ്ട് കൂളനു പടിഞ്ഞാറായി സ്ഥിതിചെയ്യുന്ന ദേശീയോദ്യാനമാണ് ബ്ലാക്ക്‌വുഡ് ദേശീയോദ്യാനം. ബ്രിസ്ബെയ്നിൽ നിന്നും വടക്കു-പടിഞ്ഞാറായി 924 കിലോമീറ്റർ ദൂരെയാണിതുള്ളത്. ആസ്ത്രേലിയൻ ബ്ലാക്ക്‌വുഡ് ട്രീ സ്പീഷീസിന്റെ പേരിൽ നിന്നാണ് ഈ ദേശീയോദ്യാനത്തിന് ഈ പേരു ലഭിച്ചത്. 

ഈ ദേശീയോദ്യാനത്തിനുള്ളിൽ കാമ്പിങ്ങും തീകൂട്ടലും അനുവദനീയമല്ല. 


</doc>
<doc id="380608" url="https://ml.wikipedia.org/wiki?curid=380608" title="ആദംസ് ബ്രിഡ്ജ് സമുദ്രദേശീയോദ്യാനം">
ആദംസ് ബ്രിഡ്ജ് സമുദ്രദേശീയോദ്യാനം

ആദംസ് ബ്രിഡ്ജ് സമുദ്രദേശീയോദ്യാനം ( Irāmar Pālam Kaṭalcār Tēciya Pūṅkā) ആദംസ് ബ്രിഡ്ജിനു ചുറ്റുപാടുമുള്ള ഒരു ദേശീയോദ്യാനമാണ്. (രാമന്റെ പാലം എന്നും ആദംസ് ബ്രിഡ്ജ് അറിയപ്പെടുന്നു.) ഇത് വടക്കൻ ശ്രീലങ്കയിൽ മന്നാറിനു 30 കിലോമീറ്റർ ഉത്തര പശ്ചിമദിക്കിൽ സ്ഥിതിചെയ്യുന്നു.

2014 ഒക്ടോബറിൽ ശ്രീലങ്കൻ സർക്കാർ ആ രാജ്യത്തിന്റെ ഉത്തരഭാഗത്ത് ഒരു സംയുക്ത തന്ത്രപരമായ പരിസ്ഥിതി പഠനം നടത്തി. ഐക്യരാഷ്ട്രസഭാ വികസന പരിപാടി, ഐക്യരാഷ്ട്രസഭാ പരിസ്ഥിതി പരിപാടി എന്നിവയുടെ സഹായത്താലാണ് ഈ പഠനം നടത്തിയത്. വിസ്തീർണ്ണമുള്ള ഒരു ദേശീയോദ്യാനം ശ്രീലങ്കൻ ഭാഗത്തെ ആഡംസ് ബ്രിഡ്ജിൽ സ്ഥാപിക്കുവാൻ ഈ പഠനം ശുപാർശചെയ്തു. 2015 മേയ് മാസം ആഡംസ് ബ്രിഡ്ജിന്റെ ഒരു ഭാഗം, ചുൻഡിക്കുളം, ഡെൽഫ്റ്റ്, മധു റോഡ് എന്നീ ഭാഗങ്ങൾ ഈ ദേശീയോദ്യാനത്തിന്റെ ഭാഗമാകുമെന്നു പ്രഖ്യാപിച്ചു. 2015 ജൂൺ 22നു ആഡംസ് ബ്രിഡ്ജ് 18,990 ha (46,925 acres)വിസ്തീർണ്ണമുള്ള ഒരു ദേശീയ പാർക്കായി മാറി. ഈ പ്രാകൃതികപാലത്തിന്റെ ഇന്ത്യൻ ഭാഗം മാന്നാർ ഉൾക്കടൽ സമുദ്രദേശീയോദ്യാനമായും മാറി.

അനേകം ദേശാടനപ്പക്ഷികൾ ശ്രീലങ്കയിലേയ്ക്കും അവിടെനിന്നും തിരിച്ചും യാത്രചെയ്യുന്നത് പാമ്പൻ ദ്വീപ് - ആഡംസ് ബ്രിഡ്ജ്-മാന്നാർ ദ്വീപ് വഴിയാണ്. ബ്രവുൺ നോബി പോലുള്ള പക്ഷികൾ ആഡംസ് ബ്രിഡ്ജിലെ മണൽക്കൂനകൾ തങ്ങളുടെ പ്രജനനത്താവളങ്ങളായി ഉപയൊഗിച്ചുവരുന്നു. അനേകം ഇനം മത്സ്യങ്ങളും കടൽപ്പുല്ലുകളും പായലുകളും ആഡംസ് ബ്രിഡ്ജിന്റെ ആഴം കുറഞ്ഞ ഭാഗങ്ങൾ ജിവിതത്തിനു തിരഞ്ഞെടുത്തിരിക്കുന്നു. ആഡംസ് ബ്രിഡ്ജിനറ്റുത്തുള്ള സമുദ്രഭാഗത്ത് മറ്റനേകം ജീവികളെപ്പോലെ ഡോൾഫിനുകൾ, ഡുഗോങ്, കടലാമകൾ എന്നിവ താവളമാക്കിയിരിക്കുന്നു. 


</doc>
<doc id="380613" url="https://ml.wikipedia.org/wiki?curid=380613" title="സൌത്ത് ലുവാങ്ക ദേശീയോദ്യാനം">
സൌത്ത് ലുവാങ്ക ദേശീയോദ്യാനം

സൌത്ത് ലുവാങ്ക ദേശീയോദ്യാനം, കിഴക്കൻ സാംബിയയിൽ, ലുവാങ്ഗ്വ നദിയുടെ താഴ്വരയിൽ രാജ്യത്തിൻറെ തെക്കേ അറ്റത്തായി സ്ഥിതിചെയ്യുന്ന മൂന്ന് ദേശീയ ഉദ്യാനങ്ങളിലൊന്നും ലോക പ്രശസ്ത വന്യജീവി സങ്കേതവുമാണ്. തോർണിക്രോഫ്റ്റ്സ് ജിറാഫുകൾ, വലിയ ആനക്കൂട്ടങ്ങൾ, ആയിരക്കണക്കിനുള്ള കേപ്പ് കാട്ടുപോത്തുകളുടെ കൂട്ടങ്ങൾ, എന്നിവയെ എന്നിവയ്ക്ക് ദേശീയോദ്യാനം പരിരക്ഷ നൽകുന്നതോടൊപ്പെ ലുവങ്ക നദി മുതലകളടുടേയം നീർക്കുതിരകളുടേയും വലിയ കൂട്ടങ്ങളെ സംരക്ഷിക്കുന്നു.


</doc>
<doc id="380619" url="https://ml.wikipedia.org/wiki?curid=380619" title="കടവല്ലൂർ ശ്രീരാമസ്വാമിക്ഷേത്രം">
കടവല്ലൂർ ശ്രീരാമസ്വാമിക്ഷേത്രം

ദക്ഷിണേന്ത്യയിൽ കേരളത്തിലെ തൃശ്ശൂർ, മലപ്പുറം ജില്ലകളുടെ അതിർത്തിഗ്രാമമായ കടവല്ലൂരിൽ സ്ഥിതിചെയ്യുന്ന ഒരു പുരാതന ഹിന്ദുക്ഷേത്രമാണ് കടവല്ലൂർ ശ്രീരാമസ്വാമിക്ഷേത്രം. ഈ ക്ഷേത്രത്തിലെ പ്രതിഷ്ഠ നടത്തിയത് പാണ്ഡവരിൽ രണ്ടാമനായ ഭീമസേനന്റെ പുത്രൻ ഘടോൽകചനാണെന്ന് വിശ്വസിച്ചുവരുന്നു. ഈ ക്ഷേത്രത്തിൽ വൃശ്ചികമാസത്തിൽ നടത്തിവരുന്ന അന്യോന്യം വളരെ പ്രസിദ്ധമാണ്. കൊച്ചിൻ ദേവസ്വം ബോർഡിന്റെ കീഴിലാണ് ഈ ക്ഷേത്രം വരുന്നത്. 

ഈ ക്ഷേത്രത്തിലെ പ്രതിഷ്ഠ ശ്രീരാമനായി സങ്കല്പിയ്ക്കപ്പെടുന്നെങ്കിലും വാസ്തവത്തിൽ ചതുർബാഹുവായ മഹാവിഷ്ണുവാണ്. ഇവിടത്തെ വിഗ്രഹം ശ്രീരാമചന്ദ്രന്റെ പിതാവായ ദശരഥമഹാരാജാവ് പൂജിച്ചിരുന്നതായി പറയപ്പെടുന്നു. പിന്നീട് ഇത് ശ്രീരാമന്റെയും അതിനുശേഷം ലങ്കാധിപതിയായ വിഭീഷണന്റെയും കൈവശം വന്നുചേർന്നു. ദ്വാപരയുഗത്തിൽ ഭീമപുത്രനായ ഘടോൽകചൻ വിഭീഷണനെ പോരിന് വിളിച്ചു. എന്നാൽ, ഭക്തോത്തമനായ വിഭീഷണൻ പോരിന് തയ്യാറല്ലായിരുന്നു. പകരം അദ്ദേഹം തന്റെ കൈവശമുണ്ടായിരുന്ന വിഷ്ണുവിഗ്രഹം ഘടോൽകചന് സമ്മാനിച്ചു. തുടർന്ന് ഇന്ന് ക്ഷേത്രമിരിയ്ക്കുന്ന സ്ഥലത്തെത്തിയ ഘടോൽകചൻ വിഗ്രഹം പ്രതിഷ്ഠിയ്ക്കുകയും ചെയ്തു. ഘടോൽകചൻ പ്രതിഷ്ഠിച്ച വിഗ്രഹമിരിയ്ക്കുന്ന സ്ഥലം 'ഘടോൽകചപുരം' എന്നും പിന്നീട് 'കടവല്ലൂർ' എന്നുമറിയപ്പെട്ടു. തന്റെ കൈവശമുണ്ടായിരുന്ന മറ്റൊരു വിഷ്ണുവിഗ്രഹം ഘടോൽകചൻ ഗുരുവായൂരിനടുത്തുള്ള എളവള്ളി എന്ന സ്ഥലത്തും പ്രതിഷ്ഠിച്ചു. ഈ ക്ഷേത്രം ഇപ്പോൾ 'മറ്റേ കടവല്ലൂർ ക്ഷേത്രം' എന്ന് അറിയപ്പെടുന്നു. ഇവിടെയും പ്രതിഷ്ഠ ശ്രീരാമൻ തന്നെ.

കടവല്ലൂർ ശ്രീരാമസ്വാമിക്ഷേത്രത്തിന് ഏകദേശം അയ്യായിരം വർഷം പഴക്കമുണ്ടെന്ന് പറയുന്നുണ്ടെങ്കിലും അത് തെളിയിയ്ക്കാനുള്ള രേഖകളൊന്നും തന്നെയില്ല. ക്ഷേത്രം ആദ്യം പന്നിയൂർ ഗ്രാമത്തിലെ പാറമന എന്ന ബ്രാഹ്മണകുടുംബത്തിന്റെ ഊരാണ്മയിലായിരുന്നു. അതിസമ്പന്നമായ ഒരു കുടുംബമായിരുന്നു പാറമന ഇല്ലം. അക്കാലത്ത് ക്ഷേത്രത്തിന് പലയിടത്തായി ഭൂസ്വത്തുക്കളും മറ്റ് വസ്തുവകകളുമുണ്ടായിരുന്നു. പാറമന നമ്പൂതിരിയ്ക്ക് ക്ഷേത്രം നോക്കിനടത്താൻ കഴിയാതായപ്പോൾ ക്ഷേത്രം കൊച്ചി രാജാവ് ഏറ്റെടുത്തു. 1949-ൽ കൊച്ചിൻ ദേവസ്വം ബോർഡ് രൂപവത്കരിച്ചപ്പോൾ ക്ഷേത്രം ഇതിന്റെ കീഴിലായി. ഇപ്പോൾ കൊച്ചിൻ ദേവസ്വം ബോർഡിന്റെ കീഴിലുള്ള 'ബി' ഗ്രേഡ് ദേവസ്വമാണ് കടവല്ലൂർ ദേവസ്വം. 

കേരളത്തിലെ വൈദിക സംസ്കാരത്തിന്റെ അവശേഷിപ്പായ കടവല്ലൂർ അന്യോന്യം ഈ ക്ഷേത്രത്തിന്റെ മുഖ്യ ആകർഷണമാണ്. ഏകദേശം നാന്നൂറുവർഷം പഴക്കമുണ്ട് ഈ പരിപാടിയ്ക്ക്. തൃശ്ശൂർ, തിരുനാവായ ബ്രഹ്മസ്വം മഠങ്ങളിലെ വിദ്യാർത്ഥികളാണ് ഈ പരിപാടി നടത്തുന്നത്. കൊച്ചി രാജാവിന്റെ കീഴിലുണ്ടായിരുന്ന തൃശ്ശൂരും സാമൂതിരിയുടെ കീഴിലുണ്ടായിരുന്ന തിരുനാവായയും കടവല്ലൂരിൽ നിന്ന് ഏകദേശം തുല്യദൂരത്താണ്. ഇരു രാജ്യങ്ങളുടെയും അതിർത്തിപ്രദേശമായിരുന്നു കടവല്ലൂർ. കൊച്ചി രാജാവും സാമൂതിരിയും ബദ്ധശത്രുക്കളായിരുന്നു. അതിനാൽ ഇരുവരുടെയും കീഴിലുള്ള മഠങ്ങളിലെ പണ്ഡിതന്മാർ തമ്മിലുള്ള മത്സരമായിട്ടാണ് ഇത് തുടങ്ങിയത്. ഒരുകാലത്ത് കേരളം മുഴുവൻ പേരുകേട്ട ഈ മഹോത്സവം ഇന്ത്യയ്ക്ക് സ്വാതന്ത്ര്യം ലഭിച്ച 1947-ൽ നിലച്ചുപോയി. പിന്നീട് 1989-ലാണ് ഇത് പുനരാരംഭിച്ചത്. ഇപ്പോൾ കൊച്ചിൻ ദേവസ്വം ബോർഡ് തന്നെയാണ് ഇത് നടത്തിപ്പോരുന്നത്. 

കടവല്ലൂർ ഗ്രാമത്തിന്റെ ഏതാണ്ട് ഒത്ത നടുക്കായാണ് ക്ഷേത്രം സ്ഥിതിചെയ്യുന്നത്. പടിഞ്ഞാറോട്ടാണ് ക്ഷേത്രത്തിന്റെ ദർശനം. പടിഞ്ഞാറേ നടയിൽ ഇരുനില ഗോപുരം പണിതിട്ടുണ്ട്. ഓടുമേഞ്ഞ ഈ ഗോപുരത്തിന് എടുത്തുപറയത്തക്ക പ്രത്യേകതകളൊന്നുമില്ല. ഗോപുരത്തിന്റെ മുന്നിൽ പതിവുപോലെ ഒരു അരയാൽമരം കാണാം. ഹൈന്ദവവിശ്വാസപ്രകാരം പുണ്യവൃക്ഷമായ അരയാലിന്റെ മുകളിൽ ബ്രഹ്മാവും നടുക്ക് വിഷ്ണുവും അടിയിൽ ശിവനും കുടികൊള്ളുന്നു. അതിനാൽ അരയാൽ ത്രിമൂർത്തീസ്വരൂപമായി കണക്കാക്കപ്പെടുന്നു. ദിവസവും രാവിലെ അരയാലിനെ ഏഴുവലം വയ്ക്കുന്നത് പുണ്യമായി കണക്കാക്കപ്പെടുന്നു. അരയാലിനപ്പുറം ഒരു പേരാൽമരവുമുണ്ട്. ഗോപുരത്തിന്റെ വടക്കുഭാഗത്ത് ദേവസ്വം ഓഫീസും സ്റ്റേജും കാണാം. കൊച്ചിൻ ദേവസ്വം ബോർഡിനുകീഴിലുള്ള ഒരു 'ബി ഗ്രേഡ് ദേവസ്വമായ കടവല്ലൂർ ദേവസ്വത്തിന്റെ മേൽനോട്ടം ഒരു എക്സിക്യൂട്ടീവ് ഓഫീസർക്കാണ്. സ്റ്റേജിൽ വിശേഷദിവസങ്ങളിൽ പരിപാടികളുണ്ട്. ഓഫീസിന്റെ തൊട്ടുമുന്നിലായി കിഴക്കോട്ട് ദർശനമായി മൂന്ന് ശ്രീകോവിലുകളുണ്ട്. ശ്രീ ധർമ്മശാസ്താവ്, ശ്രീ അയ്യപ്പൻ, ഭഗവതി എന്നിവരാണ് യഥാക്രമം ശ്രീകോവിലുകളിലുള്ളത്. ഇവർക്ക് നിത്യേന പൂജകളുണ്ട്. ക്ഷേത്രക്കുളം തെക്കുഭാഗത്തായി സ്ഥിതിചെയ്യുന്നു. അതിവിശാലമായ കുളമാണ് ഇവിടെയുള്ളത്. 

പടിഞ്ഞാറേ ഗോപുരത്തിലൂടെ അകത്തുകടന്നാൽ ആദ്യമെത്തുന്നത് വലിയ ആനക്കൊട്ടിലിലാണ്. സാമാന്യം വലുതാണ് ഈ ആനക്കൊട്ടിൽ. ഇതിനകത്തുതന്നെയാണ്, ഭഗവദ്വാഹനമായ ഗരുഡനെ ശിരസ്സിലേറ്റുന്ന സ്വർണ്ണക്കൊടിമരവുമുള്ളത്. താരതമ്യേന പഴക്കം കുറവാണ് ഈ കൊടിമരത്തിന്. കൊടിമരത്തിനപ്പുറം ക്ഷേത്രത്തിലെ വലിയ ബലിക്കല്ലുണ്ട്. ഇവിടെ ബലിക്കൽപ്പുരയില്ല.

ഏകദേശം മൂന്നേക്കർ വിസ്തീർണ്ണം വരുന്ന മതിലകമാണ് കടവല്ലൂർ ക്ഷേത്രത്തിലേത്. സാധാരണ ക്ഷേത്രങ്ങളിലുള്ള പ്രത്യേകതകളേ ക്ഷേത്രത്തിൽ കാണാനുള്ളൂ. നാലമ്പലത്തിനുപുറത്ത് ഉപദേവതാക്ഷേത്രങ്ങളൊന്നുമില്ല. ഇത് ക്ഷേത്രത്തിന്റെ പ്രത്യേകതയാണ്. കിഴക്കുഭാഗത്തും ഒരു ഗോപുരം കാണാം. ഇത് താരതമ്യേന ചെറുതാണ്.

ചതുരാകൃതിയിൽ തീർത്ത ഇരുനില ശ്രീകോവിലാണ് ക്ഷേത്രത്തിലുള്ളത്. കരിങ്കല്ലിൽ തീർത്ത ശ്രീകോവിലിന്റെ ഇരുനിലകളും ചെമ്പുമേഞ്ഞിട്ടുണ്ട്. മുകളിൽ സ്വർണ്ണത്താഴികക്കുടം ശോഭിച്ചുനിൽക്കുന്നു. ശ്രീകോവിലിനകത്ത് മൂന്ന് മുറികളുണ്ട്. അവയിൽ കിഴക്കേ അറ്റത്തുള്ളതാണ് വിഗ്രഹം പ്രതിഷ്ഠിച്ച ഗർഭഗൃഹം. ആറടിയോളം ഉയരമുള്ള ചതുർബാഹുവിഗ്രഹത്തിൽ പടിഞ്ഞാറോട്ട് ദർശനമായി കടവല്ലൂരപ്പൻ കുടികൊള്ളുന്നു. ശ്രീരാമസങ്കല്പത്തിലാണ് പൂജയെങ്കിലും വിഗ്രഹം വിഷ്ണുവിന്റേതെന്ന് വ്യക്തമായി പറയാൻ കഴിയും. വിശ്വപ്രകൃതിയുടെ മൂലതേജസ്സിനെ മുഴുവൻ ആവാഹിച്ചുകൊണ്ട് ശ്രീ കടവല്ലൂരപ്പൻ, ശ്രീലകത്ത് കുടികൊള്ളുന്നു.

ശ്രീകോവിലിന്റെ പുറംചുവരുകൾ പൂർണ്ണമായും വെള്ളപൂശിയ നിലയിലാണ്. ഇവിടെ ഇതുവരെ ചുവർച്ചിത്രങ്ങൾ വരച്ചിട്ടില്ല. എന്നാൽ, ധാരാളം ദാരുശില്പങ്ങൾ ഇവിടെയുണ്ട്. രാമായണം, ഭാഗവതം തുടങ്ങിയ പുരാണങ്ങളിൽ നിന്നുള്ള കഥകളാണ് അധികവും. വടക്കുവശത്ത്, അഭിഷേകജലം ഒഴുകിപ്പോകാൻ ഓവ് പണിതിട്ടുണ്ട്.

ശ്രീകോവിലിനെ ചുറ്റിപ്പറ്റി നാലമ്പലം പണിതിരിയ്ക്കുന്നു. താരതമ്യേന സ്ഥലം കുറവാണ് നാലമ്പലത്തിനെങ്കിലും പ്രദക്ഷിണം നിർബാധം നടത്താം. നാലമ്പലത്തിലേയ്ക്കുള്ള പ്രവേശനകവാടത്തിന് ഇരുവശവും വാതിൽമാടങ്ങളുണ്ട്. വടക്കേ വാതിൽമാടത്തിലാണ് ശ്രീരാമദാസനായ ഹനുമാൻ സ്വാമിയുടെ പ്രതിഷ്ഠ. വളരെ ചെറിയൊരു വിഗ്രഹമാണ് ഹനുമാന്റേത്. തെക്കോട്ടാണ് ദർശനം. ഹനുമദ്പ്രതിഷ്ഠയുടെ മുന്നിലാണ് കടവല്ലൂർ അന്യോന്യത്തിന് വാരമിരിയ്ക്കൽ നടത്തുന്നത്. നാലമ്പലത്തിനകത്ത് തെക്കുകിഴക്കേമൂലയിൽ തിടപ്പള്ളിയും വടക്കുകിഴക്കേമൂലയിൽ കിണറുമുണ്ട്. തെക്കുപടിഞ്ഞാറേമൂലയിൽ ഒറ്റശ്രീകോവിലിൽ കിഴക്കോട്ട് ദർശനമായി ശിവന്റെയും ഗണപതിയുടെയും അയ്യപ്പന്റെയും പ്രതിഷ്ഠകൾ കാണാം.

ശ്രീകോവിലിനെ ചുറ്റിപ്പറ്റി അകത്തെ ബലിവട്ടം പണിതിരിയ്ക്കുന്നു. അഷ്ടദിക്പാലകർ (പടിഞ്ഞാറ് - വരുണൻ, വടക്കുപടിഞ്ഞാറ് - വായു, വടക്ക് - കുബേരൻ, വടക്കുകിഴക്ക് - ഈശാനൻ, കിഴക്ക് - ഇന്ദ്രൻ, തെക്കുകിഴക്ക് - അഗ്നി, തെക്ക് - യമൻ, തെക്കുപടിഞ്ഞാറ് - നിര്യതി), സപ്തമാതൃക്കൾ (ബ്രാഹ്മി/ബ്രഹ്മാണി, വൈഷ്ണവി, മഹേശ്വരി, ഇന്ദ്രാണി, വരാഹി, കൗമാരി, ചാമുണ്ഡി), വീരഭദ്രൻ, ഗണപതി, ശാസ്താവ്, സുബ്രഹ്മണ്യൻ, ദുർഗ്ഗാദേവി, ബ്രഹ്മാവ്, അനന്തൻ, നിർമ്മാല്യധാരി (ഇവിടെ വിഷ്വക്സേനൻ) എന്നിവരെ പ്രതിനിധീകരിയ്ക്കുന്ന ബലിക്കല്ലുകൾ ഇവിടെക്കാണാം. ശീവേലിസമയത്ത് ഇവയിൽ ബലിതൂകുന്നു. ബലിക്കല്ലുകളിൽ ചവിട്ടാനോ തൊട്ട് തലയിൽ വയ്ക്കാനോ പാടില്ല.

കടവല്ലൂർ ക്ഷേത്രത്തിലെ മുഖ്യപ്രതിഷ്ഠ. ചതുർബാഹുവായ മഹാവിഷ്ണുവാണ് കടവല്ലൂരപ്പൻ. എന്നാൽ, അവതാരമൂർത്തിയായ ശ്രീരാമനായിക്കണ്ടാണ് പൂജാവിധികൾ. ആറടിയോളം ഉയരം വരുന്ന ചതുർബാഹു വിഗ്രഹത്തിൽ പടിഞ്ഞാറോട്ട് ദർശനമായി കുടികൊള്ളുന്ന കടവല്ലൂരപ്പൻ, രാവിലെ സീതാവിരഹത്താൽ ദുഃഖിതനായും, ഉച്ചയ്ക്ക് വരുണനെക്കാണാതെ കോപിഷ്ഠനായും, വൈകീട്ട് പട്ടാഭിഷേകഭാവത്തിൽ സർവ്വദേവതാപൂജിതനായും വാഴുന്നു. പാൽപ്പായസം, അപ്പം, അട, ഉദയാസ്തമനപൂജ, കളഭാഭിഷേകം തുടങ്ങിയവയാണ് കടവല്ലൂരപ്പന് പ്രധാന വഴിപാടുകൾ.

തൃശ്ശൂരിൽ നിന്ന് കോഴിക്കോട് റൂട്ടിൽ 35 കിലോമീറ്റർ സഞ്ചരിച്ചാൽ കടവല്ലൂർ കല്ലുമ്പുറം ബസ് സ്റ്റോപ്പിലെത്താം. അവിടെനിന്ന് ഒരു കിലോമീറ്റർ നടന്നാൽ ക്ഷേത്രമായി.


</doc>
<doc id="380624" url="https://ml.wikipedia.org/wiki?curid=380624" title="ലോസ് അരായെനെസ് ദേശീയോദ്യാനം">
ലോസ് അരായെനെസ് ദേശീയോദ്യാനം

ലോസ് അരായാനെസ് ദേശീയോദ്യാനം (Spanish: Parque Nacional Los Arrayanes), 17.53 ചതുരശ്ര കിലോമീറ്റർ വിസ്തീർണ്ണമുള്ള അർജന്റീനയിലെ ഒരു ദേശീയ ഉദ്യാനമാണ്. വില്ല ലാ അൻഗോസ്റ്റുറയിൽ നിന്ന് 3 കിലോമീറ്റർ ദൂരത്തിലുള്ള ന്യൂക്വെൻ പ്രവിശ്യയിലെ നഹ്വൽ ഹൂപ്പി തടാകത്തിൻറെ തീരത്തെ ക്വട്രിഹെ ഉപദ്വീപ് മുഴുവനായി ഈ ദേശീയോദ്യാനത്തിൽ ഉൾപ്പെടുന്നു.

ഉപദ്വീപിന്റെ അവസാനഭാഗംവരെ പോകുന്ന വഴിയിൽ അരായൻ മരങ്ങൾ (Luma apiculate) കാണുവാൻ സാധിക്കുന്നു. 300 വർഷങ്ങൾ പഴക്കമുള്ള അരായൻ മരങ്ങൾ നിറഞ്ഞ വനങ്ങൾ തെക്കുഭാഗത്ത് 0.2 ചരുരശ്ര കിലോമീറ്റർ പ്രദേശങ്ങളെ ഉൾക്കൊള്ളുന്നു.

നഹ്വെൽ ഹൂപ്പി തടാകത്തിന്റെ വിവിധ ഭാഗങ്ങളിൽ നിന്ന് ബോട്ടിലൂടെ ഈ വനത്തിലെത്തിച്ചേരാൻ കഴിയും, അല്ലെങ്കിൽ വില്ല ലാ അൻഗോസ്റ്റുറ തുറമുഖത്തിലെ ദേശീയോദ്യാനത്തിൻറെ തുടക്കത്തിൽ നിന്ന് 12 കിലോമീറ്റർ ദൂരമുള്ള പാതയിലൂടെയും ഇവിടെ എത്തിച്ചേരാൻ സാധിക്കുന്നു. മലഞ്ചെരിവിലെ ഉയരങ്ങളും താഴ്ച്ചകളും കൊണ്ടു നിറഞ്ഞ ഈ പാത തരണം ചെയ്യുന്നതിന സാധാരണയായി മൌണ്ടൻ ബൈക്കുകൾ ഉപയോഗിക്കുന്നു.

ഈ പ്രദേശത്ത് പുഡു (ഒരുതരം മാൻ), ഹ്യൂമുൾ മാൻ, ഗ്വനാക്കോകൾ, മോണിറ്റോസ് ഡി മോണ്ടെ, കുറുനരികൾ എന്നീ മൃഗങ്ങളാണ് പ്രധാനമായുള്ളത്. പക്ഷികളിൽ കൊണ്ടോറുകൾ, പ്രാപ്പിടിയനുകൾ, പരുന്തുകൾ, മരംകൊത്തികൾ എന്നിവയെ കാണുവാൻ സാധിക്കുന്നു.

ഇതു നേരത്തേതന്നെ നഹ്വെൽ ഹൂപ്പി ദേശീയോദ്യാനത്തിൻറെ ഭാഗമായിരുന്നെങ്കിലും, ഈ പ്രദേശത്തെ അപൂർവ്വമായ അരായൻ വൃക്ഷങ്ങളെ സംരക്ഷിക്കുന്നതിനായിട്ടാണ് ലോസ് അരായനെസ് ദേശീയോദ്യാനം 1971 ൽ രൂപീകരിക്കപ്പെട്ടത്.

വേഗത്തിലൊടിയുന്ന തരത്തിലുള്ള ഈ മരങ്ങളുടെ വേരുകളും മണ്ണും സംരക്ഷിക്കുന്നതിനായും സന്ദർകർക്ക് കറുവപ്പട്ടയുടെ നിറമുള്ള വൃക്ഷങ്ങളുടെ കാഴ്ച്ച ആസ്വദിക്കുന്നതിനുമായി ഒരു മരം കൊണ്ടുള്ള നടപ്പാത ഇവിടെ ഉണ്ടാക്കിയിട്ടുണ്ട്.


</doc>
<doc id="380626" url="https://ml.wikipedia.org/wiki?curid=380626" title="ലഗൂണ ബ്ലാങ്ക ദേശീയോദ്യാനം">
ലഗൂണ ബ്ലാങ്ക ദേശീയോദ്യാനം

ലഗൂണ ബ്ലാങ്ക ദേശീയോദ്യാനം (Spanish: "Parque Nacional Laguna Blanca") അർജന്റീനയിലെ ന്യൂക്വെൻ പ്രവിശ്യയുടെ പടിഞ്ഞാറ് സപാല പട്ടണത്തിനു സമീപസ്ഥമായ ഒരു ദേശീയോദ്യാനമാണ്.

കായലനു ചുറ്റുമുള്ള ദേശീയോദ്യാനം 1940 ലാണ് രൂപകൽപ്പന ചെയ്തത്. കായലിനെയും ചുറ്റുമുള്ള ആവസ വ്യവസ്ഥയിലെ ബ്ലാക്ക് നെക്ക്ഡ് അരയന്നങ്ങളെയും  ("Cygnus melancoryphus") സംരക്ഷിക്കുകയെന്ന ഉദ്ദേശം മുൻനിറുത്തുയാണ് ഇതു രൂപീകരിച്ചത്. ഈ ദേശീയോദ്യാനത്തിൻറെ ആകെ ചുറ്റളവ് 112.5 ചതുരശ്ര കിലോമീറ്ററാണ്. പാറ്റഗോണിയൻ സ്റ്റെപ്പിയിൽ, കുന്നുകളും ഗിരികന്ദരങ്ങളാലും വലയം ചെയ്യപ്പെട്ടാണ് ഈ കായൽ സ്ഥിതി ചെയ്യുന്നത്. നിരവധിയിനം ജലപ്പക്ഷികളുടെ ഒരു പ്രധാന ആവാസമേഖലയാണിത്.


</doc>
<doc id="380627" url="https://ml.wikipedia.org/wiki?curid=380627" title="ബൂദ്ജമുല്ല ദേശീയോദ്യാനം">
ബൂദ്ജമുല്ല ദേശീയോദ്യാനം

ആസ്ത്രേലിയയിലെ വടക്കു-പടിഞ്ഞാറൻ ക്യൂൻസ്ലാന്റിലെ ഗൾഫ് കണ്ട്രി മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ് ബൂദ്ജമുല്ല ദേശീയോദ്യാനം (ലൗൺ ഹിൽ ദേശീയോദ്യാനം എന്നും അറിയപ്പെടുന്നു.). ഈ ദേശീയോദ്യാനം മൗണ്ട് ഇസയ്ക്കു വടക്കു-പടിഞ്ഞാറായി 340 കിലോമീറ്ററും ബ്രിസ്ബേനു വടക്കു-പടിഞ്ഞാറായി 1,837 കിലോമീറ്റർ അകലെയുമാണിത്.

ഈ ദേശീയോദ്യാനത്തിലെ മുഖ്യ ആകർഷണങ്ങൾ അഗാധമായ മലയിടുക്കുകളേടുകൂടിയ സാന്റ്സ്റ്റോൺ മലനിരകളൂം പ്രാധാന്യമേറിയ ഫോസിൽശേഖരങ്ങളുള്ള ചുണ്ണാമ്പുകല്ലുകൊണ്ടുള്ള പീഠഭൂമിയുമാണ്. സ്ഫടികസമാനമായ ശുദ്ധജലവും സമൃദ്ധമായ സസ്യജാലങ്ങളും കനോയിങ്ങുമാണ് മറ്റ് ആകർഷണങ്ങൾ. ഇതിനു ചുറ്റുമുള്ള പ്രദേശങ്ങളിൽ അനേകം പ്രകൃതിവിഭവങ്ങളുടെ കലവറയാണുള്ളത്. അവിടെ ധാതുപര്യവേക്ഷണങ്ങളും ഖനനങ്ങളും നടക്കുന്നു. 



</doc>
<doc id="380630" url="https://ml.wikipedia.org/wiki?curid=380630" title="ബ്രൈബി ഐലന്റ് ദേശീയോദ്യാനം">
ബ്രൈബി ഐലന്റ് ദേശീയോദ്യാനം

ആസ്ത്രേലിയയിലെ ക്യൂൻസ്ലാന്റിൽ സ്ഥിതിചെയ്യുന്ന ദേശീയോദ്യാനമാണ് ബ്രൈബി ഐലന്റ് ദേശീയോദ്യാനം. ഇത് ബ്രിസ്ബേനിൽ നിന്നും വടക്കായി 68 കിലോമീറ്റർ അകലെയാണ്. ബ്രൈബി ദ്വീപിന്റെ മൂന്നിൽ ഒരു ഭാഗം സ്ഥലത്തായാണ് ഈ ദേശീയോദ്യാനം വ്യാപിച്ചുകിടക്കുന്നത്. വേലിയേറ്റചതുപ്പുപ്രദേശങ്ങളും ദ്വീപുകൾക്കു ചുറ്റുമുള്ള ജലാശയങ്ങളും മോർറ്റൺ ബേ മറൈൻ പാർക്കിൽ സംരക്ഷിച്ചിരിക്കുന്നു. 

മീൻപിടുത്തത്തിനും, ബോട്ടിങ്ങിനും, ഉള്ള സൗകര്യം കൊണ്ടും അടുത്തുള്ള ഗ്ലാസ് ഹൗസ് പർവ്വതങ്ങൾ കാണാനുമായുമാണ് സന്ദർശകർ ഇങ്ങോട്ടേക്കാകർഷിക്കപ്പെടുന്നത്.


</doc>
<doc id="380632" url="https://ml.wikipedia.org/wiki?curid=380632" title="ലാഗോ പ്യൂളോ ദേശീയോദ്യാനം">
ലാഗോ പ്യൂളോ ദേശീയോദ്യാനം

ലാഗോ പ്യൂളോ ദേശീയോദ്യാനം (Spanish: "Parque Nacional Lago Puelo") അർജന്റീനയിലെ പാറ്റഗോണിയയിൽ, ചുബുട്ട് പ്രവിശ്യയുടെ വടക്കുപടിഞ്ഞാറൻ ഭാഗത്ത് സ്ഥിതിചെയ്യുന്ന ഒരു ദേശീയോദ്യാനമാണ്. ഈ ദേശീയോദ്യാനത്തിൻറെ ആകെ വിസ്തൃതി 276.74 ചതുരശ്ര കിലോമീറ്ററാണ്.

ഇവിടുത്തെ വിസ്മയിപ്പിക്കുന്ന പ്രകൃതി ദൃശ്യങ്ങളെ സംരക്ഷിക്കുന്നതോടൊപ്പം ലോസ് അലെർസെസ് ദേശീയോദ്യാനത്തിൽനിന്ന് കൂട്ടിച്ചേർത്ത വാൽഡിവിയൻ സസ്യജാലങ്ങളെ സംരക്ഷിക്കുകയെന്ന ഉദ്ദേശങ്ങളോടുകൂടിയാണ് ഈ ദേശീയോദ്യാനം നിർമ്മിക്കപ്പെട്ടത്. 1971 ൽ ഇതൊരു ദേശീയോദ്യാനവും സ്വതന്ത്ര റിസർവ്വുമായി പ്രഖ്യാപിച്ചു

പ്യൂളോ തടാകത്തിൻറെ പേരാണ് ഈ സംരക്ഷിത പ്രദേശത്തിൻറെ പേരിനു നിദാനം. ഇതിൽ പാറ്റഗോണിക് വനങ്ങളും വിശാലമായ പുൽപ്രദേശങ്ങളും (സ്റ്റെപ്പികൾ), ആൻ്‍ീസിലെ ഉന്നത പരിസ്ഥിതി മേഖലകളും ഉൾപ്പെടുന്നു. സമുദ്രനിരപ്പിൽനിന്ന് ഇരുനൂറു മീറ്ററിലധികമാണ് ഈ പ്രദേശങ്ങളുടെ ഉയരം.


</doc>
<doc id="380634" url="https://ml.wikipedia.org/wiki?curid=380634" title="ഇസ്‌ലാസ് ഡി സാന്താ ഫെ ദേശീയോദ്യാനം">
ഇസ്‌ലാസ് ഡി സാന്താ ഫെ ദേശീയോദ്യാനം

ഇസ്‍ലാസ് ഡി സാന്താ ഫെ ദേശീയോദ്യാനം (Spanish: "Parque Nacional Islas de Santa Fe") അർജൻറീനയിലെ ഒരു ദേശീയോദ്യാനമാണ്. അർജൻറീനയിലെ സാന്താ ഫെയിലെ സാൻ ജെറോനിമോ ഡിപ്പാർട്ട്‍മെൻറഇലാണ് ഇതു സ്ഥിതിചെയ്യുന്നത്. ഈ ദേശീയോദ്യാനം രൂപീകരിക്കപ്പെട്ടത് 2010 ലായിരുന്നു.


</doc>
<doc id="380636" url="https://ml.wikipedia.org/wiki?curid=380636" title="എൽ റീ ദേശീയോദ്യാനം">
എൽ റീ ദേശീയോദ്യാനം

എൽ റീ ദേശീയോദ്യാനം (സ്പാനിഷ്: "Parque Nacional El Rey)" വടക്കുപടിഞ്ഞാറൻ അർജൻറീനയിൽ, സാൾട്ടാ പ്രവിശ്യയിലെ അൻറ ഡിപ്പാർട്ട്മെൻറിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഇത് മേഖലാ തലസ്ഥാനത്തുനിന്ന് 80 കിലോമീറ്റർ അകലെയാണ്. ഈ ദേശീയോദ്യാനത്തിൻറെ വിസ്തീർണ്ണം 441.62 ചതുരശ്ര കിലോമീറ്ററാണ്.

സതേൺ ആൻഡിയൻ യുങ്കാസ് എക്കോ മേഖലയുടെ ഈ ഉത്തമ മാതൃകയെയും പരിവർത്തന പരസ്ഥിതികളെയും സംരക്ഷിക്കുന്നതിനായാണ് ഈ ദേശീയോദ്യാനം രൂപീകരിച്ചത്. ഈ പ്രദേശത്തെ കാലാവസ്ഥ ഇലം ചൂടുള്ളതാണ്. വാർഷിക മഴയിൽ 500 മുതൽ 700 മില്ലീമീറ്റർ വരെയായി വ്യത്യാസപ്പെട്ടിരിക്കുന്നു. ഈ ദേശീയോദ്യാനത്തിലെ സസ്യജാലങ്ങൾ ഉയരത്തിനനുസരിച്ച് വ്യത്യാസമുള്ളവയാണ്. ഉയരമനുസരിച്ച് അഞ്ച് വ്യത്യസ്ത തലങ്ങളിലായി (ഉയരം 750 മുതൽ 2000 മീറ്റർ വരെ) സസ്യജാലങ്ങൾ കാണപ്പെടുന്നു. ഇവിടെ കാണപ്പെടുന്ന ജന്തുജാലങ്ങളിൽ ടാപ്പിറുകൾ, കൃഷ്ണമൃഗങ്ങൾ, പെക്കാറികൾ (ഒരുതരം പന്നിവർഗ്ഗം) എന്നിവയും നദികളിലും അരുവികളിലും തടാകങ്ങളിലുമായി വിവിധയിനം മത്സ്യങ്ങളേയും കണ്ടുവരുന്നു. ടാപ്പിർ അഥവാ ആന്ത 300 കിലോ വരെ തൂക്കമുള്ള ഏറ്റവും വലിയ ദക്ഷിണ അമേരിക്കൻ സസ്തനികളാണ് ജലജന്യ സസ്യങ്ങളാണ് ഇവ സാധാരണയായി ഭക്ഷിക്കാറുള്ളത്.


</doc>
<doc id="380638" url="https://ml.wikipedia.org/wiki?curid=380638" title="എൽ പാമർ ദേശീയോദ്യാനം">
എൽ പാമർ ദേശീയോദ്യാനം

എൽ പാമർ ദേശീയോദ്യാനം  (സ്പാനിഷ്, "Parque Nacional El Palmar"), എൻട്രേ റിയോസ് പ്രവിശ്യയുടെ മധ്യ-പടിഞ്ഞാറൻ ഭാഗത്തായുള്ള അർജൻറിനയിലെ ദേശീയോദ്യാനങ്ങളിലൊന്നാണ്. കൊളാണ് (54 കിലോമീറ്റർ) കോൺകോർഡിയ (60 കിലോമീറ്റർ) എന്നീ നഗരങ്ങളിൽനിന്ന് മദ്ധ്യദൂരമാണ് ദേശീയോദ്യാനത്തിലേയ്ക്കുള്ളത്. ഏകദേശം 85 ചതുരശ്ര കിലോമീറ്റർ വിസ്തൃതിയുള്ള ഈ ദേശീയോദ്യാനം 1966 ൽ രൂപീകരിക്കപ്പെട്ടത്, ഇവിടെയുള്ള യാറ്റായ് വർഗ്ഗത്തിലുള്ള പനമരങ്ങൾ ("Syagrus yatay", മുമ്പ്, "Butia yatay", Arecaceae കുടുംബം). സംരക്ഷിക്കുന്നതിനായിട്ടായിരുന്നു.

അർജൻറൈൻ മെസൊപ്പൊട്ടേമിയയിൽ സർവ്വസാധാരണമായി കണ്ടുവരുന്ന ഒരു മിതോഷ്ണ-ആർദ്ര സാവന്ന ആവാസവ്യവസ്ഥായാണ് ഇവിടെയുള്ളത്. നിരവധി ഇനങ്ങളിലുള്ള പനമരങ്ങൾ, പുൽമേടുകൾ, ചെറു മരങ്ങൾ, വനങ്ങൾ, കിഴക്ക് ഉറുഗ്വേ നദിയിലേക്ക് ഒഴുകുന്ന അരുവികൾ എന്നിവയടങ്ങിയതാണ് ഭൂപ്രകൃതി. മരംകൊത്തി, നാൻഡസ് (റിയ പക്ഷി), കുറുക്കൻ, വിസ്കാച്ചാസ് (വാലിനു നീളമുള്ള മുയലിനെപ്പോലെയുള്ള ജീവി) കാപ്പിബറാസ് എന്നിവയാണ് ഇവിടെ പ്രാദേശികമായി കണ്ടുവരുന്ന ജീവിവർഗ്ഗങ്ങൾ.


</doc>
<doc id="380641" url="https://ml.wikipedia.org/wiki?curid=380641" title="എൽ ലിയോൻസിറ്റോ ദേശീയോദ്യാനം">
എൽ ലിയോൻസിറ്റോ ദേശീയോദ്യാനം

എൽ ലിയോൻസിറ്റോ ദേശീയോദ്യാനം (സ്പാനിഷ്: "Parque Nacional El Leoncito") അർജന്റീനയിലെ സാൻ ജുവാൻ പ്രവിശ്യയിലെ ഒരു ഫെഡറൽ പരിരക്ഷിത പ്രദേശമാണ്. 2002 സെപ്റ്റംബർ 18 ന് രൂപവൽക്കരിക്കപ്പെട്ട ഈ ദേശീയോദ്യാനം, സെൻട്രൽ ആൻഡിൻ പ്യൂണയും സതേൺ ആൻഡിയൻ സ്റ്റെപ്പി ജൈവ വൈവിദ്ധ്യവും ഉത്തമ മാതൃകയിൽ സംരക്ഷിച്ചിരിക്കുന്നതിന് ഉദാഹരണമാണ്. അതുപോലെതന്നെ ഇൻകാ റോഡ് സിസ്റ്റം ഉൾപ്പെടെ ചരിത്രപരവും ഫോസ്സിൽ പഠനസംബന്ധിയായ സൈറ്റുകളും ഇവിടെ പരിരക്ഷിച്ചിരിക്കുന്നു. ഈ ദേശീയോദ്യാനം 89,706 ഹെക്ടർ (897.06 ചതരുരശ്ര കിമീ അഥവാ 346.36 ചതുരശ്ര മൈൽ) പ്രദേശത്താണ് നിലനിൽക്കുന്നത്.


</doc>
<doc id="380642" url="https://ml.wikipedia.org/wiki?curid=380642" title="ചാകോ ദേശീയോദ്യാനം">
ചാകോ ദേശീയോദ്യാനം

ചാകോ ദേശീയോദ്യാനം (സ്പാനിഷ്: Parque Nacional Chaco), അർജന്റീനയിലെ ചാകോ പ്രവിശ്യയിൽ സ്ഥിതിചെയ്യുന്ന ഒരു ദേശീയോദ്യാനമാണ്. 150 ചതുരശ്ര കിലോമീറ്ററാണ് ഈ ദേശീയോദ്യാനത്തിൻറെ വിസ്തീർണ്ണം. പ്രധാനമായി കിഴക്കൻ ചാകോയിലെ 750 മില്ലീമീറ്ററിനും 1,300 മില്ലീമീറ്ററിനുമുടിയിൽ വാർഷിക മഴ ലഭിക്കുന്നതും ഇളംചൂടുള്ളതുമയാ നിമ്ന്ന മേഖലകളുടെ ഭാഗത്തിൻറെ സംരക്ഷണത്തിന് ഉത്തമോദാഹരണമാണ് 1954 ൽ രൂപീകരിക്കപ്പെട്ട ഈ ദേശീയോദ്യാനം. ക്വെബ്രാച്ചോ മരങ്ങളുടെ സംരക്ഷിത പ്രദേശമാണിത്.


</doc>
<doc id="380644" url="https://ml.wikipedia.org/wiki?curid=380644" title="ബരിതു ദേശീയോദ്യാനം">
ബരിതു ദേശീയോദ്യാനം

ബരിതു ദേശീയോദ്യാനം (സ്പാനിഷ്: "Parque Nacional Baritú") വടക്കുപടിഞ്ഞാറൻ അർജന്റീനയിലെ സാൾട്ട പ്രോവിൻസിൻറെ വടക്ക് സാന്താ വിക്ടോറിയ ഡിപ്പാർട്ട്‍മെൻറൽ സ്ഥിതിചെയ്യുന്ന ഒരു ദേശീയോദ്യാനമാണ്. ഈ ദേശീയോദ്യാനം ബൊളീവിയിലെ താരിജ പ്രവിശ്യയുമായി അതിർത്തി പങ്കിടുന്നു. ഈ ദേശീയോദ്യാനത്തിലേയ്ക്ക ഈ രാജ്യാത്തിലൂടെ മാത്രമേ റോഡ് മാർഗ്ഗം പ്രവേശിക്കുവാൻ സാധിക്കുകയുള്ളു. 720 ചതുരശ്ര കിലോമീറ്റർ വിസ്തൃതിയുള്ളതാണ് അർജൻറീനയിലെ ഈ ഒരേയൊരു ഉഷ്ണമേഖലാ ദേശീയോദ്യാനം.


</doc>
<doc id="380646" url="https://ml.wikipedia.org/wiki?curid=380646" title="നെറ്റ്ഫ്ലിക്സ്">
നെറ്റ്ഫ്ലിക്സ്

നെറ്റ്ഫ്ലിക്സ് 1997 ഓഗസ്റ്റ് 29-ന് സ്കോട്ട്സ് വാലി, കാലിഫോർണിയയിൽ റീഡ് ഹസ്റ്റിംഗ്സ്, മാർക്ക് റാൻഡോൾഫ് എന്നിവർ ചേർന്ന് നിർമിച്ച ഒരു അമേരിക്കൻ വിനോദ കമ്പനിയാണ്. മെയിൽ വഴി ഡി.വി.ഡി യൊ ഓൺലൈനായോ മീഡിയ സ്ട്രീമിങ് വീഡിയോ ഓൺ ഡിമാൻഡ് എന്നീ സേവനങ്ങളിൽ ആണ് കമ്പനി ശ്രദ്ധ കേന്ദ്രീകരിക്കുന്നത്.2013-ൽ നെറ്റ്ഫ്ലിക്സ് ഫിലിം നിർമ്മാണത്തിലൊട്ടും ടെലി ഫിലിം നിർമ്മാണത്തിലൊട്ടും, ഓൺലൈൻ വിതരണത്തിലോട്ടും വിപുലീകരിച്ചു. 

ഡിവിഡിയുടെ വിൽപനയും വാടകക്ക് കൊടുക്കുന്ന ബിസിനസ് രീതിയും ആയിരുന്നു നെറ്റ്ഫ്ലിക്സ് ആദ്യം പിന്തുടർന്നിരുന്നത്. 2007 ൽ ഡിവിഡി ബ്ലൂ-റേ വാടക സേവനത്തോടൊപ്പം സ്ട്രീമിംഗ് സംവിധാനവും നെറ്റ്ഫ്ലിക്സ് അവതരിപ്പിച്ചു. 2010 ൽ കാനഡയിൽ സ്ട്രീമിംഗ് സംവിധാനം അവതരിപ്പിച്ച കമ്പനി 2016 ജനുവരിയോടെ 190 രാജ്യങ്ങളിലേക്ക് അവരുടെ സേവനം വ്യാപിപ്പിച്ചു. 

2013 ൽ “ഹൗസ് ഓഫ് കാർഡ്‌സ്” എന്ന പരമ്പര നിർമിച്ചു കൊണ്ട്‌ ചലച്ചിത്ര ടെലിവിഷൻ നിർമാണ മേഖലയിലേക്ക് കടന്ന നെറ്റ്ഫ്ലിക്സ്, തുടർന്ന് ധാരാളം ചലച്ചിത്രങ്ങളും പരമ്പരകളും “നെറ്റ്ഫ്ലിക്സ് ഒറിജിനൽ” എന്ന പേരിൽ അവതരിപ്പിച്ചു. 2016 ൽ 126 ഒറിജിനൽ പരമ്പരകൾ അവതരിപ്പിച്ചു നെറ്റ്ഫ്ലിക്സ് മറ്റ് ചാനലുകൾക്ക് മുന്നിലെത്തി. ഒക്ടോബർ 2017 ലെ കണക്കുകൾ പ്രകാരം നെറ്റ്ഫ്ലിക്സിന് അമേരിക്കയിലെ 52.77 ദശലക്ഷം വരിക്കാർ ഉൾപ്പടെ ലോകമെമ്പാടും 109.25 ദശലക്ഷം വരിക്കാരുണ്ട്. പുതിയ ഉള്ളടക്കം ഉൽപ്പാദിപ്പിക്കാനും, കൂടുതൽ ഉള്ളടക്കത്തിന് അവകാശങ്ങൾ നേടിയെടുക്കാനും 190 രാജ്യങ്ങൾ വഴി വൈവിധ്യവത്കരിക്കാനും ഉള്ള ശ്രമം കമ്പനിയ്ക്ക് കോടിക്കണക്കിനു കടബാധ്യത ഉണ്ടാക്കുന്നു. 2017 സെപ്തംബർ വരെ 21.9 ബില്യൺ ഡോളർ കടബാധ്യത ഉണ്ടായിരുന്നു, മുൻ വർഷത്തെ ഇതേസമയം 
16.8 ബില്യൺ ഡോളർ ആയിരുന്നു കടബാധ്യത. 

അമേരിക്കയിലെ കാലിഫോർണിയയിലെ ലോസ് ഗാതോസിൽ ആണ് നെറ്റ്ഫ്ലിക്സ്ന്റെ ആസ്ഥാനം. നെതർലാൻഡ്സ്, ബ്രസീൽ, ഇന്ത്യ, ജപ്പാൻ, ദക്ഷിണ കൊറിയ എന്നിവിടങ്ങളിൽ ഓഫിസ്‌ ഉണ്ട്. 

കാലിഫോർണിയയിലെ സ്കോട്ട്സ് വാലിയിൽ മാർക് റാൻഡോൾഫ് , റീഡ് ഹേസ്റ്റിംഗ്സ് എന്നിവർ ചേർന്നാണ് ഓഗസ്റ്റ് 29, 1997 ന് നെറ്റ്ഫിക്സ് സ്ഥാപിച്ചത്. പ്യൂർ ആട്രിയ കോർപ്പറേഷൻ എന്ന കമ്പനിയുടെ വിപണന ഡയറക്ടറായി റാൻഡോൾഫ് പ്രവർത്തിച്ചു. മൈക്രോവയേർ ഹൌസ് എന്ന കമ്പ്യൂട്ടർ സ്ഥാപനത്തിന്റെ
സ്ഥാപകരിൽ ഒരാളുമായിരുന്നു 
റാൻഡോൾഫ്. കമ്പ്യൂട്ടർ വിദഗ്ധനും ഗണിതശാസ്ത്രജ്ഞനുമായ ഹേസ്റ്റിംഗ്സ് 1997 ൽ പ്യൂർ ആട്രിയ കോർപ്പറേഷൻ 700 ദശലക്ഷം ഡോളറിന് റാഷണൽ സോഫ്റ്റ്‌വെയർ
കോർപ്പറേഷൻ എന്ന കമ്പനിക്ക് വിറ്റു. അപ്പോൾ സിലിക്കൺ വാലി ചരിത്രത്തിലെ ഏറ്റവും സമ്പന്നമായ ഏറ്റെടുക്കലായിരുന്നു അത്. പിന്നീടാണ് നെറ്റ്ഫിക്സ് എന്ന ആശയം അവർ മുന്നോട്ടുവച്ചു. 

1998 ഏപ്രിൽ 14 ന് മുപ്പതു ജീവനക്കാരും 925 ഡിവിഡിയുമായി എതിരാളിയായ ബ്ലോക്ക്‌ ബസ്റ്ററിന് സമാനമായ നിരക്കുകളും നിബന്ധനക ളുമായി നെറ്റ്ഫ്ലിക്സ് പ്രവർത്തനം ആരംഭിച്ചു.

നെറ്റ്ഫിക്സ് സ്വയം നിർമിച്ച് അവരുടെ നെറ്റ്‌വർക്കിൽ 
മാത്രം വിതരണം ചെയ്യുന്ന പരമ്പരകൾ ആണ് നെറ്റ്ഫ്ലിക്സ് ഒറിജിനലുകൾ എന്ന് അറിയപ്പെടുന്നത്. 

2011 മാർച്ചിൽ, നെറ്റ്ഫ്ലിക്സ് അതിന്റെ ലൈബ്രറിയിൽ യഥാർത്ഥ ഉള്ളടക്കം സ്വന്തമാക്കാനുള്ള ശ്രമം തുടങ്ങി. 2013 ഫെബ്രുവരിയിൽ ആരംഭിച്ച ഒരു മണിക്കൂർ നീളുന്ന രാഷ്ട്രീയ നാടക ഹൌസ് ഓഫ് കാർഡ്‌സ് ആണ് അത്തരത്തിൽ നിർമിച്ച ആദ്യ പരമ്പര. 

2013 ജൂലായിലിൽ പുതിയ പരമ്പരയായ ഓറഞ്ച് ഈസ്‌ ദ ന്യൂ ബ്ലാക്ക്‌ അരങ്ങേറി. 2016 ഫെബ്രുവരിയിൽ ഓറഞ്ച് ഈസ്‌ ദ ന്യൂ ബ്ലാക്ക്‌ പരമ്പരയുടെ അഞ്ചാം, ആറാം, ഏഴാം സീസൺ നിർമിക്കാൻ തീരുമാനിച്ചു. സയൻസ് ഫിക്ഷൻ ഡ്രാമ സെൻസ്8 ജൂൺ 2015 ൽ പുറത്തിറങ്ങി. ദ വച്ചോസ്സ്കിസ്, ജെ. മൈക്കിൾ സ്ട്രാക്ചിൻസ്കി എന്നിവർ ചേർന്നാണ് നിർമ്മിച്ചത്. ബ്ലഡ്ലൈനും നാർക്കോസും 2015 ൽ നെറ്റ്ഫ്ലിക്സ് പുറത്തിറക്കിയ രണ്ട് പരമ്പരകളാണ്. 

2016 ൽ നെറ്റ്ഫ്ലിക്സ് ഒറിജിനൽ പരമ്പരകൾ വികസിപ്പിക്കുന്നത് തുടർന്നു. സയൻസ് ഫിക്ഷൻ പരമ്പര സ്ട്രേഞ്ചർ തിങ്സ് ജൂലൈ 2016 ൽ പ്രദർശിപ്പിച്ചു. 2016 ൽ നെറ്റ്ഫ്ലിക്സ് 126 സീരിയലുകളും റിലീസ് ചെയ്തു. മറ്റൊരു ടിവി ചാനലിനും സാധിക്കാത്ത നേട്ടമാണിത്. 2017 ൽ 1,000 മണിക്കൂർ ഒറിജിനൽ ഉള്ളടക്കത്തെ പുറത്തിറക്കുമെന്ന് നെറ്റ്ഫ്ലിക്സ് പ്രതീക്ഷിക്കുന്നു.

2019 ഓടെ തങ്ങളുടെ കൈവശമുള്ള ഉള്ളടക്കത്തിന്റെ പകുതിയും സ്വയം നിർമിതമായിരിക്കണമെന്നു നെറ്റ്ഫ്ലിക്സ് തീരുമാനിച്ചു. അതിനായി 2018 വർഷത്തിൽ 8 ബില്ല്യൻ ഡോളർ നിക്ഷേപിക്കുന്നതിനുള്ള ഒരു പദ്ധതി പ്രഖ്യാപിച്ചു.


</doc>
<doc id="380651" url="https://ml.wikipedia.org/wiki?curid=380651" title="കാലിലെഗ്വ ദേശീയോദ്യാനം">
കാലിലെഗ്വ ദേശീയോദ്യാനം

കാലിലെഗ്വ ദേശീയോദ്യാനം (സ്പാനിഷ്: "Parque Nacional Calilegua") അർജൻറീനയിലെ ജൂജൂയി പ്രവിശ്യയിലുള്ള ഫെഡറൽ സംരക്ഷിത പ്രദേശമാണ്.1979 ജൂലൈ 19-ന് സ്ഥാപിതമായ ഈ ദേശീയോദ്യാനം, സതേൺ ആൻഡിയൻ യുങ്കാസ് ജൈവ വൈവിധ്യത്തിൻറെ ഒരു സംരക്ഷിത മാതൃകയാണ്. കാലിലെഗ്വ കുന്നുകളുടെ കിഴക്കൻ ചരിവുകളിൽ, ലെഡെസ്മ ഡിപ്പാർട്ടുമെൻറിൽ സ്ഥിതി ചെയ്യുന്ന ഈ ദേശീയോദ്യാനത്തിൻറെ വിസ്തൃതി 76,306 ഹെക്ടറാണ് (763.06 ചതുരശ്ര കിലോമീറ്റർ അഥവാ 2, 294.62 ചതുരശ്ര മൈൽ). അർജൻറീനയുടെ വടക്കൻ പ്രദേശത്തെ ഏറ്റവും വലിയ ദേശീയോദ്യാനമാണിത്.

ഈ പ്രദേശത്ത് നേരത്തേതന്നെ തദ്ദേശീയ വർഗ്ഗക്കാർ വസിച്ചിരുന്നു. അവരുടെ ജനവാസ കേന്ദ്രങ്ങൾ ലോവർ നോളിലെ കൃഷിയിറക്കുന്ന പുൽമേടുകളിൽ സ്ഥിതി ചെയ്തിരുന്നു. യങ്കാസ് മേഖലയിൽ വസിച്ചിരുന്ന സമുദായങ്ങളുമായി ബന്ധപ്പെട്ട മൺപാത്ര നിർമ്മിതികളും, പോളിഷ് ചെയ്ത ശിലാനിർമ്മിതമായ മഴു തുടങ്ങിയ പുരാവസ്തുക്കൾ ഇവിടെനിന്നു കണ്ടെടുക്കപ്പെട്ടിട്ടുണ്ട്. പതിനഞ്ചാം നൂറ്റാണ്ടു മുതൽ ഈ പ്രദേശം ഇൻകാകളുടെ അധീനതയിലായിരുന്നു. ഇപ്പോൾ ഈ പ്രദേശം കൊല്ലാ സമൂഹത്തിലെ നിവാസികളാണ്. ഇപ്പോൾ ഈ പ്രദേശം കൊല്ലാ സമൂഹത്തിൻറെ അധിവാസത്തിലാണ്.


</doc>
<doc id="380653" url="https://ml.wikipedia.org/wiki?curid=380653" title="അമ്പോറോ ദേശീയോദ്യാനം">
അമ്പോറോ ദേശീയോദ്യാനം

അമ്പോറോ ദേശീയോദ്യാനം, 912-ലധികം ഇനം പക്ഷികൾ, പ്യൂമ, ഓസിലറ്റ് (ഒരു തരം കാട്ടുപൂച്ച്), അപൂർവ്വമായ കണ്ണാടിക്കരടി എന്നിവയുൾപ്പെടെ, 177 തരം സസ്തനികൾ എന്നിവയുടെ ആവാസസ്ഥലമായ ബൊളീവിയയിലെ ദേശീയോദ്യാനമാണ്.

4,425 ചതുരശ്ര കിലോമീറ്റർ (1,709 ചതുരശ്ര മൈൽ) വിസ്തീർണ്ണമുള്ള ഈ ദേശീയോദ്യാനമേഖല, മനുഷ്യവാസം, വേട്ട, ഖനനം, വനനശീകരണം എന്നിവയിൽ നിന്നും സംരക്ഷിക്കപ്പെടുന്നു. എന്നാൽ ഇതെല്ലാം ഈ ദേശീയോദ്യാനത്തിനുള്ള ഇപ്പോഴും നിർബാധം തുടരുകയും ചെയ്യുന്നു. അംബൊറോയ്ക്ക് സമീപത്താണ് കരാസ്കോ ദേശീയോദ്യാനം. ഇവ രണ്ടും ചേർന്ന് ഒരു വലിയ സംരക്ഷണ ഘടകം രൂപീകൃതമാകുന്നു.


</doc>
<doc id="380655" url="https://ml.wikipedia.org/wiki?curid=380655" title="കരാസ്കോ ദേശീയോദ്യാനം">
കരാസ്കോ ദേശീയോദ്യാനം

കരാസ്കോ ദേശീയോദ്യാനം ബൊളീവിയയിലെ കൊച്ചാബംബ ഡിപ്പാർട്ട്മെന്റിലെ ഒരു ദേശീയോദ്യാനമാണ്. ഈ ദേശീയോദ്യാനത്തിന് ആകെ 6,226 ചതുരശ്ര കിലോമീറ്റർ വിസ്തൃതിയാണുള്ളത്. ഈ മേഖലയിൽ 5000 ത്തിലധികം സസ്യവർഗ്ഗങ്ങുടെ കണക്കെടുപ്പു നടത്തിയിട്ടുണ്ട്. ബൊളീവിയിലെ ഏറ്റവും ജീവശാസ്ത്ര വൈവിദ്ധ്യമുള്ള ദേശീയോദ്യാനങ്ങളിലൊന്നാണിത്. ഒരു സംരക്ഷിത മേഖലയായ ഈ ദേശീയോദ്യാനത്തിൽ മനുഷ്യവാസം നിരോധിക്കപ്പെട്ടിരിക്കുന്നു. ഈദേശീയോദ്യാനം 1991 ഒക്ടോബർ 11 നാണ് രൂപീകരിക്കപ്പെട്ടത്.

പർവ്വതപ്രകൃതിയുള്ള പ്രദേശങ്ങളുൾക്കൊള്ളുന്ന ഈ ദേശീയോദ്യാനത്തിൽ വെള്ളച്ചാട്ടങ്ങൾ, താഴ്ന്ന താഴ്വരകൾ, ആഴമുള്ള മലയിടുക്കുകൾ എന്നിവ ഉൾപ്പെടുന്നു. ബൊളീവിയൻ യുങ്കാസ് പരിസ്ഥിതി മെഖലകളുെ ഭാഗങ്ങളെ ഇത് സംരക്ഷിക്കുന്നു. സമൃദ്ധമായ സസ്യലതാദികൾ നിറഞ്ഞ ഇവിടുത്തെ വനം വംശനാശ ഭീഷണി നേരിടുന്ന നിരവിധി മൃഗങ്ങൾക്കും സസ്യങ്ങൾക്കും മരങ്ങൾക്കും സംരക്ഷണം നൽകുന്നു. ഈ ദേശീയോദ്യാനം, കച്ചബാംബ ഡിപ്പാർട്ട്‍മെൻറിന് കിഴക്കുഭാഗത്തായാണ് സ്ഥിതിചെയ്യുന്നത്. കരോസ്കോ, ടിറാക്വ, ചാപാരെ എന്നീ പ്രവിശ്യകളിലേയ്ക്കും ഇതു വ്യാപിച്ചുകിടക്കുന്നു.


</doc>
<doc id="380659" url="https://ml.wikipedia.org/wiki?curid=380659" title="നോയെൽ കെംഫ് മെർക്കാഡോ ദേശീയോദ്യാനം">
നോയെൽ കെംഫ് മെർക്കാഡോ ദേശീയോദ്യാനം

നോയെൽ കെംഫ് മെർക്കാഡോ ദേശീയോദ്യാനം, വടക്കുകിഴക്കൻ സാന്താക്രൂസ് ഡിപ്പാർട്ട്മെൻറിലെ ജോസ് മിഗ്വെൽ ഡി വെലാസ്കോ പ്രവിശ്യയിലുള്ള ഒരു ബൊളീവിയൻ ദേശീയോദ്യാനമാണ്. ഇത് ബ്രസീൽ അതിർത്തിയിലാണ് സ്ഥിതിചെയ്യുന്നത്.

നോയെൽ കെംഫ് മെർക്കാഡോ ദേശീയോദ്യാനത്തിൻറെ വിസ്തൃതി 750,000 ഹെക്ടറാണ്.  ഇതിൽ ഏറിയ പങ്കും സെറാനിയാ ഡി ഹുവാൻചാക്കായുടെ ഭാഗങ്ങളാണ്.  ബൊളീവിയയിലെ വടക്ക്-കിഴക്കൻ സാന്താക്രൂസ് ഡിപ്പാർട്ട്‍മെൻറിലെ ബ്രസീലിയൻ ഷീൽഡിലാണ് ഈ ദേശീയോദ്യാനം സ്ഥിതി ചെയ്യുന്നത്. ഇതിൻറെ കിഴക്കും വടക്കും അതിർത്തിയായ റിയോ ഡി ഇറ്റെനെസ് അടുത്തുള്ള ബ്രസീലിൽ നിന്നും ഉദ്യാനത്തെ വേർതിരിക്കുന്നു. 

1997-ൽ രൂപീകൃതമായ ബ്രസീലിലെ, മാറ്റോ ഗ്രോസോ സംസ്ഥാനത്തെ 158,621 ഹെക്ടർ (391,960 ഏക്കർ) വിസ്തൃതിയുള്ള സെറാ റിക്കാർഡോ ഫ്രാങ്കോ സംസ്ഥാനോദ്യാനം ഈ ദേശീയോദ്യാനവുമായി പാർക്ക് ചേർന്നുനിൽക്കുന്നു.  ആമസോണിയൻ മഴക്കാടുകളും ശുഷ്ക വനങ്ങളും സെറാഡോയിലെ സാവന്നകളും സന്ധിക്കുന്ന ഒരു പരിവർത്തന മണ്ഡലത്തിലാണ് ഈ ദേശീയോദ്യാനം സ്ഥിതി ചെയ്യുന്നത്. മലമ്പ്രദേശങ്ങളിലെ നിത്യഹരിത വനം, ഇലപൊഴിയും വനം, മലയോരത്തെ സെറാഡോ സാവന്ന, സാവന്ന തണ്ണീർത്തടങ്ങൾ, വനപ്രദേശത്തെ തണ്ണീർത്തടങ്ങൾ എന്നിവയുൾപ്പെടെ അഞ്ച് വ്യത്യസ്ത ആവാസകേന്ദ്രങ്ങളാണ് ദേശീയോദ്യാനത്തിനുള്ളത്. മൊത്തത്തിൽ, ശൈത്യകാലത്ത് ഒരു പ്രത്യേക വരണ്ട കാലാവസ്ഥയും വാർഷികപാതം ശരാശരി 1,500 മില്ലിമീറ്ററോളവും ലഭിക്കുന്ന പ്രദേശമാണിത്.


</doc>
<doc id="380661" url="https://ml.wikipedia.org/wiki?curid=380661" title="അക്കേഡിയ ദേശീയോദ്യാനം">
അക്കേഡിയ ദേശീയോദ്യാനം

അമേരിക്കൻ ഐക്യനാടുകളിലെ മെയ്ൻ സംസ്ഥാനത്ത് സ്ഥിതിചെയ്യുന്ന ഒരു ദേശീയോദ്യാന്മാണ് അക്കേഡിയ ദേശീയോദ്യാനം (ഇംഗ്ലീഷ്:Acadia National Park). അറ്റ്ലാൻഡിക് തീരത്തെ മൗണ്ട് ഡെസേർട്ട് ദ്വീപും അതിനൊട് ചേർന്ന മറ്റു ചെറുദ്വീപുകളും ഈ ദേശീയോദ്യാനത്തിന്റെ പരിധിയിൽ വരുന്നു. 1916-ൽ സിയൂ ദെ മോണ്ട്സ് സ്മാരകം(Sieur de Monts National Monument) എന്നപേരിലാണ് ഇത് സ്ഥാപിതമായത്. 1919-ൽ ഉദ്യാനത്തെ ലഫായിറ്റെ ദേശീയോദ്യാനം (Lafayette National Park) എന്ന് പുനർനാമകരണം ചെയ്യുകയുണ്ടായി പിന്നീട് 1929ലാണ് ഇന്നത്തെ പേരായ അക്കേഡിയ എന്ന് നൽകിയത്. 2016-ൽ മുപ്പത് ലക്ഷത്തോളം ആളുകൾ ഈ ഉദ്യാനം സന്ദർശിച്ചതായ് കണക്കുകൾ പറയുന്നു. . 

മലകൾ, സമുദ്ര തീരം, വനപ്രദേശങ്ങൾ, തടാകങ്ങൾ എന്നിങ്ങനെ വൈവിധ്യമാർന്ന ഭൂപ്രകൃതികളാണ് ഇവിടെയുള്ളത്. മൗണ്ട് ഡെസേർട്ട് ദ്വീപിനെ കൂടാതെ, ഓ ഹോട് ദ്വീപ്, ബേക്കർ എന്നീ ദ്വീപുകളുടെ ചിലഭാഗങ്ങളും, വൻകരയുടെ ഭാഗമായ സ്കൂഡിൿ മുനമ്പും ദേശീയോദ്യാനത്തിന്റെ പരിധിയിൽ പെടുന്നു. ആണ് അക്കേഡിയയുടെ ആകെ വിസ്തൃതി, ഇതിൽ മൗണ്ട് ഡെസേർട്ട് ദ്വീപാണ്. 

40ഓളം വ്യത്യസ്ത സസ്തനി വർഗ്ഗങ്ങളുടെ വാസസ്ഥാനമാണ് ഈ ഉദ്യാനം. അണ്ണാനുകൾ, ചിപ്മങ്ക്, snowshoe hares, വെള്ള-വാലൻ മാൻ, മൂസ്, ബീവർ, മുള്ളൻപന്നികൾ, മിങ്ക്, മസ്ക് റാറ്റ്, കുറുക്കൻ, റാക്കൂൺ, coyotes, ബോബ്കാറ്റ്, കറുത്ത കരടി എന്നിങ്ങനെ നിരവധി ജീവികളെ ഇവിടെ കാണാം. വിവിധയിനം മത്സ്യങ്ങളും സമുദ്രജീവികളും ഇവിടെ കാണപ്പെടുന്നു.



</doc>
<doc id="380677" url="https://ml.wikipedia.org/wiki?curid=380677" title="റ്റ്സാവോ വെസ്റ്റ് ദേശീയോദ്യാനം">
റ്റ്സാവോ വെസ്റ്റ് ദേശീയോദ്യാനം

റ്റ്സാവോ വെസ്റ്റ് ദേശീയോദ്യാനം കെനിയയിലെ കോസ്റ്റ് പ്രവിശ്യയിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഇതിൻറെ ആകെ വിസ്തീർണ്ണം 9,065 ചതുരശ്ര കിലോമീറ്ററാണ്. A109 റോഡ് എന്ന നെയ്റോബി-മൊംബാസ പാതയും ഒരു റെയിൽവേയും ചേർന്ന് റ്റ്സാവോ വെസ്റ്റ് ദേശീയോദ്യാനത്തെ സമീപത്തുള്ള റ്റ്സാവോ ഈസ്റ്റ് ദേശീയോദ്യാവുമായി വേർതിരിക്കുന്നു. ദേശീയോദ്യാനവും സമീപത്തുള്ള മേച്ചിൽപ്പുറങ്ങളും മറ്റ് സംരക്ഷിത പ്രദേശങ്ങളും ചേർന്ന് റ്റ്സാവോ കൺസർവേഷൻ് ഏരിയ എന്നറിയപ്പെടുന്നു.

സുമോ വെസ്റ്റ്, മസിമ സ്പ്രിങ്ങ്സ്, സമ്പന്നമായ വ്യത്യസ്ത വന്യജീവികൾ, നല്ല റോഡ് സംവിധാനം, റിനോ റിസേർവ്, റോക്ക് ക്ലൈംബിംഗ്, സോവൊ നദിയിലൂടെ ഗൈഡുകളിലൂടെ നടക്കാനാവുന്നത്. മനോഹരമായ പ്രകൃതി ദൃശ്യങ്ങൾ, മ്‍സിമ അരുവികൾ, സമ്പന്നവും വൈവിദ്ധമാർന്നതുമായ ജീവജാലങ്ങൾ, നല്ല റോഡ് ശൃംഖല, റിനോ റിസർവ്വ്, മലകയറ്റത്തിനുള്ള സാദ്ധ്യതകൾ, ഗൈഡുകളുമൊത്ത് റ്റ്സാവോ നദിയ്ക്കു സമാന്തരമായുള്ള കാൽനടയാത്ര എന്നിവയെല്ലാം കാരണമായി സഞ്ചാരികൾളെ കൂടുതൽ ആകർഷിക്കുന്ന ദേശീയോദ്യാനമാണിത്. കെനിയ വൈൽഡ് ലൈഫ് സർവ്വീസാണ് ഈ ഉദ്യാനം നടത്തുന്നത്.


</doc>
<doc id="380679" url="https://ml.wikipedia.org/wiki?curid=380679" title="റ്റ്സാവോ ഈസ്റ്റ് ദേശീയോദ്യാനം">
റ്റ്സാവോ ഈസ്റ്റ് ദേശീയോദ്യാനം

റ്റ്സാവോ ഈസ്റ്റ് ദേശീയോദ്യാനം 13,747 ചതുരശ്ര കിലോമീറ്റർ പ്രദേശത്തു പരന്നു കിടക്കുന്ന കെനിയയിലെ ഏറ്റവും പഴക്കമേറിയ ദേശീയോദ്യാനങ്ങളിലൊന്നാണ്. നേരത്തെ തരു മരുഭൂമി എന്നറിയപ്പെട്ടിരുന്ന വർഷത്തിൽ കുറച്ചു മാത്രം മഴകിട്ടുന്ന ഈ പ്രദേശത്തു സ്ഥിതിചെയ്യുന്ന ഈ ദേശീയോദ്യാനം തുറന്നത് 1948 ഏപ്രിൽ മാസത്തിലായിരുന്നു. ഇത് മുൻ കോസ്റ്റ് പ്രവിശ്യയിലെ ടൈറ്റ-ടാവെറ്റ കൌണ്ടിയിലെ വോയി പട്ടണത്തിനു സമീപമാണു സ്ഥിതിചെയ്യുന്നത്.  A109 റോഡും ഒരു റെയിൽവേയും ദേശീയോദ്യാനത്തെ കിഴക്ക്, പടിഞ്ഞാറ് എന്നു രണ്ടായി വേർതിരിക്കുന്നു. ദേശീയോദ്യാനത്തിലൂടെ പടിഞ്ഞാറു നിന്നു കിഴക്കോട്ടൊഴുകുന്ന റ്റ്സാവോ നദിയുടെ പേരാണ് ഉദ്യാനത്തിനു നൽകിയിരിക്കുന്നത്. ഇത് ച്യൂലു ഹിൽസ് ദേശീയോദ്യാനം, ടാൻസാനിയയിലെ മ്കോമാസി ഗെയിം റിസർവ് എന്നിവയുമായി അതിർത്തി പങ്കിടുന്നു.




</doc>
<doc id="380681" url="https://ml.wikipedia.org/wiki?curid=380681" title="ലേക്ക് മലാവി ദേശീയോദ്യാനം">
ലേക്ക് മലാവി ദേശീയോദ്യാനം

ലേക്ക് മലാവി ദേശീയോദ്യാനം, മാലാവി തടാകത്തിന്റെ തെക്ക് അറ്റത്തായി സ്ഥിതിചെയ്യുന്ന മലാവിയിലെ ഒരു ഒരു ദേശീയോദ്യാനമാണ്. മത്സ്യങ്ങൾ, ജല ആവാസ കേന്ദ്രങ്ങൾ എന്നിവ സംരക്ഷിക്കാൻ മലാവിയിൽ സ്ഥാപിക്കപ്പെട്ട ഏക ദേശീയോദ്യാനമാണിത്. മലാവി തടാകത്തിലെ അനേകം ദ്വീപുകൾ കൂടി ഉൾപ്പെട്ടതാണ് ഈ ദേശീയോദ്യാനം. ബബൂണ് പോലയുള്ള മറ്റു മൃഗങ്ങളുടെ ആവാസവ്യവസ്ഥയും ഇവിടെയുണ്ട്.

ഇവിടെ നിലനിൽക്കുന്ന 800 വർഷത്തിലേറെ പഴക്കമുള്ള ഒരു വലിയ ബയോബാബ് വൃക്ഷം ഡോ. ഡേവിഡ് ലിവിങ്സ്റ്റൻറെ പ്രിയപ്പെട്ടതായിരുന്നു, ഇതിനു ചുവട്ടിൽനിന്നായിരുന്നു അദ്ദേഹം പ്രബോധനം നൽകുകയും മറ്റ് മിഷണറിമാരുമായി സംസാരിക്കുകയും ചെയ്തിരുന്നത്. ആദ്യകാല മിഷനറിമാരുടെ അഞ്ച് ശവകുടീരങ്ങൾ പാർക്കിൽ കാണാവുന്നതാണ്. ഇവിടെ മാത്രം കണ്ടുവരുന്ന വിഭിന്നമായ അനേകം മത്സ്യ ഇനങ്ങൾ സവിശേഷ പരിണാമത്തിന്റെ ഒരു പ്രധാന ഉദാഹരണമായി കണക്കാക്കപ്പെടുന്നു. 1984 ൽ യുനെസ്കോ ഇതോരു ലോക പൈതൃക സ്ഥാനമായി കണക്കാക്കി.


</doc>
<doc id="380691" url="https://ml.wikipedia.org/wiki?curid=380691" title="ചോബ് ദേശീയോദ്യാനം">
ചോബ് ദേശീയോദ്യാനം

ചോബ് ദേശീയോദ്യാനം, വടക്കൻ ബോട്സ്വാനയിലെ ഒരു ദേശീയോദ്യാനമാണ്. ആഫ്രിക്കയിലെ ഏറ്റവും വലിയ ഗെയിം റിസർവ്വുകളിലൊന്നാണിത്. ജൈവവൈവിധ്യമാർന്ന ഈ ദേശീയോദ്യാനം, വലിപ്പം അനുസരിച്ച്, സെൻട്രൽ കൽഹാരി ഗെയിം റിസർവ്, ജെംസ്ബോക് ദേശീയോദ്യാനം എന്നിവ കഴിഞ്ഞാൽ രാജ്യത്തെ ഏറ്റവും വലിയ മൂന്നാമത്തെ ദേശീയോദ്യാനം കൂടിയാണ്.

ഈ പ്രദേശത്തെ യഥാർത്ഥ നിവാസികൾ സാൻ ബുഷ്‍മാൻ ആയിരുന്നു (ബോട്സ്വാനയിൽ ബാസാർവാ ജനത എന്നും അറിയപ്പെടുന്നു). അവർ നാടോടികളായ വേട്ടക്കാരായ ജനങ്ങൾ ആയിരുന്നു, അവർ പല സ്ഥലങ്ങളിലും ഭക്ഷണ ലഭ്യത, പ്രധാനമായി പഴങ്ങൾ, ജലം, വന്യജീവികൾ എന്നിവ കണ്ടെത്തുന്നതിനായി സഞ്ചരിച്ചിരുന്നു. ഉദ്യാനത്തിലെ പാറക്കൂട്ടങ്ങളിലും മറ്റും പ്രാചീന സാൻ പെയിന്റിംഗുകൾ ഇക്കാലത്തു കാണുവാൻ സാധിക്കുന്നു. 


</doc>
<doc id="380709" url="https://ml.wikipedia.org/wiki?curid=380709" title="സെൻട്രൽ കൽഹാരിഗെയിം റിസർവ്വ്">
സെൻട്രൽ കൽഹാരിഗെയിം റിസർവ്വ്

സെൻട്രൽ കൽഹാരി ഗെയിം റിസർവ്വ്, ബോട്ട്സ്വാനയിലെ കൽഹാരി മരുഭൂമിയിലെ വിശാലമായ ദേശീയോദ്യാനമാണ്. 1961 ൽ സ്ഥാപിതമായ ഈ ദേശീയോദ്യാനത്തിൻറെ ഭൂതലവിസ്തീർണ്ണം, 52,800 ചതുരശ്ര കിലോമീറ്ററാണ് (20,400 ചതുരശ്ര മൈൽ) ഇത് മസാച്ചുസെറ്റ്സിൻറെ ഏകദേശം ഇരട്ടി വലിപ്പവും ബോട്സ്വാനയുടെ മൊത്തം ഭൂപ്രദേശത്തിൻറെ 1/11 നു തുല്യവുമായി പ്രദേശമാണ്. ലോകത്തിലെ ഏറ്റവും വലിയ രണ്ടാമത്തെ ഗെയിം റിസർവ് ആണിത്.

ഈ ദേശീയോദ്യാനത്തിൽ കണ്ടുവരുന്ന വന്യമൃഗങ്ങളിൽ, തെക്കേ ആഫ്രിക്കൻ ജിറാഫ്, ബുഷ് ആനകൾ, വൈറ്റ് റിനോ, കേപ്പ് കാട്ടുപോത്ത്, പുള്ളിയുളള കഴുതപ്പുലി, തവിട്ടു കഴുതപ്പുലി, ഹണി ബാഡ്ജർ, മീർകാറ്റ്, മഞ്ഞക്കീരി, കാട്ടുപന്നി, തെക്കേ ആഫ്രക്കൻ ചീറ്റ, കാർകാൾ, കേപ്പ് വൈൽഡ് ഡോഗ്, ബ്ലാക്ക് ബാക്ക് ജാക്കൽ, കറുത്ത നിറമുള്ള ജാക്കൽ, വവ്വാൽച്ചെവിയൻകുറുക്കൻ, ആഫ്രിക്കൻ പുള്ളിപ്പുലി, കാലാഹാരി സിംഹം, നീല വിൽഡബീസ്റ്റ്, പ്ലെയിൻസ് സീബ്ര, കോമൺ എലാൻഡ്, ഇരുണ്ട കൃഷ്ണമൃഗം, ജെംബോക്ക് (വലിയ തരം കൃഷ്ണമൃഗം), സ്പ്രിംഗ്ബോക്, സ്റ്റീൻബോക്ക്, ഇമ്പാല, ഗ്രേറ്റർ കുഡു, ആർഡ്‍വാക്ക്, കേപ്പ് ഗ്രൗണ്ട് അണ്ണാൻ, കേപ്പ് മുയൽ, കേപ്പ് മുള്ളൻപന്നി, ചക്മാ ബബൂൺ, റെഡ് ഹാർട്ടെബെസ്റ്റ്, ഒട്ടകപ്പക്ഷി എന്നിവയാണ്. ഭൂമി കൂടുതലും പരന്നതും കുറ്റിക്കാടുകളും പുല്ലുകളും നിറഞ്ഞ ഉയർച്ചതാഴ്ചകളുള്ള മണൽക്കുന്നുകൾ നിറഞ്ഞതുമാണ്. വലിയ മരങ്ങൾ നിറഞ്ഞ പ്രദേശങ്ങളുമുണ്ട്.


</doc>
<doc id="380711" url="https://ml.wikipedia.org/wiki?curid=380711" title="ആർലി ദേശീയോദ്യാനം">
ആർലി ദേശീയോദ്യാനം

ആർലി ദേശീയോദ്യാനം, ബർക്കിനാ ഫാസോയുടെ തെക്ക് കിഴക്കൻ ഭാഗത്തായുള്ള ഒരു ദേശീയോദ്യാനമാണ്. ബെനിനിലെ പെൻജാരി ദേശീയോദ്യാനം ഇതിൻറെ തെക്കു ഭാഗത്തും സിൻഗൌ റിസർവ്വ് പടിഞ്ഞാറുഭാഗത്തായും ചേർന്നുവരുന്നു.

ആർലി ദേശീയോദ്യാനം 760 ചതുരശ്ര കിലോമീറ്റർ പ്രദേശത്ത്, വൈവിധ്യമാർന്ന ആവാസ കേന്ദ്രങ്ങളിലാണ് സ്ഥിതിചെയ്യുന്നത്. ഇവിടുത്തെ ഭൂപ്രകൃതി ആർളി, പെൻജാരി നദീതടങ്ങളിലെ വനങ്ങൾ, സാവന്ന വനപ്രദേശം, ഗൊബ്‍നാൻഗൌ മലനിരകളിലെ മണൽക്കല്ളുകളുള്ള പർവ്വതങ്ങളും ഇടകലർന്നതാണ്. 200 ആനകൾ, 200 ഹിപ്പോകൾ, 100 സിംഹം എന്നിവ ഇവിടെയുണ്ടെന്നു കണക്കാക്കിയിരിക്കുന്നു. ഇതുകൂടാതെ കാട്ടുപോത്തുകൾ, ബബൂണുകൾ, ചുവപ്പ്, പച്ച കുരങ്ങുകൾ, കാട്ടുപന്നി, തേറ്റപ്പന്നി, ഹാർട്ടെബീസ്റ്റ്, റോൺ ആൻറിലോപ് എന്നിങ്ങനെ വിവിധയിനം കൃഷ്ണമൃഗങ്ങൾ എന്നിവയും ഇവിടുത്തെ ആവാസവ്യവസ്ഥയിൽ കാണപ്പെടുന്നു. ബുഷ്ബക്കുകൾസ ഡ്യൂക്കേർസ്, വാട്ടർബക്കുകൾ എന്നിവയേയും ഇവിടെ കണ്ടുവരുന്നു. ഡിയപാഗ വഴി എൻ -19 ഹൈവേയിലൂടെ ഈ ദേശീയോദ്യാനത്തിലെത്തിച്ചേരാൻ സാധിക്കുന്നു. വരണ്ട കാലാവസ്ഥയിൽ പാമ വഴിയും എത്തിച്ചേരാവുന്നതാണ്. 


</doc>
<doc id="380714" url="https://ml.wikipedia.org/wiki?curid=380714" title="20th സെഞ്ചുറി ഫോക്സ്">
20th സെഞ്ചുറി ഫോക്സ്

21st സെഞ്ചുറി ഫോക്സിന്റെ ഉടമസ്ഥതയിലുള്ള ഒരു അമേരിക്കൻ ഫിലിം സ്റ്റുഡിയോ ആണ് 20th സെഞ്ചുറി ഫോക്സ്.
അമേരിക്കയിലെ "ബിഗ് സിക്സ്" സ്റ്റുഡിയോകളിൽ ഒന്നാണ് ഇത്. ലോസ് ആഞ്ചെലെസിലെ സെഞ്ചുറി സിറ്റിയിലാണ് ഇത് സ്ഥിതി ചെയ്യുന്നത്.ഈ സ്റ്റുഡിയോ മുമ്പ് ന്യൂസ് കോർപ്പറേഷൻ എന്ന സ്ഥാപനത്തിന്റെ ഉടമസ്ഥയിലായിരുന്നു.
മോഷൻ പിക്ചർസ് അസ്സോസിയേഷൻ ഓഫ് അമേരിക്കയുടെ ഒരു അംഗമാണ്‌ ഈ സ്റ്റുഡിയോ.


</doc>
<doc id="380716" url="https://ml.wikipedia.org/wiki?curid=380716" title="ആർച്ചസ് ദേശീയോദ്യാനം">
ആർച്ചസ് ദേശീയോദ്യാനം

അമേരിക്കൻ ഐക്യനാടുകളിലെ യൂറ്റാ സംസ്ഥാനത്തിൽ സ്ഥിതിചെയ്യുന്ന ഒരു ദേശീയോദ്യാനമാണ് ആർച്ചസ് ദേശീയോദ്യാനം (ഇംഗ്ലീഷ്: Arches National Park). കൊളറാഡൊ നദിക്ക് സമീപത്തായാണ് ഈ ഉദ്യാനം സ്ഥിതിചെയ്യുന്നത്. പ്രകൃതി നിർമിച്ച 2000ത്തിലധികം കമാനങ്ങൾ(arches) ഈ ദേശീയോദ്യാനത്തിലുണ്ട്. അതിൽ ലോകപ്രശസ്തമായ ഡെലികേറ്റ് കമാനവും ഉൾപ്പെടുന്നു. ലോകത്തിൽ വെച്ചുതന്നെ ഏറ്റവും കൂടിയ നിരക്കിൽ നൈസർഗ്ഗിക കമാനങ്ങൾ കണ്ടുവരുന്ന ഒരു മേഖലയാണ് ആർച്ചസ ദേശീയോദ്യാനം.

കൊളറാഡൊ പീഠഭൂമിയിലെ വരുന്ന മരുപ്രദേശത്താണ് ഈ ദേശീയോദ്യാനം വ്യാപിച്ചിരിക്കുന്നത്. ഈ ഉദ്യാനത്തിലെ ഏറ്റവും ഉയർന്ന ബിന്ദു, ഉയരത്തിലുള്ള എലിഫന്റ് ബ്യൂട്ട് (Elephant Butte) ആണ്. ഉയരത്തിൽ സ്ഥിതിചെയ്യുന്ന സന്ദർശക കേന്ദ്രമാണ് ദേശീയോദ്യാനത്തിലെ ഏറ്റവും താഴ്ന്ന ഉന്നതി. വർഷത്തിൽ ശരാശരി മഴയാണ് ഇവിടെ ലഭിക്കുന്നത്.

നാഷണൽ പാർക് സർവീസിനാണ് ഇതിന്റെ ഭരണചുമതല. 1929 ഏപ്രിൽ 12ന് ആദ്യമായി ഈ പ്രദേശത്തിന് ദേശീയ സ്നാരക പധവി ലഭിച്ചിരുന്നു. 1971 നവംബർ 12നാണ് പിന്നീട് ദേശീയോദ്യാനമായി പ്രഖ്യാപിച്ചത്.

ഭൂമിക്കടിയിലുള്ള ഒരു ഇവാപൊറൈറ്റ് പാളി അഥവാ ലവണ തടത്തിന് മുകളിലാണ് ഈ ദേശീയോദ്യാനം വരുന്നത്. കമാനങ്ങൾ, കൽ ശിഖരങ്ങൾ, സമതുലനാവസ്ഥയിലുള്ള പാറകൾ, മണൽക്കൽ ഫിന്നുകൾ തുടങ്ങിയവ ഈ പ്രദേശത്തു കാണപ്പെടുന്നതിന്റെ ഒരു പ്രധാന കാരണം ഭൂമിക്കടിയിലെ ഈ ലവണ പാളിയാണ്. ചിലയിടങ്ങളിൽ ഈ പാളിക്ക് ആയിരത്തോളം അടി കനം ഉണ്ട്. ഏതാണ്ട് 300 ദശലക്ഷം വർഷങ്ങൾക്ക് മുമ്പ് ഈ പ്രദേശം കട്ലിനടിയിലായിരുന്നു. കടൽ ബാഷ്പീകരിക്കപ്പെട്ട് പോയതോടെയാണ് ഇവിടെ ലവണത്തിന്റെ നിക്ഷേപം ഉണ്ടായത്. പിന്നീട് ലക്ഷക്കണക്കിന് വർഷങ്ങളെടുത്ത് ചുറ്റുമുള്ള ശിലഖണ്ഡങ്ങളും മറ്റും നിക്ഷേപിക്കപ്പെട്ട് ഇത് ഭൂമിക്കടിയിലായി മാറുകയായിരുന്നു. 

വന്യജീവികൾക്കും പ്രശസ്തമാണ് ആർച്ചസ് ദേശീയോദ്യാനം. അമേരിക്കൻ സ്പേഡ്ഫൂട്ട് തവള, ആന്റിലോപ് അണ്ണാൻ, സ്ക്രബ് ജേ, കായൽ പുള്ള്, വിവിധ ഇനം കുരുവികൾ, ചെമ്പൻ കുറുക്കൻ, ദെസേർട്ട് ബിഗ് ഹോൺ ആട്, കങ്കാരു എലി, മ്യൂൾ മാൻ, കൗഗർ, മിഡ്ജെറ്റ് ഫേസ്ഡ് റാറ്റിൽ സ്നേക്, യുക്ക മൗത്ത്, വ്യത്യസ്തയിനം സയനോബാക്ടീരിയകൾ, പടിഞ്ഞാറൻ റാറ്റിൽ സ്നേക്ക്, വെസ്റ്റേർൺ കൊള്ളാറെഡ് ലിസാർഡ് എന്നിങ്ങനെ നീളുന്നു ആ പട്ടിക. വ്യത്യസ്തമായ സസ്യസമ്പത്തിനും പ്രശസ്തമാണ് ഈ ഉദ്യാനം. ഇവിടെ കണ്ടുവരുന്ന പ്രധാന സസ്യങ്ങളാണ്: പ്രിക്ലി പിയർ കള്ളിച്ചെടി, ഇൻഡ്യൻ റൈസ് ഗ്രാസ്, ബഞ്ച് ഗ്രാസ്, ചീറ്റ് ഗ്രാസ്, ലൈക്കൻ, മോസ്സ്, ലിവെർവേർട്സ്, യൂറ്റാ ജുനിപ്പെർ, മോർമോൺ ടീ, ബ്ലാക്ക് ബ്രഷ്, ക്ലിഫ് റോസ്, ഫോർ-വിംഗ്ഡ് സാൽട് ബ്രഷ്, പിന്യോൺ പൈൻ, സ്റ്റെം ലെസ്സ് വൂള്ളിബേസ്, ഈവനിങ് പ്രൈം റോസ്, യൂക്ക, സേക്രഡ് ദാറ്റുറ.



</doc>
<doc id="380720" url="https://ml.wikipedia.org/wiki?curid=380720" title="ഇവിണ്ടോ ദേശീയോദ്യാനം">
ഇവിണ്ടോ ദേശീയോദ്യാനം

ഇവിണ്ടോ ദേശീയോദ്യാനം, മധ്യ ആഫ്രിക്കയിലെ കിഴക്കൻ-മദ്ധ്യ ഗാബണിൽ ഒഗോയൂ-ഇവിണ്ടോ, ഒഗോയൂ-ലോലോ പ്രവിശ്യകളുടെ അതിർത്തികളുമായി കെട്ടുപിണഞ്ഞിരിക്കുന്ന ഒരു ദേശീയ ഉദ്യാനമാണ്  2002 ആഗസ്റ്റ് മാസത്തിൽ, ജൊഹാനസ്ബർഗിലെ എർത്ത് സമ്മിറ്റിൽവച്ച് അന്നത്തെ പ്രസിഡന്റ് ഒമർ ബോങ്കോ, ഗാബോണിലെ മറ്റ് 12 ദേശീയ ഭൂപ്രകൃതി ഉദ്യാനങ്ങളോടൊപ്പം ഇതിൻറെ സൃഷ്ടി പ്രഖ്യാപിച്ചു. ഇവിണ്ടോ നദിയിലെ “വണ്ടേർ‌സ് ഓഫ് ഇവിണ്ടോ” എന്നു വിളിക്കപ്പെടുന്ന അതിമനോഹരങ്ങളായ കോൺഗൌ, മിൻഗൌളി വെള്ളച്ചാട്ടങ്ങളും ഇപ്പാസ മക്കോക്കൌ ബയോസ്ഫിയർ റിസർവ്വ്, മദ്ധ്യ ആഫ്രിക്കയിലെ അഞ്ച് പ്രധാന വലമേഖലകളിലൊന്നായ ലൻഗൌ ബായി എന്നിവയും ഈ ദേശീയോദ്യാനത്തിൽ ഉൾപ്പെടുന്നു.

ഉദ്യാനത്തിൻറെ വടക്കുഭാഗത്ത് ഏറ്റവും അടുത്തുള്ള പട്ടണമായ മക്കോക്കൌവിൽനിന്ന് 12 കിലോമീറ്റർ ദൂരത്തിലായി Centre national de la recherche scientifique et technologique (CENAREST) ൻറെ അധികാരത്തിനു കീഴിലുള്ള ഒരു ഉഷ്ണമേഖല ഗവേഷണ സ്ഥാപനമായ Institut de Recherche en Écologie Tropicale (IRET),  നിലനില്ക്കുന്നു.  Wildlife Conservation Society (WCS) നടത്തുന്ന ലാൻഗൌ റിസർച്ച് സ്റ്റേഷൻ, ലാൻഗൌ ബായിയിൽനിന്ന് ഏതാനും കിലോമീറ്റർ അകലെ ഉദ്യാനത്തിന് തെക്കായും നിലനിൽക്കുന്നു.

പാർക്കിന്റെ ഭൂമിശാസ്ത്രപ്രത്യേകതകളിൽ ഒഗൂയു നദിയുടെ പ്രധാന പോഷകനദിയായ ഇവിണ്ടോ നദി, കംഗ്യൂ പർവ്വതം (749 മീറ്റർ), ൻഗൌഡി (870 മീറ്റർ) എന്നിവയും ഉൾപ്പെടുന്നു. ഈ പ്രദേശത്തെ ശരാശരി വാർഷികമഴ മില്ലീമീറ്ററാണ്.  സെപ്റ്റംബർ മുതൽ ഡിസംബർ വരെയും, ഫെബ്രുവരി മുതൽ മെയ് വരെയുമാണ് ഏറ്റവും കൂടുതലായി മഴ പെയ്യുന്നത്

ഇടിമിന്നലോടുകൂടിയ അതിശക്തമായ കാറ്റ് ഇവിടെ അനുഭവപ്പെടുന്നു. ഇതു പലപ്പോഴും ചുഴലിക്കൊടുങ്കാറ്റായും രൂപപ്പെടുന്നു; പ്രത്യേകിച്ച് ഇപ്പാസ പീഠഭൂമിയിൽ. ഈ പ്രഭാവങ്ങൾ മൂലമുണ്ടാകുന്ന അസ്വാസ്ഥ്യങ്ങൾ കാരണമായി ഈ വനപ്രദേശം സെക്കൻററി വനങ്ങളോടു സാദൃശ്യമുള്ളതാണ്. ഈ പ്രദേശത്തെ ശരാശരി താപനില 23.9 ° C ആണ്. ഇത് കാലാവസ്ഥാനുസൃതമായി ഏകദേശം 3.3 ഡിഗ്രി സെൽഷ്യസ് വരെ വ്യത്യാസം വരുന്നു (ഉദ്യാനത്തിൻറെ വടക്കൻ അതിരിൽനിന്ന് ഏതാനും കിലോമീറ്റർ ദൂരെമാറി മകോകൌവിൽ രേഖപ്പെടുത്തിയത്).

ഈ ദേശീയോദ്യാനം 300,000 ഹെക്ടർ പ്രദേശത്തു വ്യാപിച്ചു കിടക്കുന്നു. ലോവർ ഗിനിയയിലെ അറ്റ്ലാന്റിക് തീരദേശ വനമേഖലയും മദ്ധ്യ കോംഗോ തടത്തിലെ അർദ്ധ-ഇലപൊഴിയും വനവുമാണ് ഭൂരിഭാഗം പ്രദേശങ്ങളിലും.

ഇവിടെ കാണപ്പെടുന്ന വന്യജീവികളിൽ പടിഞ്ഞാറൻ ലോ ലാൻ‌റ്  ഗോറില്ലകൾ, സാധാരണ ചിമ്പാൻസികൾ, ആഫ്രിക്കൻ ഫോറസ്റ്റ് കാട്ടുപോത്ത്, റെഡ് റിവർ ഹോഗ് (ബുഷ് പന്നി), സിറ്റാടുങ്ക (ഒരുതരം കൃഷ്ണമൃഗം), കാട്ടാനകൾ എന്നിവ ഉൾപ്പെടുന്നു. ശ്രദ്ധേയമായ പക്ഷിയിനങ്ങളിൽ ഗ്രേ നെക്ക്ഡ് റോക്ക്ഫൌൾ ഉൾപ്പെടെ, 430 ൽ അധികം തരം പക്ഷികള് ഈ ദേശീയോദ്യാനത്തിലുള്ളതായി രേഖപ്പെടുത്തിയിട്ടുണ്ട്


</doc>
<doc id="380723" url="https://ml.wikipedia.org/wiki?curid=380723" title="ഫോക്സ് സ്റ്റാർ സ്റ്റുഡിയോസ്">
ഫോക്സ് സ്റ്റാർ സ്റ്റുഡിയോസ്

ഫോക്സ് സ്റ്റാർ സ്റ്റുഡിയോസ് ഇന്ത്യ ആസ്ഥാനമായുള്ള സിനിമ നിർമ്മാണ വിതരണ കമ്പനിയാണ്.ലോകത്തെ ഏറ്റവും വലിയ സിനിമ നിർമ്മാണ കമ്പനികളിൽ ഒന്നായ 20th സെഞ്ചുറി ഫോക്സും ഇന്ത്യയിലെ മീഡിയ കമ്പനി ആയ സ്റ്റാർ ഇന്ത്യയും ചേർന്ന് സംയുക്തമായി നിർമിച്ച സിനിമ നിർമ്മാണ കമ്പനിയാണ് ഫോക്സ് സ്റ്റാർ സ്റ്റുഡിയോസ്.
ഫോക്സ് ഇന്റർനാഷണൽ പ്രൊഡക്ഷന് (പി.ഐ. പി) സംയോജനമായാണ് ഫോക്സ് സ്റ്റാർ സ്റ്റുഡിയോസ് പ്രവർത്തിക്കുന്നത്.
ഹിന്ദി കൂടാതെ തമിഴ്,മലയാളം തുടങ്ങി മറ്റ്‌ പ്രാദേശിക ഭാഷകളിലെ നിർമ്മാണവും,വിതരണവും ചെയ്യുന്നു.



</doc>
<doc id="380730" url="https://ml.wikipedia.org/wiki?curid=380730" title="ജിന്നാ ഹൗസ്">
ജിന്നാ ഹൗസ്

മുംബൈയിലെ മലബാർ ഹില്ലിലുള്ള ചരിത്രപ്രാധാന്യമുള്ള ഒരു വസതിയാണ് ജിന്ന ഹൗസ് .
അവിഭക്ത ഇന്ത്യയിലെ മുസ്ലിം ലീഗിന്റെ നേതൃത്വം ഏറ്റെടുക്കാൻ ലണ്ടനിൽനിന്നെത്തിയ മൊഹമ്മദലി ജിന്ന 1936-ലാണ് ഈ വീട് പണികഴിപ്പിച്ചത്. രണ്ടര ഏക്കർ വസ്തുവാണ് ജിന്ന ഹൗസിനുള്ളത്. ബ്രിട്ടീഷ് വാസ്തുശില്പി ക്ലോഡ് ബാറ്റ്‌ലി രൂപകല്പന ചെയ്ത് യൂറോപ്യൻ ശൈലിയിൽ നിർമിച്ച കെട്ടിടത്തിന് അന്നത്തെക്കാലത്ത് രണ്ടുലക്ഷം രൂപ ചെലവായി. ഇറക്കുമതി ചെയ്ത ഇറ്റാലിയൻ മാർബിളും വാൽനട്ട് മരവുമെല്ലാം ഉപയോഗിച്ചു പണിത ജിന്നാ ഹൗസിന് 1,500 ചതുരശ്ര യാഡ് വിസ്താരമുണ്ട്. 1947-ൽ വിഭജനത്തിനു ശേഷം കറാച്ചിയിലേക്ക് പോകുംവരെ ജിന്ന താമസിച്ചിരുന്നത് ഇവിടെയാണ് . 1944 സപ്തംബറിൽ മഹാത്മാഗാന്ധിയുമായും 1946 ആഗസ്ത് 15 ന് ജവഹർലാൽ നെഹ്റുവുമായും ചർച്ച നടത്തുന്നതിന് ജിന്ന ഹൗസ് വേദിയായിട്ടുണ്ട്, 

ഈ വീട് വിഭജനസമയത്ത് ഇന്ത്യയിൽ ഉപേക്ഷിച്ചുപോവുകയായിരുന്നു ജിന്ന. ഭാരത സർക്കാരിന്റെ കീഴിലുള്ള ഇന്ത്യൻ കൗൺസിൽ ഫോർ കൾച്ചറൽ റിലേഷൻസിന്റെ മേൽനോട്ടത്തിലാണ് ഇപ്പോൾ ജിന്നാ ഹൗസ് . തനിക്ക് ഏറെ പ്രിയപ്പെട്ട ഈ വീട് ഏതെങ്കിലും യൂറോപ്യൻ രാജ്യത്തിന്റെ കോൺസുലേറ്റാക്കണമെന്ന് അന്നത്തെ ഇന്ത്യൻ പ്രധാനമന്ത്രി ജവാഹർലാൽ നെഹ്രുവിനോട് ജിന്ന അഭ്യർഥിച്ചിരുന്നു. ഇത് അംഗീകരിച്ച നെഹ്രു ജിന്നയ്ക്ക് വീടിന്റെ വാടക കൊടുക്കാനും തീരുമാനിച്ചു. എന്നാൽ, അതു സംബന്ധിച്ച കരാറുണ്ടാക്കുംമുമ്പ് ജിന്ന മരിച്ചു. 1948 മുതൽ 1983 വരെ ബ്രിട്ടീഷ് ഡെപ്യൂട്ടി ഹൈക്കമ്മിഷണറുടെ വസതിയായാണ് ഇത് ഉപയോഗിച്ചത്. വിഭജനത്തിനു ശേഷം പാകിസ്താനിലേക്കു പോയവർ ഇവിടെ ഉപേക്ഷിച്ച സ്വത്തുവകകളിൽ അവരുടെ പിൻഗാമികൾക്ക് അവകാശമുണ്ടാവില്ലെന്നു വ്യക്തമാക്കുന്ന ' 'ശത്രുരാജ്യസ്വത്ത് 'നിയമം ഇന്ത്യ പാസാക്കി. എങ്കിലും ജിന്നയോടുള്ള സൗമനസ്യത്തിന്റെ സൂചനയായി ജിന്നാ ഹൗസിനെ അതിൽനിന്നൊഴിവാക്കാൻ നെഹ്രു നിർദ്ദേശിച്ചു. ഈ കെട്ടിടം പാകിസ്താന് വിട്ടുകൊടുക്കാമെന്ന് 1955-ൽ നെഹ്രു അഭിപ്രായപ്പെട്ടിരുന്നു. എന്നാൽ, പ്രധാനമന്ത്രിയുടെ നിർദ്ദേശം മന്ത്രിസഭ അംഗീകരിച്ചില്ല. 
മുംബൈയിലെ ജിന്ന ഹൗസിന്റെ ഉടമസ്ഥാവകാശം നൽകണമെന്നു പാകിസ്താൻ പലതവണ ആവശ്യപ്പെട്ടിട്ടുണ്ട്. വിഭജനത്തിന്റെ ചിഹ്നമാണ് ജിന്നാ ഹൗസ് എന്നും അത് പൊളിച്ചുമാറ്റി അവിടെയൊരു സാംസ്‌കാരികകേന്ദ്രം പണിയണമെന്നും വാദിക്കുന്നവരുമുണ്ട്. അവിവാഹിതയായ സഹോദരി ഫാത്തിമയ്ക്കാണ് ജിന്ന ഇത് എഴുതി വച്ചത്. വിഭജനത്തോടെ പാകിസ്താനിലേക്കു പോയ ഇവർ, ഉടമസ്ഥതയ്ക്കായി 1962ൽ ബോംബെ ഹൈക്കോടതിയെ സമീപിച്ചുവെങ്കിലും അനുവദിച്ചില്ല. ഇന്ത്യക്കാരനെ വിവാഹം കഴിച്ച് ഇന്ത്യയിൽ സ്ഥിരതാമസമാക്കിയ മകൾ ദിന വാഡിയ ഇതിനായി വാദിച്ചെങ്കിലും കാര്യമുണ്ടായില്ല. രണ്ടു തലമുറ മുൻപ് ജിന്നാ കുടുംബം ഹിന്ദുക്കളായിരുന്നുവെന്നും ഹിന്ദു പിന്തുടർച്ചാവകാശ നിയമപ്രകാരം സ്വത്തിന് അവകാശമുണ്ടെന്നുമായിരുന്നു ഇവരുടെ വാദം 


</doc>
<doc id="380732" url="https://ml.wikipedia.org/wiki?curid=380732" title="മാർ കുര്യാക്കോസ് കുന്നശേരി">
മാർ കുര്യാക്കോസ് കുന്നശേരി

1928 സെപ്‌റ്റംബർ 11ന് കടുത്തുരുത്തി കുന്നശ്ശേരിൽ ജോസഫ് -അന്നമ്മ ദമ്പതികളുടെ മകനായാണ് ജനനം. ആലുവാ മംഗലപ്പുഴ സെമിനാരിയിലും റോമിലെ പ്രൊപ്പഗാന്താ കോളജിലുമായി വൈദികപഠനം പൂർത്തിയാക്കി. 1955 ഡിസംബർ 21ന് കർദിനാൾ ക്ലമന്റ് മിക്കാറിയിൽനിന്നു വൈദികപട്ടം സ്വീകരിച്ചു. 

റോമിലെ ഊർബൻ യൂണിവേഴ്‌സിറ്റി, ലാറ്ററൻ യൂണിവേഴ്‌സിറ്റി എന്നിവിടങ്ങളിൽനിന്നു ദൈവശാസ്‌ത്രത്തിലും കാനൻ നിയമത്തിലും ഉന്നത ബിരുദങ്ങളും ഡോക്‌ടറേറ്റും നേടിയ ശേഷമാണ് അദ്ദേഹം നാട്ടിൽ തിരിച്ചെത്തിയത്. ബിഷപ് തോമസ് തറയിലിന്റെ സെക്രട്ടറി സ്‌ഥാനവും രൂപതയുടെ ചാൻസലർ പദവിയും വഹിച്ചു. 

തിരുഹൃദയക്കുന്ന് മൈനർ സെമിനാരിയുടെ റെക്‌ടറായി പ്രവർത്തിക്കുമ്പോഴാണ് 1967 ഡിസംബർ ഒൻപതിനു പോൾ ആറാമൻ മാർപാപ്പാ കോട്ടയം രൂപതയുടെ പിൻതുടർച്ചാവകാശത്തോടു കൂടിയ സഹായ മെത്രാനായി നിയമിക്കുന്നത്. 1968 ഫെബ്രുവരി 24ന് മെത്രാനായി. 2005 മേയ് ഒൻപതിനാണു കോട്ടയം അതിരൂപതയുടെ പ്രഥമ ആർച്ച് ബിഷപ്പായി നിയമിതനാകുന്നത്. 

കോട്ടയം അതിരൂപതയുടെ പ്രഥമ ആർച്ച് ബിഷപ് മാർ കുര്യാക്കോസ് കുന്നശേരി ജൂൺ 14 2017 ന് അന്തരിച്ചു. കോട്ടയത്തെ സ്വകാര്യ ആശുപത്രിയിൽ ചികിൽസയിലിരിക്കെയാണ് അന്ത്യം. ലോകമെങ്ങുമുള്ള ഒന്നേമുക്കാൽ ലക്ഷത്തോളം ക്‌നാനായ സമുദായാംഗങ്ങളുടെ വലിയ ഇടയനായിരുന്ന മാർ കുന്നശേരി 2006 ജനുവരി 14നാണ് അതിരൂപതാ ഭരണത്തിൽനിന്ന് വിരമിച്ചത്. പിന്നീട് വിശ്രമ ജീവിതം നയിക്കുകയായിരുന്നു.

</doc>
<doc id="380754" url="https://ml.wikipedia.org/wiki?curid=380754" title="ബ്രാംറ്റൺ ഐലന്റ്സ് ദേശീയോദ്യാനം">
ബ്രാംറ്റൺ ഐലന്റ്സ് ദേശീയോദ്യാനം

ആസ്ത്രേലിയയിലെ ക്യൂൻസ് ലാന്റിൽ സ്ഥിതിചെയ്യുന്ന ഒരു ദേശീയോദ്യാനമാണ് ബ്രാംറ്റൺ ദേശിയോദ്യാനം. ബ്രിസ്ബേനു വടക്കു-പടിഞ്ഞാറായി 834 കിലോമീറ്റർ അകലെയാണിത്. ബ്രാംറ്റൺ ദ്വീപിന്റെ ഭൂരിഭാഗം പ്രദേശങ്ങളും കാർലിസ്ലെ ദ്വീപിന്റെ എല്ലാ ഭാഗങ്ങളും ഈ ദേശീയോദ്യാനത്തിൽ ഉൾപ്പെടുന്നു.

ഈ ദേശീയോദ്യാനത്തിൽ മഴക്കാടുകൾ, മണൽ ബീച്ചുകൾ, പവിഴപ്പുറ്റുകൾ എന്നിവയുണ്ട്. ഇവിടുത്തെ ഏറ്റവും ഉയർന്ന ഭാഗത്തേക്കു നടന്നുപോകാൻ കഴിയും. ബ്രാംറ്റൺ ദ്വീപിനു ചുറ്റുമായി ഒരു വളഞ്ഞുപുളഞ്ഞ പാതയുണ്ട്. 8.7 കിലോമീറ്റർ ദൂരമുള്ള ഈ പാത തുറന്ന യൂക്കാലിപ്റ്റസ് വനങ്ങൾ, മുന്തിരിത്തോപ്പുകൾ, വരണ്ട മഴക്കാടുകൾ, പുൽമേടുകൾ, കണ്ടൽക്കാടുകൾ എന്നിവയിൽക്കൂടി സന്ദർശകരെ നയിക്കുന്നു. 

കാർലിസ്ലെ ദ്വീപിൽ കാമ്പിങ്ങ് അനുവദിച്ചിട്ടുണ്ട്. ഇവിടെ അതിനുള്ള ഏതാനും സൗകര്യങ്ങളുണ്ട്. ഒക്റ്റോബറിനും മേയ്ക്കുമിടയിൽ ഈ ദേശീയോദ്യാനത്തിലെ ജലത്തിൽ ജെല്ലിഫിഷുകൾ കാണപ്പെടാറുണ്ട്. 



</doc>
<doc id="380756" url="https://ml.wikipedia.org/wiki?curid=380756" title="ബുല്ലെറിൻഗ ദേശീയോദ്യാനം">
ബുല്ലെറിൻഗ ദേശീയോദ്യാനം

ആസ്ത്രേലിയയിലെ ക്യൂൻസ്ലാന്റിൽ സ്ഥിതിചെയ്യുന്ന ഒരു ദേശീയോദ്യാനമാണ് ബുല്ലെറിൻഗ ദേശീയോദ്യാനം. ബ്രിസ്ബേനു വടക്കു-പടിഞ്ഞാറായി 1,448 കിലോമീറ്റർ അകലെയാണിത്. ഈ ദേശീയോദ്യാനം വിശിഷ്ടമായ ഒരു നിരയെ സസ്യജാലങ്ങളുടേയും വന്യജീവികളുടേയും സംരക്ഷിക്കുന്നു. 

ബുല്ലെറിൻഗ ദേശീയോദ്യാനത്തിൽ സന്ദർശകർക്കായുള്ള യാതൊരു സൗകര്യങ്ങളുമില്ല. അവിടെ പൊതുജനങ്ങൾക്കു പ്രവേശനവുമില്ല.


</doc>
<doc id="380758" url="https://ml.wikipedia.org/wiki?curid=380758" title="ബൈഫീൽഡ് ദേശീയോദ്യാനം">
ബൈഫീൽഡ് ദേശീയോദ്യാനം

ആസ്ത്രേലിയയിലെ ക്യൂൻസ് ലാന്റിൽ സ്ഥിതിചെയ്യുന്ന ഒരു ദേശീയോദ്യാനമാണ് ബൈഫീൽഡ് ദേശീയോദ്യാനം. ഇത് റോക് ഹാംറ്റണിനു വടക്കു-കിഴക്കായി 70 കിലോമീറ്റർ അകലെയാണിത്. ഈ ദേശീയോദ്യാനത്തിൽ 12 കിലോമീറ്റർ ദൈർഘ്യമുള്ള തീരപ്രദേശമുണ്ട്. ഇതിൽ 4 ബീച്ചുകളുമുണ്ട്. 

ബൈഫീൽഡ് ദേശീയോദ്യാനത്തിന്റെ വടക്കു ഭാഗത്ത് ഷൊവാൽ വാട്ടർ ബേയും പടിഞ്ഞാറുഭാഗത്ത് ബൈഫീൽഡ് സ്റ്റേറ്റ് ഫോറസ്റ്റുമാണുള്ളത്.

ഈ ദേശീയോദ്യാനത്തിൽ നാലുചക്രവാഹനങ്ങൾക്കു പോകാനായുള്ള അനേകം പാതകളും കാമ്പിങ് ചെയ്യാനുള്ള സ്ഥലങ്ങളും ഉണ്ട്. 

ശുദ്ധജലത്തിൽ ജീവിക്കുന്ന ഒരു ചെറിയ മൽസ്യ സ്പീഷീസായ റാഡിനോസെൻട്രസ് ഓർനറ്റസിൽപ്പെട്ട അനേകം എണ്ണം ഇവിടെയുള്ള വാട്ടർ പാർക്ക് ക്രീക്കിൽ ഉണ്ട്. 



</doc>
<doc id="380760" url="https://ml.wikipedia.org/wiki?curid=380760" title="മർച്ചിസൺ ഫാൾസ് ദേശീയോദ്യാനം">
മർച്ചിസൺ ഫാൾസ് ദേശീയോദ്യാനം

മർച്ചിസൺ ഫാൾസ് ദേശീയോദ്യാനം (MFNP), ഉഗാണ്ടയിലെ വന്യജീവി അഥോറിറ്റിയുടെ അധീനതയിലുള്ള ഒരു ദേശീയോദ്യാനമാണ്. വടക്ക്-പടിഞ്ഞാറൻ ഉഗാണ്ടയിൽ, ആൽബർട്ട് തടാകത്തിൽ നിന്നും തുടങ്ങി, വിക്ടോറിയ നൈലിനെ ചുറ്റി കരൂമ വെള്ളച്ചാട്ടം വരെയുള്ള പ്രദേശത്താണ് ഈ ദേശീയോദ്യാനം നിലനിൽക്കുന്നത്.

സമീപത്തെ 748 ചതുരശ്ര കിലോമീറ്റർ (289 ചതുരശ്ര മൈലൽ) വിസ്തൃതിയുള്ള ബുഗുൻഗു വന്യജീവിസങ്കേതവും 720 ചതുരശ്ര കിലോമീറ്റർ (280 ചതുരശ്ര മൈൽ) വിസ്തീർണ്ണമുള്ള കുറുമ വന്യജീവി സങ്കേതവും ചേർന്ന് ഇത്, മർച്ചിസൺ ഫാൾസ് കൺസർവേഷൻ ഏരിയ (MFCA) യുടെ ഭാഗമായി മാറുന്നു.


</doc>
<doc id="380764" url="https://ml.wikipedia.org/wiki?curid=380764" title="കമൂവിയൽ കേവ്സ് ദേശീയോദ്യാനം">
കമൂവിയൽ കേവ്സ് ദേശീയോദ്യാനം

ആസ്ത്രേലിയയിലെ ക്യൂൻസ് ലാന്റിൽ സ്ഥിതിചെയ്യുന്ന ദേശീയോദ്യാനമാണ് കമൂവിയൽ കേവ്സ് ദേശീയോദ്യാനം. കമൂവിയലിനു തെക്കു-കിഴക്കായി 15 കിലോമീറ്ററും ബ്രിസ്ബേനി വടക്കു-പടിഞ്ഞാറായി 1720 കിലോമീറ്ററും അകലെയാണിത്. 

യൂക്കാലിപ്റ്റസ് മരങ്ങൾ, സ്പിനിഫെക്സുകൾ, അക്കേഷ്യകൾ, മിച്ചെൽ ഗ്രാസുകൾ എന്നിവയുൾപ്പെടെയുള്ള 13,800 ഹെക്റ്റർ സ്ഥലം ഈ ദേശീയോദ്യാനത്തിനുണ്ട്. ഡോളോമൈറ്റ് പാളികളിലൂടെ വെള്ളമൂറി 500 മില്യൺ വർഷങ്ങൾ കൊണ്ടുണ്ടായ രണ്ട് സിങ്ക് ഹോളുകളാണ് പൊതുജനങ്ങൾ സന്ദർശിക്കാൻ കഴിയുന്നത്. നവ്രാണി വാട്ടർഹോളിൽ ഒരു പിക്നിക്ക് ടേബിൾ ഉണ്ട്. 



</doc>
<doc id="380765" url="https://ml.wikipedia.org/wiki?curid=380765" title="കേപ്പ് മെൽവിൽ ദേശീയോദ്യാനം">
കേപ്പ് മെൽവിൽ ദേശീയോദ്യാനം

ആസ്ത്രേലിയയിലെ ക്യൂൻസ് ലാന്റിലുള്ള ദേശീയോദ്യാനമാണ് കേപ്പ്മെൽ വിൽ ദേശീയോദ്യാനം. ബ്രിസ്ബേനിൽ നിന്നും 1,711 കിലോമീറ്റർ വടക്കു-പടിഞ്ഞാറായാണുള്ളത്. കേപ്പ് മെൽവില്ലിലുള്ള ശിലകൊണ്ടുള്ള മുനമ്പ്, മെൽവിൻ പർവ്വതനിരകളിലെ ഗ്രാനൈറ്റ് കല്ലുകൾ, ബത്തേർസ്റ്റ് ബേയിലെ ബീച്ചുകൾ എന്നിവയാണ് ഈ ദേശീയോദ്യാനത്തിലെ പ്രധാന ആകർഷണങ്ങൾ. 

മൂന്ന് പുതിയ സ്പീഷീസുകളെ കണ്ടുപിടിക്കുന്നതിനു കാരണമായ 2013 ലെ നാഷണൽ ജ്യോഗ്രഫിക്കിന്റെ ശാസ്ത്രപര്യവേക്ഷണം നടന്ന സ്ഥലമാണ് ഈ ദേശീയോദ്യാനം. കേപ്പ് മെൽ വിൽ ലീഫ്-ടെയിൽഡ് ജെക്കോ, കേപ്പ് മെൽവിൽ ഷേഡ് സ്ക്കിങ്ക്, ബ്ലോറ്റ്ചെഡ് ബോൾഡെർ ഫ്രോഗ് എന്നിവയാണിവ. 



</doc>
<doc id="380767" url="https://ml.wikipedia.org/wiki?curid=380767" title="ക്വീൻ എലിസബത്ത് ദേശീയോദ്യാനം">
ക്വീൻ എലിസബത്ത് ദേശീയോദ്യാനം

ക്വീൻ എലിസബത്ത് ദേശീയോദ്യാനം ഉഗാണ്ടയിലെ ഏറ്റവുമധികം സന്ദർശിക്കപ്പെടുന്ന ദേശീയോദ്യാനങ്ങളിലൊന്നാണ്.ക്വീൻ എലിസബത്ത് ദേശീയോദ്യാനം ഉഗാണ്ടയുടെ പടിഞ്ഞാറൻ പ്രവിശ്യയിൽ, കാസീസ്, കംവെൻജെ, റൂബിരിസി, രുകുൻഗിരി എന്നീ ജില്ലകളിലായി സ്ഥിതി ചെയ്യുന്നു. ഉഗാണ്ടയിലെ ഏറ്റവും വലിയ നഗരവും തലസ്ഥാനവുമായ കമ്പാലയ്കക്ക് തെക്കുപടിഞ്ഞാറായി, റോഡ്‍മാർഗ്ഗം 400 കിലോമീറ്റർ (25 മൈല്) ദൂരത്തിലാണ് ദേശീയോദ്യാനം സ്ഥിതിചെയ്യുന്നത്.


</doc>
<doc id="380768" url="https://ml.wikipedia.org/wiki?curid=380768" title="കേപ്പ് പാൽമേഴ്‌സ്റ്റൺ ദേശീയോദ്യാനം">
കേപ്പ് പാൽമേഴ്‌സ്റ്റൺ ദേശീയോദ്യാനം

ആസ്ത്രേലിയയിലെ ക്യൂൻസ് ലാന്റിലുള്ള ദേശീയോദ്യാനമാണ് കേപ്പ് പാൽമേഴ്‌സ്റ്റൺ. ബ്രിസ്ബേനിൽ നിന്നും വടക്കു-പടിഞ്ഞാറായി 748 കിലോമീറ്റർ ദൂരെയായാണ് ഇത്. പ്ലെയ്ൻ ക്രീക്ക്, സെൻട്രൽ മക്കായ് കോസ്റ്റ് ജൈവമേഖല എന്നീ ജലസംഭരണ പ്രദേശങ്ങൾക്കിടയിലാണിതിന്റെ സ്ഥാനം. 

ഇതിൽ 7,160 ഹെക്റ്റർ കരപ്രദേശവും ദേശീയോദ്യാനത്തിനിരുവശവുമായി 28 കിലോമീറ്റർ തീരപ്രദേശവുമുണ്ട്. 1770ൽ ക്യാപ്റ്റൻ ജെയിംസ് കുക്കാണ് ഈ ദേശീയോദ്യാനത്തിനു ലോർഡ്സ് കമ്മീഷനേഴ്സ് ഓഫ് ദി അഡ്മിറാൽറ്റിയായിരുന്ന വിസ്കൗണ്ട് പാൽമേഴ്സണിന്റെ പേരു നൽകിയത്. 344 മീറ്റർ ഉയരമുള്ള മൗണ്ട് ഫണൽ ഇവിടെയാണുള്ളത്. 


</doc>
<doc id="380771" url="https://ml.wikipedia.org/wiki?curid=380771" title="റ്വെൻസോറി മൌണ്ടൻസ് ദേശീയോദ്യാനം">
റ്വെൻസോറി മൌണ്ടൻസ് ദേശീയോദ്യാനം

റ്വെൻസോറി മൌണ്ടൻസ് ദേശീയോദ്യാനം റ്വെൻസോറി പർവ്വതനിരകളിൽ സ്ഥിതിചെയ്യുന്നതും യുനെസ്കോ ലോകപൈതൃക സ്ഥാനവുമായ ഒരു ഉഗാണ്ടൻ ദേശീയോദ്യാനമാണ്. ഏകദേശം 1,000 ചതുരശ്ര കിലോീറ്റർ (386 ചതുരശ്ര മൈൽ) വലിപ്പമുള്ള ഈ ദേശീയോദ്യാനം, ആഫ്രിക്കയിലെ മൂന്നാമത്തെ വലിയ കൊടുമുടിയും നിരവധി വെള്ളച്ചാട്ടങ്ങളും തടാകങ്ങളും ഹിമാനികളും ഉൾക്കൊള്ളുന്നതാണ്. ഇവിടുത്തെ മനോഹരങ്ങളായ സസ്യവർഗ്ഗങ്ങളുടെ പേരിലും ഉദ്യാനം പ്രശസ്തമാണ്.

റ്വൻസോറി ദേശീയോദ്യാനം 1991 ലാണ് സ്ഥാപിക്കപ്പെട്ടത്. ഇവിടുത്തെ സവിശേഷമായ പ്രകൃതി സൗന്ദര്യത്തിൻറെ പേരിൽ 1994 ൽ യുനെസ്കോ ഇതൊരു ലോക പൈതൃക സ്ഥലമായി നിശ്ചയിച്ചു. 


</doc>
<doc id="380773" url="https://ml.wikipedia.org/wiki?curid=380773" title="കേപ്പ് അപ്‌സ്റ്റാർട്ട് ദേശീയോദ്യാനം">
കേപ്പ് അപ്‌സ്റ്റാർട്ട് ദേശീയോദ്യാനം

ആസ്ത്രേലിയയിലെ നോർത്ത് ക്യൂൻസ് ലാന്റിലെ വിറ്റ്സണ്ടേ മേഖലയിലെ ഗുതലുന്ദ്രയിലുള്ള ദേശീയോദ്യാനമാണ് കേപ്പ് അപ്‌സ്റ്റാർട്ട് ദേശീയോദ്യാനം. ബ്രിസ്ബേനിൽ നിന്നും വടക്കു-പടിഞ്ഞാറായി 1,016 കിലോമീറ്റർ അകലെയാണിത്. 

കേപ്പ് അപ്‌സ്റ്റാർട്ടിലെ മണൽക്കൂനകളിലുള്ള ചാരത്തിന്റെ കൂമ്പാരങ്ങൾ ജുറു ജനങ്ങൾക്ക് കേപ്പ് അപ്‌സ്റ്റാർട്ടുമായുള്ള ബന്ധം കാണിക്കുന്നു. വോറുൻഗു ഉൾക്കടലിലെ സ്ത്രീകളുടെ പ്രദേശം, മൈൻ ദ്വീപിനു സമീപത്തെ കല്ലുകളുടെ ക്രമീകരണങ്ങൾ (ഇവ മൽസ്യങ്ങളെ പിടിക്കാനുള്ള കെണികളല്ല എന്നാൽ പ്രാരംഭകത്വം ചെയ്യാനുള്ള പ്രധാനപ്പെട്ട ആചാരങ്ങൾക്കുള്ള മൈതാനമാണെന്നു മുതിർന്നവർ എപ്പോഴും പ്രസ്താവിക്കാറുണ്ട് ) പോലെയുള്ള അനേകം വിശുദ്ധ സ്ഥലങ്ങളുണ്ട്.



</doc>
<doc id="380774" url="https://ml.wikipedia.org/wiki?curid=380774" title="സെമുലിക്കി ദേശീയോദ്യാനം">
സെമുലിക്കി ദേശീയോദ്യാനം

സെമുലിക്കി ദേശീയോദ്യാനം പടിഞ്ഞാറൻ ഉഗാണ്ടയിലെ ബുന്ദിബുഗ്യോ ജില്ലയുടെ വിദൂര ഭാഗമായ ബ്വംബ കൗണ്ടിയിലാണ് സ്ഥിതിചെയ്യുന്നത്. 1993 ഒക്ടോബറിൽ രൂപീകരിക്കപ്പെട്ട ഈ ദേശീയോദ്യാനം ഉഗാണ്ടയുടെ ഏറ്റവും പുതിയ ദേശീയ പാർക്കുകളിൽ ഒന്നാണ്. 194 ചതുരശ്ര കിലോമീറ്റർ (75 ചതുരശ്ര മൈൽ) വിസ്തീർണ്ണമുള്ള കിഴക്കൻ ആഫ്രിക്കയിലെ ഒരേയൊരു നിമ്ന്ന ഉഷ്ണമേഖലാ മഴക്കാടുകളാണ് ഈ ദേശീയോദ്യാനത്തിൽ കാണപ്പെടുന്നത്.

ആഫ്രിക്കയിലെ സമ്പന്നമായ സസ്യജന്തു വൈവിധ്യത്തിന്റെ ഉത്തമോദാഹരണമായ മേഖലകളിൽ ഒന്നാണ് ഈ ദേശീയോദ്യാനം. പ്രത്യേകിച്ച്, വിഭിന്നങ്ങളായ പക്ഷിവർഗ്ഗങ്ങളെയാണ് ഇവിടെ കണ്ടുവരുന്നത്. ഉഗാണ്ട വൈൽഡ് ലൈഫ് അതോറിറ്റിയാണ് ദേശീയോദ്യാനത്തെ നിയന്ത്രിക്കുന്നത്.


</doc>
<doc id="380775" url="https://ml.wikipedia.org/wiki?curid=380775" title="കാപ്രികോൺ കോസ്റ്റ് ദേശീയോദ്യാനം">
കാപ്രികോൺ കോസ്റ്റ് ദേശീയോദ്യാനം

ആസ്ത്രേലിയയിലെ ക്യൂൻസ് ലാന്റിലുള്ള ദേശീയോദ്യാനമാണ് കാപ്രികോൺ കോസ്റ്റ് ദേശീയോദ്യാനം. ബ്രിസ്ബേനിൽ നിന്നും വടക്കു-പടിഞ്ഞാറായി 535 കിലോമീറ്റർ അകലെയാണിത്.

ഈ ദേശീയോദ്യാനത്തിൽ 114 ഹെക്റ്റർ പ്രദേശമുൾപ്പെടുന്നു. വാലിസ് പാർക്ക്, റൊസ്ലിൻ ഹെഡ്, ഡബിൾ ഹെഡ്, ബ്ലഫ് പോയന്റ്, പിനാക്കിൾ പോയിന്റ് എന്നിങ്ങനെ അഞ്ച് മേഖലകളായി തിരിച്ചിരിക്കുന്നു. ഈ അഞ്ച് മേഖലകളും കൂട്ടിച്ചേർത്ത് 1994 ൽ ഒറ്റ ദേശീയോദ്യാനമാക്കി മാറ്റി. 



</doc>
<doc id="380776" url="https://ml.wikipedia.org/wiki?curid=380776" title="സെയിൻറ് ആൻ മറൈൻ ദേശീയോദ്യാനം">
സെയിൻറ് ആൻ മറൈൻ ദേശീയോദ്യാനം

സെയിൻറ് ആൻ മറൈൻ ദേശീയോദ്യാനം സെയ്ഷെൽസിൻറ തലസ്ഥാനമായ വിക്ടോറിയയിൽ നിന്ന് 5 കിലോമീറ്റർ അകലെയായി സ്ഥിതി ചെയ്യുന്ന ദേശീയോദ്യാനമാണ്. ഇതിൽ എട്ട് ചെറിയ ദ്വീപുകൾ ഉൾക്കൊള്ളുന്നു.

വന്യജീവികളുടെ സംരക്ഷണത്തിനായി 1973 ലാണ് ഈ മറൈൻ ഉദ്യാനം നിർമ്മിച്ചത്. ഇന്ത്യൻ മഹാസമുദ്രത്തിലെ ഇത്തരത്തിലുള്ള ആദ്യ ഉദ്യാനമായിരുന്നു ഇത്. മറൈൻ പാർക്കിനുള്ളിൽ ഫിഷിംഗ്, വാട്ടർ സ്കീയിംഗ് എന്നിവ നിരോധിച്ചിട്ടുണ്ട്.


</doc>
<doc id="380778" url="https://ml.wikipedia.org/wiki?curid=380778" title="കാസിൽ ടവർ ദേശീയോദ്യാനം">
കാസിൽ ടവർ ദേശീയോദ്യാനം

ആസ്ത്രേലിയയിലെ ക്യൂൻസ് ലാന്റിലുള്ള ദേശീയോദ്യാനമാണ് കാസിൽ ടവർ ദേശീയോദ്യാനം. ബ്രിസ്ബേനിൽ നിന്നും വടക്കു-പടിഞ്ഞാറായി 407 കിലോമീറ്റർ അകലെയാണിത്. ഈ ദേശീയോദ്യാനത്തിലെ സസ്യജാലങ്ങളിൽ അധികവും ഓപ്പൺ യൂക്കാലിപ്റ്റസ് വനപ്രദേശമാണ്. ഏതാനും ഹൂപ്പ് പൈനുകളും ഇവിടെയുണ്ട്. 

അവൂൻഗ തടാകത്തിൽ നിന്നും മൗണ്ട് കാസിൽ ടവർ കാണാൻ കഴിയും. ഈ ദേശീയോദ്യാനത്തിലേക്ക് പരിമിതമായ തോതിലാണ് സന്ദർശകരെ പ്രവേശിപ്പിക്കുന്നത്. ഗ്ലാഡ്സ്റ്റോൺ ഏരിയ വാട്ടർ ബോർഡിൽ നിന്നും അവരുടെ സ്ഥലത്തിലൂടെ കടന്നു പോകാൻ അനുമതി വേണം. ഈ ദേശീയോദ്യാനത്തിൽ സന്ദർശകർക്ക് വേണ്ട സൗകര്യങ്ങൾ ഇല്ല.



</doc>
<doc id="380780" url="https://ml.wikipedia.org/wiki?curid=380780" title="സഹാമെനാ ദേശീയോദ്യാനം">
സഹാമെനാ ദേശീയോദ്യാനം

സഹാമെനാ ദേശീയോദ്യാനം മഡഗാസ്കറിലെ ദേശീയ ഉദ്യാനമാണ്. 1997-ൽ സ്ഥാപിതമായ ഈ ദേശീയോദ്യാനത്തിൻറ ആകെ വിസ്തൃതി 643 ചതുരശ്ര കിലോമീറ്റർ (248.26 ചതുരശ്ര മൈൽ) ആണ്. ഇത് യുനെസ്കോ ലോക പൈതൃക സ്ഥലമായ അറ്റ്സിനാനാനയിലെ റെയിൻഫോറസ്റ്റിൻറെ ഭാഗമായി 2007 ൽ ഉൾപ്പെടുത്തിയിട്ടുണ്ട്. 


</doc>
<doc id="380781" url="https://ml.wikipedia.org/wiki?curid=380781" title="ഗാൽവേയുടെ കരയിലെ ദേശീയോദ്യാനം">
ഗാൽവേയുടെ കരയിലെ ദേശീയോദ്യാനം

ഗാൽവേയുടെ കരയിലെ ദേശീയോദ്യാനം ശ്രീലങ്കയിലെ നുവറഏലിയ പട്ടണത്തിനടുത്തുള്ള ഒരു ചെറിയ ദേശീയപാർക്ക് ആകുന്നു. 1938 മേയ് 27നാണ് ഇതിനെ ഒരു വന്യജീവിസങ്കേതം ആയി സ്ഥാപിക്കപ്പെട്ടത്. തുടർന്ന് 2006 മേയ് 18നു ഇത് ഒരു ദേശീയോദ്യാനമായി ഉയർത്തപ്പെട്ടു. The park was declared to conserve the montane ecosystems.ഈ പാർക്ക് ശ്രീലങ്കയിലെ ഫീൽഡ് പക്ഷിശാസ്ത്ര ഗ്രൂപ്പ് അവിടെയുള്ള വിക്ടോറിയാ പാർക്കിനു സമാനമായി പക്ഷിനിരീക്ഷണത്തിനുള്ള ഏറ്റവും അനുയോജ്യമായ സ്ഥലമായി ഇതിനേയും കാണുന്നു. ഗാൽവേയുടെ കര, ഏതാണ് 20 അപൂർവ്വ ദേശാടനപ്പക്ഷി സ്പീഷിസുകളേയും 30 തദ്ദേശീയ പക്ഷി സ്പീഷീസുകളേയും ഉൾക്കൊള്ളുന്നു. പക്ഷികളെക്കൂടാതെ ഈ പാർക്കിൽ അനേകം വിലപ്പെട്ട തദ്ദേശീയവും വിദേശീയവുമായ സസ്യ സ്പീഷിസുകളും ജീവിക്കുന്നുണ്ട്. ഗാൽവേ ഫോറസ്റ്റ് ലോഡ്ജും ഇതിനടുത്തുണ്ട്.



</doc>
<doc id="380786" url="https://ml.wikipedia.org/wiki?curid=380786" title="ഇനാഗ്വാ ദേശീയോദ്യാനം">
ഇനാഗ്വാ ദേശീയോദ്യാനം

ഇനാഗ്വാ ദേശീയോദ്യാനം ബഹാമാസിലെ ഗ്രേറ്റ് ഇനാഗ്വാ ദ്വീപിലുള്ള ഒരു ദേശീയോദ്യാനമാണ്. 1965ൽ സ്ഥാപിച്ച ഈ ദേശീയോദ്യാനം, 220,000 ഏക്കറുകൾ (890 ചതുരശ്രകിലോമീറ്റർ) വിസ്തൃതിയുള്ളതാണ്. 

1904ൽ ത്തന്നെ വെസ്റ്റ് ഇന്ത്യൻ ഫ്ലമിംഗോയെ സംരക്ഷിക്കുന്നതിനുള്ള ശ്രമങ്ങൾ നടന്നുവന്നിരുന്നു. ബഹാമാസ് നാഷണൽ ട്രസ്റ്റിന്റെ കീഴിലാണ് ഈ പാർക്ക് സ്ഥാപിക്കപ്പെട്ടത്. വെസ്റ്റ് ഇന്ത്യൻ ഫ്ലമിംഗോയുടെ ലോകത്തിലെ ഏറ്റവും വലിയ പ്രചനനസങ്കേതമാണിത്. 40 വർഷം മുമ്പ് ഫ്ലമിംഗോകൾ വംശനാശത്തിന്റെ വക്കിലെത്തിയിരുന്നു. സംരക്ഷണപ്രവർത്തനങ്ങളുടെ ഫലമായി ഇന്ന് വെസ്റ്റ് ഇന്ത്യൻ ഫ്ലമിംഗോകളുടെ എണ്ണം 50,000 ആയിമാറിയിട്ടുണ്ട്. ഇതിനടുത്തുള്ള ദ്വീപുകളായ മയഗുവാന, അക്ക്ലിൻസ്, ക്രൂക്ക്ഡ് ദ്വിപുകൽ, ക്യൂബ, ആൻഡ്രോസ് എന്നിവിടങ്ങളിലും ഇവിടത്തെ സംരക്ഷണ പ്രവർത്തനഫലമായി വെസ്റ്റ് ഇന്ത്യൻ ഫ്ലമിംഗോകളുടെയും മറ്റു പക്ഷികളുടെയും എണ്ണം വർദ്ധിച്ചിട്ടുണ്ട്. 1997ൽ ഈ ദേശീയോദ്യാനം അന്താരാഷ്ട്രപ്രാധാന്യമുള്ള തണ്ണീർത്തടമായി പ്രഖ്യാപിച്ചിരുന്നു. ഈ പ്രദേശം പക്ഷിനിരീക്ഷകരുടെ പറുദീസയായി കണക്കാക്കുന്നു. 

ഈ ദേശീയോദ്യാനത്തിൽ ബഹാമാസിലെ ഏറ്റവും വലിയ ലവണജലതാടാകമായ റോസ് തടാകവും ഉൾപ്പെടുന്നു.


</doc>
<doc id="380791" url="https://ml.wikipedia.org/wiki?curid=380791" title="ദിബ്രു - സൈഖോവ ദേശീയോദ്യാനം">
ദിബ്രു - സൈഖോവ ദേശീയോദ്യാനം

ആസ്സാമിലെ തിൻസൂകിയയിലുള്ള ഒരു ദേശീയോദ്യാനമാണ് ദിബ്രു - സൈഖോവ ദേശീയോദ്യാനം.തിൻസുകിയ, ദിബ്രുഗഢ് ജില്ലകളിലായി ഈ ദേശീയോദ്യാനം വ്യാപിച്ചുകിടക്കുന്നു . തിൻസുകിയയിൽ നിന്നും 12 കിലോമീറ്റർ വടക്കുമാറി സമുദ്രനിരപ്പിൽ നിന്നും 118 അടി ഉയരത്തിലാണ് ദിബ്രു - സൈഖോവ ദേശീയോദ്യാനം സ്ഥിതി ചെയ്യുന്നത്.ബ്രഹ്മപുത്ര, ലോഹിത്, ദിബ്രു നദികൾ ദിബ്രു - സൈഖോവ ദേശീയോദ്യാനത്തിന്റെ അതിരുകളിലൂടെ ഒഴുകുന്നു. നിത്യ ഹരിത വനങ്ങളും, ഇലകൊഴിയും വനങ്ങളും പുൽമേടുകളും കണ്ടൽക്കാടുകളും ചേർന്നതാണീ പ്രദേശം. വടക്കുകിഴക്കൻ ഇന്ത്യയിലെ ഏറ്റവും വലിയ വില്ലോ കാടുകൾ സ്ഥിതി ചെയ്യുന്നത് ഇവിടെയാണ്. വംശനാശഭീഷണി നേരിടുന്ന ഒരുപാട് ജന്തുജാലങ്ങൾ ഇവിടെ കാണപ്പെടുന്നു.


</doc>
<doc id="380793" url="https://ml.wikipedia.org/wiki?curid=380793" title="കലേസർ ദേശീയോദ്യാനം">
കലേസർ ദേശീയോദ്യാനം

ഹരിയാനയിലെ യമുനനഗർ ജില്ലയിൽ സ്ഥിതി ചെയ്യുന്ന ഒരു ദേശീയോദ്യാനമാണ് കലേസർ ദേശീയോദ്യാനം. ചണ്ഡിഗഡിൽ നിന്നും 150 കിലോമീറ്റർ വടക്ക് കിഴക്കായാണ് കലേസർ ദേശീയോദ്യാനം നിലകൊള്ളുന്നത്. ഹരിയാനയിലെ ശ്രദ്ധേയമായ പക്ഷിനിരീക്ഷണകേന്ദ്രങ്ങളിലൊന്നായ കലേസറിൽ പുള്ളിപ്പുലികളെയും ധാരാളമായി കണ്ടുവരുന്നു.. ശിവാലിക് മലനിരകളിൽ 11,000 ഏക്കർ വിസ്തൃതിയിൽ പരന്നുകിടക്കുന്ന സാൽ വനപ്രദേശം ആണിത്. 2003 ലാണ് ഈ പ്രദേശത്തിന് ദേശീയോദ്യാന പദവി ലഭിക്കുന്നത്.
പുള്ളിപ്പുലികളെ ധാരാളമായി കണ്ടുവരുന്ന കലെസർ ദേശീയോദ്യാനത്തിൽ പൂച്ചപ്പുലി, ആന, ചുവന്ന കാട്ടുകോഴി, മുള്ളൻ പന്നി, റീസസ് കുരങ്ങ്, പുള്ളിമാൻ എന്നീ മൃഗങ്ങളും കാണപ്പെടുന്നു.
സാൽ മരങ്ങൾ കൂടാതെ കരീരം, ശീഷം, മഴുക്കാഞ്ഞിരം തുടങ്ങിയ വൃക്ഷങ്ങളും ഇവിടെ ധാരാളമായി വളരുന്നു.


</doc>
<doc id="380796" url="https://ml.wikipedia.org/wiki?curid=380796" title="ടേക്ക് ഓഫ് (ചലച്ചിത്രം)">
ടേക്ക് ഓഫ് (ചലച്ചിത്രം)



</doc>
<doc id="380827" url="https://ml.wikipedia.org/wiki?curid=380827" title="കിരിൻഡി മിറ്റിയ ദേശീയോദ്യാനം">
കിരിൻഡി മിറ്റിയ ദേശീയോദ്യാനം

കിരിൻഡി മിറ്റിയ ദേശീയോദ്യാനം, തെക്കുപടിഞ്ഞാറൻ മഡഗാസ്കറിയിലെ മൊസാംബിക് ചാനലിൽ സ്ഥിതിചെയ്യുന്ന ഒരു ദേശീയോദ്യാനമാണ്. 72,200 ഹെക്ടർ (178,000 ഏക്കർ) വിസ്തൃതിയുള്ള ഈ ദേശീയോദ്യാനം, ഒട്ടനവധി തദ്ദേശീയ സസ്യ ജന്തുജാലങ്ങളുടേയും അതോടൊപ്പം പ്രൈമേറ്റകളുടെ ലോകത്തിൽ ഏറ്റവും കൂടുതൽ സാന്ദ്രതയുള്ള പ്രദേശവുമായി കണ്ടെത്തിയിട്ടുണ്ട്.

മൊസാംബിക് ചാനൻറെ തെക്ക് പടിഞ്ഞാറൻ തീരത്ത് സ്ഥിതി ചെയ്യുന്ന ഈ ദേശീയോദ്യാനം, ഏഴ് ചെറിയ ദ്വീപുകൾ ഉൾപ്പെടെ ഒരു മറൈൻ മേഖലയും ഉൾക്കൊളളുന്നു. 

ബെലോ സർ മെർ ടൌണിനും, മൊറോണ്ടാവാ ടൌണിനും സമീപത്തായി മെനാബാ മേഖലയിൽ സ്ഥിതിചെയ്യുന്ന ഈ ദേശീയോദ്യാനം, മഹാറിവോ നദി, ലംപോവോലോ നദി എന്നിവയാൽ വലയം ചെയ്യപ്പെട്ടിരിക്കുന്നു. ദേശീയോദ്യാനത്തിൻറെ പ്രവേശനകവാടം മൊറോണ്ടാവോയ്ക്ക് 70 കിലോമീറ്റർ (4 മൈൽ) തെക്കുഭാഗത്തായിട്ടാണ്. മാർച്ച് മുതൽ നവംബർ വരെയുള്ള വരണ്ട കാലാവസ്ഥയിൽ ഈ പ്രദേശത്തെ വന്യജീവികൾ നിഷ്‍ക്രിയാവസ്ഥയിലും സസ്യങ്ങൾ തവിട്ട് നിറത്തിലും, മരങ്ങൾ ഇലയില്ലാത്ത അവസ്ഥയിലുമായിരിക്കുന്നതാണ്.താപനില 40 °C (104 °F) എത്തുമ്പോൾ വന്യജീവികൾ സജീവമാകുകയും സസ്യജാലങ്ങൾ പുതുജീവൻ പ്രാപിക്കുകയും ചെയ്യുന്നു.

ഈ പ്രദേശത്തെ പ്രബല തദ്ദേശീയ ജനവിഭാഗം സകലാവ ജനങ്ങളാണ്.


</doc>
<doc id="380829" url="https://ml.wikipedia.org/wiki?curid=380829" title="ചിത്രങ്കുടി പക്ഷിസങ്കേതം">
ചിത്രങ്കുടി പക്ഷിസങ്കേതം

ഇന്ത്യൻ സംസ്ഥാനമായ തമിഴ്നാട്ടിലെ രാനാഥപുരം ജില്ലയിലെ മുതുകുളത്തൂർ താലൂക്കിൽപ്പെടുന്ന പക്ഷിസങ്കേതമാണ് ചിത്രങ്കുടി പക്ഷിസങ്കേതം. ഇത് കാഞ്ഞിരംകുളം പക്ഷിസങ്കേതത്തിന്റെ അടുത്തായി സ്ഥിതിചെയ്യുന്നു. ഹെറോൺ വർഗ്ഗത്തിൽപ്പെടുന്ന അനേകം ദേശാടനപ്പക്ഷികളുടെ കൂടുണ്ടാക്കൽ കേന്ദ്രമാണിവിടം. ഇവിടെയുള്ള ബാബുൾ മരങ്ങളാണ് ഇതിന് സഹായകമായ അന്തരീക്ഷം സൃഷ്ടിക്കുന്നത്. അന്താരാഷ്ട്രനാമം ചിത്രങ്കുടി കാഞ്ഞിരംകുളം പക്ഷിസങ്കേതം, ഐബിഎ കോഡ് ഐഎൻ 261, ക്രൈറ്റീരിയ എ1, എ4ഐ.

ഒരു ജലസേചന സംഭരണിയുടെ ചുറ്റിലുമായാണ് ഈ പക്ഷിസങ്കേതം സ്ഥിതിചെയ്യുന്നത്. 4 കിലോമീറ്ററാണ് ഈ തീരത്തിന്റെ നീളം. 


</doc>
<doc id="380833" url="https://ml.wikipedia.org/wiki?curid=380833" title="അൻറാസിബെ-മൻ‍റ്റാഡിയ ദേശീയോദ്യാനം">
അൻറാസിബെ-മൻ‍റ്റാഡിയ ദേശീയോദ്യാനം

അൻറാസിബെ-മൻ‍റ്റാഡിയ ദേശീയോദ്യാനം, 155 ചതുരശ്ര കിലോമീറ്റർ വിസ്തൃതിയുള്ളള മഡഗാസ്കറിലെ ഒരു പരിരക്ഷിത പ്രദേശമാണ്. ഇത് അൻറനാനാവിറോയ്ക്ക് 150 കിലോമീറ്റർ കിഴക്കായി കിഴക്കൻ മഡഗാസ്കറിലെ അലോട്രാ-മാംഗോറോ മേഖലയിലെ പ്രാഥമിക വളർച്ചയുള്ള വനപ്രദേശത്താണു സ്ഥിതിചെയ്യുന്നത്. ഈ ദേശീയോദ്യാനം സ്ഥിതിചെയ്യുന്ന പ്രദേശത്തിൻറെ ഉയരം 800 മുതൽ 1200 മീറ്റർ വരെ വ്യത്യാസപ്പെട്ടിരിക്കുന്നു. ഈർപ്പമുള്ള കാലാവസ്ഥയാണ് ഇവിടെ പൊതുവേ അനുഭവപ്പെടാറുള്ളത്. വർഷപാതം 1700 മില്ലീമീറ്ററാണ്. ഒരോ വർഷവും ശരാശരി 210 ദിവസം മഴ ലഭിക്കുന്നു.

11 ലീമർ ഇനങ്ങൾ ഉൾപ്പെടെ വംശനാശഭീഷണി നേരിടുന്ന അനേകം തദ്ദേശീയവും അപൂർവ്വവുമായ ജീവികൾക്കും വിശാലമായ ജൈവവൈവിധ്യത്തിനും ഈ മഴക്കാടുകൾ പ്രസിദ്ധമാണ്.

മൻറാഡിയ ദേശീയോദ്യാനം, അനലാമാസ്വാട്ര റിസർവ് എന്നിവയാണ് ദേശീയോദ്യാനത്തിൻറെ രണ്ട് ഘടകങ്ങൾ. "ഇൻട്രി" എന്ന മഡഗാസ്കറിലെ ഏറ്റവും വലിയ ലെമൂറുകൾക്ക് പ്രസിദ്ധമാണ് ഇവിടം.


</doc>
<doc id="380835" url="https://ml.wikipedia.org/wiki?curid=380835" title="മറോജെജി ദേശീയോദ്യാനം">
മറോജെജി ദേശീയോദ്യാനം

മറോജെജീ ദേശീയോദ്യാനം വടക്കു കിഴക്കൻ മഡഗാസ്കറിലെ സാവ മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഈ ദേശീയോദ്യാനത്തിൻറെ വിസ്തൃതി 55,500 ഹെക്ടർ (214 സ്ക്വയർ മൈൽ) ആണ്. സമുദ്രനിരപ്പിൽ നിന്ന് 2,132 മീറ്റർ (6,995 അടി) ഉയരമുള്ള മലനിരകളായ മറോജെജി മാസിഫിൻറെ മദ്ധ്യഭാഗത്തായിട്ടാണ് ഇതിൻറെ സ്ഥാനം. 1952 ൽ ഇതൊരു കർശന റിസർവ്വായി നീക്കിവച്ചപ്പോൾമുതൽ, മാസിഫിനു ചുറ്റുപാടുമുള്ള പ്രദേശങ്ങളിലേയ്ക്കുള്ള പ്രവേശനം ഗവേഷകർക്കും ശാസ്തജ്ഞൻമാർക്കും മാത്രമായി പരിമിതപ്പെടുത്തിയിരുന്നു. ഇത് ഒരു ദേശീയോദ്യാനമായി മാറിയപ്പോൾ പൊതുജനങ്ങൾക്കായി തുറന്നു കൊടുക്കപ്പെട്ടു. 2007 മുതൽ അറ്റ്സിനാനാനയിലെ മഴക്കാടുകൾ എന്നറിയപ്പെടുന്ന ലോകപൈതൃക സ്ഥാനത്തിൻറെ ഭാഗമായി ഇത് മാറി.


</doc>
<doc id="380836" url="https://ml.wikipedia.org/wiki?curid=380836" title="കേരളത്തിലെ സംരക്ഷിത പ്രദേശങ്ങൾ">
കേരളത്തിലെ സംരക്ഷിത പ്രദേശങ്ങൾ

കേരളത്തിലെ സംരക്ഷിതപ്രദേശങ്ങളിൽ വിവിധതരത്തിലുള്ള ജൈവവൈവിദ്ധ്യപ്രദേശങ്ങൾ ഉൾപ്പെടുന്നു.  കേരളത്തിന്റെ വൈവിദ്ധ്യം നിറഞ്ഞ ഭൂപ്രകൃതിയും കാലാവസ്ഥയും വിവിധതരം സസ്യജന്തുജാലങ്ങളുടെ പ്രധാന ആവാസവ്യവസ്ഥ സൃഷ്ടിക്കുന്നു. പവിഴപ്പുറ്റുകൾ, അഴിമുഖങ്ങൾ, ചതുപ്പുനിലങ്ങൾ, കണ്ടൽകാടുകൾ, ബീച്ചുകൾ, നിത്യഹരിതവനങ്ങൾ, ആർദ്രവനങ്ങൾ തുടങ്ങിയവ ഉൾപ്പെടുന്നു. പശ്ചിമഘട്ടത്തിലെ വിവിധ തരം വനങ്ങൾ, പുൽമേടുകൾ, മഴക്കാടുകൾ, അറബിക്കടലിലെ വിവിധ കടൽതീരങ്ങൾ, കണ്ടൽകാടുകൾ എന്നിവ കേരളത്തിലെ സംരക്ഷിത പ്രദേശങ്ങളാണ്. പതിന്നാല് ജില്ലകളിലുമുള്ള ഏതാണ്ട് എല്ലാ സംരക്ഷിതപ്രദേശങ്ങളും കേരള വനം വകുപ്പിന്റെ നിയന്ത്രണത്തിലാണ്. ഇവ സംരക്ഷിക്കുന്നതിനായി കേന്ദ്ര വനം പരിസ്ഥിതി മന്ത്രാലയത്തിന്റെ സമ്പൂർണ്ണ പിൻതുണ ലഭിക്കുന്നു.

38,863 ചതുരശ്രകിലോമീറ്ററാണ് കേരളസംസ്ഥാനത്തിന്റെ വിസ്തൃതി.

ഔദ്യോഗികമായി ആദ്യമായി കേരളത്തിലെ ജൈവവൈവിദ്ധ്യം സംരക്ഷിക്കാനുള്ള പ്രവർത്തനങ്ങൾ തുടങ്ങിയത് 1934 ൽ തിരുവിതാംകൂർ മഹാരാജാവായിരുന്ന ചിത്തിര തിരുന്നാൾ ബാലരാമവർമ്മയാണ്. പെരിയാർതടാകത്തിന്റെ ചുറ്റുപാടുമുള്ള സ്ഥലങ്ങൾ സ്വകാര്യ ഗെയിം റിസർവ്വായി പ്രഖ്യാപിച്ചുകൊണ്ടാണ് തുടങ്ങിയത്. നെല്ലിക്കാംപെട്ടി ഗെയിം റിസർവ്വ് എന്നായിരുന്നു ഇതിന്റെ പേര്. ഇന്ത്യാഗവൺമെന്റ് നിലവിൽവന്നതിനുശേഷം 1950 ൽ ഇത് ഒരു വന്യജീവിസങ്കേതമായി പ്രഖ്യാപിച്ചു.

നീലഗിരി ജൈവമണ്ഡലവും അഗസ്ത്യമല ജൈവമണ്ഡലവുമാണ് കേരളത്തിലെ പ്രധാന ജൈവമണ്ഡലങ്ങൾ.

നീലഗിരി ജൈവമണ്ഡലത്തിന്റെ വിസ്തൃതി 5520 ചതുരശ്രകിലോമീറ്ററാണ്. 1986 ലാണ് ഇത് നിലവിൽവന്നത്. വയനാടിന്റെ ഭാഗങ്ങൾ, നഗർഹോള, ബന്ദിപ്പൂർ, മുതുമല, നിലമ്പൂർ, സൈലന്റവാലി, ശിരുവാണി മലകൾ എന്നീസ്ഥലങ്ങളാണ് നീലഗിരി ജൈവമണ്ഡലത്തിലുള്ളത്. ഇത് കേരള, തമിഴ്നാട്, കർണ്ണാടക എന്നീ സംസ്ഥാനങ്ങളിലായി വ്യാപിച്ചുകിടക്കുന്നു.

അഗസ്ത്യമല ജൈവമണ്ഡലത്തിന്റെ വിസ്തൃതി 3500 ചതുരശ്രകിലോമീറ്ററാണ്. 2001 ലാണ് ഇത് നിലവിൽ വന്നത്. തിരുവനന്തപുരം, കൊല്ലം, പത്തനംതിട്ട എന്നീജില്ലകളിലെ വിവിധ പ്രദേശങ്ങളും തമിഴ്നാടിലെ തിരുനെൽവേലി, കന്യാകുമാരി എന്നീജില്ലകളിലെ വിവിധ പ്രദേശങ്ങളും ഈ ജൈവമണ്ഡലത്തിൽ ഉൾപ്പെടുന്നു.

1978 ഇരവികുളം ദേശീയോദ്യാനം, ഇടുക്കി ജില്ല, 97 ചതുരശ്രകിലോമീറ്റർ

1982 പെരിയാർ ദേശീയോദ്യാനം, ഇടുക്കി ജില്ല, 350 ചതുരശ്രകിലോമീറ്റർ

1984 സൈലന്റ് വാലി ദേശീയോദ്യാനം, പാലക്കാട് ജില്ല, 89.52 ചതുരശ്രകിലോമീറ്റർ

2003 മതികെട്ടാൻ ചോല ദേശീയോദ്യാനം, ഇടുക്കി ജില്ല, 12.82 ചതുരശ്രകിലോമീറ്റർ

2003 ആനമുടി ചോല ദേശീയോദ്യാനം, ഇടുക്കിജില്ല. മന്നവൻ ചോല, ഇടിവര ചോല, പുല്ലരടി ചോല എന്നിവ ചേർന്ന് ആകെ 7.5 ചതുരശ്രകിലോമീറ്റർ.

2003 പാമ്പാടും ചോല ദേശീയോദ്യാനം, ഇടുക്കി ജില്ല, 1.318 ചതുരശ്രകിലോമീറ്റർ

നിർദ്ദിഷ്ട കരിമ്പുഴ ദേശീയോദ്യാനം, 230 ചതുരശ്രകിലോമീറ്റർ

കേരത്തിലെ വന്യജീവിസങ്കേതങ്ങളുടെ പട്ടിക താഴെക്കൊടുക്കുന്നു:

1978 Periyar Tiger Reserve 777.54 km 
Idukki District 1950. PTR notified in 1982 TE, MF, MD, P. West Coast TE 900 m-2019 m tiger, lion tailed macaque, black panther, elephant, smaller mammals.

Parambikulam Tiger Reserve is the second tiger reserve in Kerala. This is located in the district of Palakkad, Kerala, while the closest town for visitor access to this tiger reserve is Pollachi, in Tamil Nadu.





</doc>
<doc id="380844" url="https://ml.wikipedia.org/wiki?curid=380844" title="കരിമ്പുഴ ദേശീയോദ്യാനം">
കരിമ്പുഴ ദേശീയോദ്യാനം

തെക്കേഇന്ത്യൻ സംസ്ഥാനങ്ങളായ കേരളത്തിലും തമിഴ്നാട്ടിലുമായി സ്ഥിതിചെയ്യുന്ന ഒരു നിർദ്ദിഷ്ട ദേശീയോദ്യാനമാണ് കരിമ്പുഴ ദേശീയോദ്യാനം(ഇംഗ്ലീഷ്: Karimpuzha National Park , തമിഴ്: கரிம்புழா தேசியப் பூங்கா). 230 ചതുരശ്രകിലോമീറ്ററാണ് ഇതിന്റെ വിസ്തൃതി. നീലഗിരിമലനിരകളിലാണ് ഈ ദേശീയോദ്യാനം സ്ഥിതിചെയ്യുന്നത്. 


</doc>
<doc id="380846" url="https://ml.wikipedia.org/wiki?curid=380846" title="ചെസ്റ്റേർറ്റൺ റേഞ്ച് ദേശീയോദ്യാനം">
ചെസ്റ്റേർറ്റൺ റേഞ്ച് ദേശീയോദ്യാനം

ആസ്ത്രേലിയയിലെ ക്യുൻസ് ലാന്റിനു തെക്കു-പടിഞ്ഞാറായി സ്ഥിതിചെയ്യുന്ന ദേശീയോദ്യാനമാണ് ചെസ്റ്റേർറ്റൺ റേഞ്ച് ദേശീയോദ്യാനം. ബ്രിസ്ബേനിൽ നിന്നും പടിഞ്ഞാറായി 585 കിലോമീറ്റർ അകലെയാണിത്. വറെഗോ നദി, വല്ലാം അരുവി, മറനോവ നദി എന്നീ ജലമാർഗ്ഗങ്ങളുടെ ജലസംഭരണ മേഖലകളിലായാണീ ദേശീയോദ്യാനം സ്ഥിതിചെയ്യുന്നത്. ബ്രിഗാലോ ബെൽറ്റ് ജൈവമേഖലയുടെ തെക്കൻ ഭാഗത്തെ ഈ ദേശീയൊദ്യാനം സംരക്ഷിക്കുന്നു. ദേശീയോദ്യാനത്തിനു വടക്കായും പടിഞ്ഞാറായും ഓർക്കാഡില്ല സ്റ്റേറ്റ് ഫോറസ്റ്റാണുള്ളത്.

ഈ ദേശീയോദ്യാനത്തിലെ പ്രധാന ആകർഷണം രണ്ടു മുറികളുള്ള ഒരു ചെറിയ ഹോംസ്റ്റെഡാണ്. ഇവിടെ ഭൂമി പാട്ടത്തിനുപയോഗിക്കുന്നത് 1937ൽ നിരോധിച്ചു. ഇവിടെ അപൂർവ്വവും വംശനാശഭീഷണി നേരിടുന്നതുമായ 13 സ്പീഷീസുകളെ കണ്ടെത്തിയിട്ടുണ്ട്. യക്ക സ്കിങ്കിന്റെ വംശനാശത്തിനു സാധ്യതയുള്ള ഒരു കോളനിയും ഇവിടെയുണ്ട്. 



</doc>
<doc id="380853" url="https://ml.wikipedia.org/wiki?curid=380853" title="ക്ലമ്പ് മൗണ്ടൻ ദേശീയോദ്യാനം">
ക്ലമ്പ് മൗണ്ടൻ ദേശീയോദ്യാനം

ആസ്ത്രേലിയയിലെ ക്യൂൻസ് ലാന്റിൽ സ്ഥിതിചെയ്യുന്ന ദേശീയോദ്യാനമാണ് ക്ലമ്പ് മൗണ്ടൻ ദേശീയോദ്യാനം. ബ്രിസ്ബേനിൽ നിന്നും വടക്കു-പടിഞ്ഞാറായി 1287 കിലോമീറ്റർ അകലെയാണിത്. താഴ്ന്ന പ്രദേശത്തെ ഉഷ്ണമേഖലാ മഴക്കാടുകളിലെ പക്ഷികളെ സംരക്ഷിക്കുന്നതിൽ പ്രധാനപ്പെട്ട പക്ഷിസങ്കേതമായ കോസ്റ്റൽ വെറ്റ് ട്രോപ്പിക്കിന്റെ ഭാഗമായ ഈ ദേശീയോദ്യാനത്തിന്റെ പ്രാധാന്യം ബേഡ് ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്. 



</doc>
<doc id="380854" url="https://ml.wikipedia.org/wiki?curid=380854" title="സ്റ്റാർ ഇന്ത്യ">
സ്റ്റാർ ഇന്ത്യ

സ്റ്റാർ ഇന്ത്യ പ്രൈവറ്റ് ലിമിറ്റഡ് (മുൻപ് സ്റ്റാർ ടി.വി. ഇൻഡ്യ), 21st സെഞ്ചുറി ഫോക്സിന്റെ ഉടമസ്ഥതയിലുള്ള ഒരു ഇന്ത്യൻ മാധ്യമ വിനോദ കമ്പനിയാണ്.
മഹാരാഷ്ട്രയിലെ മുംബൈയിലാണ് ഇതിന്റെ ആസ്ഥാനമന്ദിരം.എട്ട് ഭാഷകളിലായി 58 ചാനലുകൾ ഇതിന്റെ കീഴിൽ പ്രവർത്തിക്കുന്നു.


</doc>
<doc id="380855" url="https://ml.wikipedia.org/wiki?curid=380855" title="കോൺവേ ദേശീയോദ്യാനം">
കോൺവേ ദേശീയോദ്യാനം

ആസ്ത്രേലിയയിലെ ക്യൂൻസ് ലാന്റിലുള്ള ദേശീയോദ്യാനമാണ് കോൺവേ ദേശീയോദ്യാനം. ബ്രിസ്ബേനു വടക്കു-പടിഞ്ഞാറായി 911 കിലോമീറ്റർ അകലെയാണിതിന്റെ സ്ഥാനം. ഏറ്റവും വിസ്തൃതമായ താഴ്ന്ന ഉഷ്ണമേഖലാ മഴക്കാടുകളാൽ ചുറ്റപ്പെട്ടിരിന്ന കോൺവേ ഉപദ്വീപാണ് ഇവിടുത്തെ മുഖ്യ ആകർഷണം. ക്യൂൻസ് ലാന്റിലുള്ള ഈ മഴക്കാടുകൾ ട്രോപ്പിക്കൽ നോർത്ത് ക്യൂൻസ് ലാന്റിനു പുറത്താണുള്ളത്. 

വോക്ക്-ഇൻ ബുഷ് കാമ്പിങ് അനുവദനീയമാണെങ്കിൽക്കൂടിയും സ്ഥാപിതമായ കാമ്പ് സൈറ്റുകൾ ഇവിടെയില്ല. എളുപ്പമുള്ളതു മുതൽ കാഠിന്യം കുറവായതു വരെയുള്ള അനേകം നടപ്പാതകൾ ഈ ദേശീയോദ്യാനത്തിലുണ്ട്. 



</doc>
<doc id="380856" url="https://ml.wikipedia.org/wiki?curid=380856" title="തലക്കാവേരി വന്യജീവിസങ്കേതം">
തലക്കാവേരി വന്യജീവിസങ്കേതം

ഇന്ത്യൻ സംസ്ഥാനമായ കർണ്ണാടകത്തിലെ കൊടക് ജില്ലയിൽ സ്ഥിതിചെയ്യുന്ന വന്യജീവി സങ്കേതമാണ് തലക്കാവേരി വന്യജീവി സങ്കേതം. 105 ചതുരശ്രകിലോമീറ്ററാണ് ഇതിന്റെ വിസ്തൃതി.

ഇവിടെക്കാണപ്പെടുന്ന പ്രധാന സസ്യങ്ങൾ നെന്മേനി വാക, Artocarpus lakoocha, Dysoxylum malabaricum and Mesua ferrea' തുടങ്ങിയവയാണ്. 

ഏഷ്യൻ ആന, ബംഗാൾ കടുവ, മൗസ് മാൻ, Clawless otter, Stripe-necked mongoose തുടങ്ങിയവയാണ് പ്രധാന ജന്തുജാലങ്ങൾ

Fairy bluebird, Malabar trogon and Broadbilled roller പ്രധാന പക്ഷികൾ. ലളിത, തീക്കാക്ക , കാട്ടു എന്നീ പക്ഷികളും ഇവിടെ കാണുന്ന ചിലവയാണ്.


</doc>
<doc id="380860" url="https://ml.wikipedia.org/wiki?curid=380860" title="ക്രേറ്റർ ലേക്ക്സ് ദേശീയോദ്യാനം">
ക്രേറ്റർ ലേക്ക്സ് ദേശീയോദ്യാനം

ആസ്ത്രേലിയയിലെ ക്യൂൻസ് ലാന്റിൽ സ്ഥിതിചെയ്യുന്ന ഒരു ദേശീയോദ്യാനമാണ് ക്രേറ്റർ ലേക്ക്സ് ദേശിയോദ്യാനം. ബ്രിസ്ബേനിൽ നിന്നും വടക്കു-പടിഞ്ഞാറായി 1367 കിലോമീറ്റർ അകലെയാണിത്. ബാറൈൻ തടാകം, ഈച്ചെം തടാകം (യിദ്യം) എന്നീ രണ്ട് നദികൾ ഈ ദേശീയോദ്യാനത്തിലുണ്ട്. ഇ വ അഗ്നിപർവ്വതത്തിൽ നിന്നുണ്ടായവയാണ്. രണ്ടു തടാകങ്ങൾക്കു ചുറ്റിലും നടപ്പാതകളുണ്ട്. ബാറൈൻ തടാകത്തിൽ ബോട്ടു യാത്ര നടത്താൻ കഴിയും. 



</doc>
<doc id="380861" url="https://ml.wikipedia.org/wiki?curid=380861" title="മാന്നാർ ഉൾക്കടൽ മറൈൻ ദേശീയോദ്യാനം">
മാന്നാർ ഉൾക്കടൽ മറൈൻ ദേശീയോദ്യാനം

ഇന്ത്യൻ മഹാസമുദ്രത്തിലെ മാന്നാർ ഉൾക്കടലിലെ 21 ചെറുദ്വീപുകൾ ചേർന്ന ദേശീയോദ്യാനമാണ് മാന്നാർ ഉൾക്കടൽ മറൈൻ ദേശീയോദ്യാനം. 21 ദ്വീപുകളും അവയെ ചുറ്റിപ്പറ്റിയുള്ള പവിഴപ്പുറ്റുകളും ചേർന്നതാണ് ഈ ദേശീയോദ്യാനം. ഇത് തമിഴ്നാട് തീരത്തുനിന്നും 1 മുതൽ 10 കിലോമീറ്റർ അകലത്തിലായി സ്ഥിതിചെയ്യുന്നു. തൂത്തുക്കുടിക്കും ധനുഷ്കോടിക്കുമിടയിൽ 160 കിലോമീറ്റർ നീളത്തിലാണ് ഈ ദേശീയോദ്യാനം. ഇത് മാന്നാർ ജൈവമണ്ഡലത്തിന്റെ പ്രധാന സ്ഥലമാണ്. ഇതിനുചുറ്റമുള്ള 10 കിലോമീറ്റർ പ്രദേശം മാന്നാർ ജൈവമണ്ഡലത്തിന്റെ ബഫർ പ്രദേശമായി സംരക്ഷിക്കപ്പെട്ടിരിക്കുന്നു. തീരത്തും സമുദ്രത്തിലുമായി അനേകം തരം ചെടികളും മൃഗങ്ങളും ഈ ദേശീയോദ്യാനത്തിൽ കാണപ്പെടുന്നു. ഈ ദേശീയോദ്യാനത്തിലുള്ള സന്ദർശനം പ്രത്യേകം തയ്യാറാക്കിയ അടിഭാഗം ഗ്ലാസുകൊണ്ട് നിർമ്മിച്ച ബോട്ട്  സവാരിയാണ്. 

അടിഭാഗം ഗ്ലാസുകൊണ്ട് നിർമ്മിച്ച ബോട്ടുകൾ മണ്ഡപം എന്ന സ്ഥലത്ത് ലഭ്യമാണ്. ദ്വീപുകളിലേക്കുള്ള സന്ദർശനം നിരോധിച്ചിരിക്കുന്നു. അടുത്തുള്ള തീവണ്ടിനിലയം മണ്ഡപവും തൂത്തുക്കുടിയുമാണ്



</doc>
<doc id="380863" url="https://ml.wikipedia.org/wiki?curid=380863" title="ക്രൗസ് നെസ്റ്റ് ദേശീയോദ്യാനം">
ക്രൗസ് നെസ്റ്റ് ദേശീയോദ്യാനം

ആസ്ത്രേലിയയിലെ സൗത്തേൺ ക്യൂൻസ് ലാന്റിൽ, ഡാർലിങ് ഡൗൺസിൽ സ്ഥിതിചെയ്യുന്ന ദേശീയോദ്യാനമാണ് ക്രൗസ് നെസ്റ്റ് ദേശീയോദ്യാനം. ക്രൗസ് നെസ്റ്റ്, ഗ്രേപ്പ് ട്രീ എന്നീ പ്രദേശങ്ങളിലായി വ്യാപിച്ചിരിക്കുന്ന ദേശീയോദ്യാനത്തെ പല മേഖലകളായി തരംതിരിച്ചിരിക്കുന്നു. ഈ രണ്ടു പ്രദേശങ്ങളും സൗത്ത് ഈസ്റ്റ് ക്യൂൻസ് ലാന്റ് ജൈവമേഖലയിലെ എസ്ക്കിൽ നിന്നും 40 കിലോമീറ്റർ പടിഞ്ഞാറായാണിത്. 236 ഹെക്റ്റർ പ്രദേശമുണ്ടായിരുന്ന ഈ ദേശീയോദ്യാനത്തെ 1967 ലാണ് പ്രഖ്യാപിച്ചത്. ഗ്രേറ്റ് ഡിവൈഡിങ് റേഞ്ചുവഴി തെക്കൻ ഭാഗത്തിലൂടെ വ്യാപിപ്പിച്ച ഈ ദേശീയോദ്യാനം ഇപ്പോൾ 17.9 ചതുരശ്രകിലോമീറ്റർ പ്രദേശത്തായി വ്യാപിച്ചു കിടക്കുന്നു. 

ഈ ദേശീയോദ്യാനത്തിൽ നിരീക്ഷണം നടത്താനുള്ള സൗകര്യം, നടപ്പാതകൾ എന്നിവയുണ്ട്. പിക്നിക്, കാമ്പിങ് എന്നിവയ്ക്കുള്ള സൗകര്യങ്ങളുമുണ്ട്. ഇവയ്ക്കു പണം നൽകണം.



</doc>
<doc id="380865" url="https://ml.wikipedia.org/wiki?curid=380865" title="കുർട്ടിസ് ഐലന്റ് ദേശീയോദ്യാനം">
കുർട്ടിസ് ഐലന്റ് ദേശീയോദ്യാനം

കുർട്ടിസ് ഐലന്റ് ദേശീയോദ്യാനം കുർട്ടിസ് ദ്വീപിലാണ് സ്ഥിതിചെയ്യുന്നത്. ആസ്ത്രേലിയയിലെ ക്യൂൻസ് ലാന്റിലുള്ള ഗ്ലാഡ്സ്റ്റൺ മേഖലയിലാണ് ഈ ദേശീയോദ്യാനമുള്ളത്. ബ്രിസ്ബേനു വടക്കു-പടിഞ്ഞാറായി 474 കിലോമീറ്ററും റോക്ക് ഹൈറ്റണിനു വടക്കു-കിഴക്കായി 40 കിലോമീറ്റർ അകലെയുമാണ് ഈ ദേശീയോദ്യാനം.
തീരപ്രദേശത്തെ കുറ്റിക്കാടുകൾ, തീരദേശമഴക്കാടുകൾ, മണൽക്കൂനകൾ, കടൽത്തീരത്തെ തിട്ടകൾ, ഉപ്പു പാടങ്ങൾ എന്നിവ ഈ ദേശീയോദ്യാനത്തിലെ ആകർഷണങ്ങളാണ്. 

ഈ ദ്വീപുകളുടെ തെക്കൻ ഭാഗങ്ങളിൽ കോൾ സീം ഗ്യാസ് കയറ്റി അയക്കാനുള്ള സൗകര്യങ്ങൾക്കു (പ്രകൃതി വാതകങ്ങൾ ദ്രവീകരിക്കാനുള്ള പ്ലാന്റുകൾ ഉൾപ്പെടെ) വേണ്ടി വികസിപ്പിച്ചു കൊണ്ടിരിക്കുകയാണ്. 



</doc>
<doc id="380867" url="https://ml.wikipedia.org/wiki?curid=380867" title="മഞ്ചിറ വന്യജീവി സങ്കേതം">
മഞ്ചിറ വന്യജീവി സങ്കേതം

ഇന്ത്യൻ സംസ്ഥാനമായ തെലങ്കാനയിലെ മേഡക് ജില്ലയിൽ സ്ഥിതിചെയ്യുന്ന വന്യജീവി സങ്കേതമാണ് മഞ്ചിറ വന്യജീവി സങ്കേതം. ഇത് ഒരു മുതല സങ്കേതമാണ്. 70തിലധികം പക്ഷിവർഗ്ഗങ്ങളും ഇവിടെ വസിക്കുന്നു. വംശനാശഭീഷണി നേരിടുന്ന മുഗ്ഗർ മുതലയുടെ പ്രധാന ആവാസവ്യവസ്ഥയാണ് ഇവിടം. ഈ വന്യജീവിസങ്കേതത്തിലുള്ള തടാകത്തിൽ നിന്നാണ് ഹൈദ്രാബാദിലേക്കും സെക്കന്ദരാബാദിലേക്കുമുള്ള കുടിവെള്ളം ലഭ്യമാകുന്നത്. 

തെലങ്കാനയിലെ മേഡക് ജില്ലയിലാണ് മഞ്ചിറ വന്യജീവിസങ്കേതം. ഹൈദ്രാബാദിന് 50 കിലോമീറ്റർ വടക്കുകിഴക്കായാണ് ഈ വന്യജീവിസങ്കേതം സ്ഥിതിചെയ്യുന്നത്. മഞ്ചിറനദിയുടെ പ്രവാഹത്തിൽ 36 കിലോമീറ്ററോളം ഈ വന്യജീവിസങ്കേതത്തിലൂടെയാണ്

ഈ വന്യജീവിസങ്കേതത്തിലുള്ള മനുഷ്യനിർമ്മിതമായ തടാകത്തിൽനിന്നാണ് ഹൈദ്രാബാദിലേക്കും സെക്കന്ദരാബാദിലേക്കുമുള്ള കുടിവെള്ളം ലഭ്യമാകുന്നത്. ഈ തടാകത്തിൽ 9 ചെറിയ തുരുത്തുകളുണ്ട്. പുട്ടിഗഡ്ഡ, ബപൻഗഡ്ഡ, സംഗമഡ്ഡ, കർണ്ണംഗഡ്ഡ തുടങ്ങിയവയാണ് തുരുത്തുകൾ. ഈ തുരുത്തുകളിലുള്ള മരങ്ങൾ ജലപക്ഷികളുടെ കൂടുകൂട്ടലിന് സഹായിക്കുന്നു. തുരുത്തുകളിലുള്ള മരങ്ങളുടെ കട്ടിയേറിയ തണലും ഇവയുടെ കൂടൊരുക്കലിന് സഹായകമാണ്.


</doc>
<doc id="380871" url="https://ml.wikipedia.org/wiki?curid=380871" title="ഫോറില്ലൺ ദേശീയോദ്യാനം">
ഫോറില്ലൺ ദേശീയോദ്യാനം

ഫോറില്ലൺ ദേശീയോദ്യാനം, കാനഡയിലൂടനീളമുള്ള 42 ദേശീയ ഉദ്യാനങ്ങൾ, ഉദ്യാന റിസർവുകൾ എന്നിവയിലുൾപ്പെട്ടതും ക്യൂബക്കിലെ ഗാസ്പെ ഉപദ്വീപിൻറെ ബാഹ്യഭാഗത്തായി സ്ഥിതിചെയ്യുന്നതുമായ ഒരു ദേശീയോദ്യാനമാണ്. ഇത് 244 ചതുരശ്ര കിലോമീറ്റർ (94 ചതുരശ്ര മൈൽ) വിസ്തൃതിയിൽ പരന്നുകിടക്കുന്നു.  1970 ൽ സ്ഥാപിതമായ ഇത് ക്യൂബക്കിലെ ആദ്യത്തെ ദേശീയോദ്യാനമായിരുന്നു. വനമേഖല, കടൽത്തീരം, ഉപ്പു ചതുപ്പുകൾ, മണൽക്കുന്നുകൾ, കിഴുക്കാംതൂക്കായ മലഞ്ചെരിവുകൾ എന്നിവ നിറഞ്ഞ ഈ ദേശീയോദ്യാനത്തിൽ അപ്പലേച്ചിയൻറെ കിഴക്കൻ അറ്റം വരെ ഉൾപ്പെടുന്നു.

മക്മാക്, ഇറോക്വീസ് എന്നീ തദ്ദേശീയ വംശക്കാരുടെ  പരമ്പരാഗത വേനൽക്കാല വേട്ടസ്ഥലവും മത്സ്യബന്ധനമേഖലയും ആയിരുന്നു ഒരുകാലത്ത് പ്രദേശം

കടൽ പക്ഷികളുടെ കൂടുകൂട്ടൽ സ്ഥലമായ ഇവിടെ തിമിംഗിലങ്ങൾ, സീലുകൾ, വനപ്രദേശങ്ങളിലെ സസ്തനികളായ ചുവന്ന കുറുക്കൻ  കറുത്ത കരടികൾ, മൂസ്, ലിൻക്സ്, മിനക്,കൊയോട്ടെ (ഒരുതരം ചെന്നായ), വുഡ്ചക്ക്, മുള്ളൻപന്നി, സ്നോ ഷൂ മുയൽ, ബീവർ, എർമൈൻ തുടങ്ങിയ എന്നിവയെ കണ്ടുവരുന്നു. ഇരപിടിൻമാരായ പക്ഷികളിൽ ഗ്രേറ്റ് ഹോൺഡ് മൂങ്ങ, വടക്കൻ ഹാരിയേർസ്, പെറെഗ്രൈൻ പ്രാപ്പിടിയൻ, കെസ്ട്രെലുകൾ, ബാൾഡ് ഈഗിൾ, റഫ് ലെഗ്ഗ്ഡ് ഹാക്ക്, ഒസ്പ്രേസ് എന്നിവയാണുള്ളത്. 


</doc>
<doc id="380887" url="https://ml.wikipedia.org/wiki?curid=380887" title="ഡേവീസ് ക്രീക്ക് ദേശീയോദ്യാനം">
ഡേവീസ് ക്രീക്ക് ദേശീയോദ്യാനം

ആസ്ത്രേലിയയിൽ ക്യൂൻസ് ലാന്റിന്റെ വടക്കൻ വിദൂരപ്രദേശത്ത് സ്ഥിതിചെയ്യുന്ന ദേശീയോദ്യാനമാണ് ഡേവീസ് ക്രീക്ക് ദേശീയോദ്യാനം. ബ്രിസ്ബേനു വടക്കു-പടിഞ്ഞാറായി 1,392 കിലോമീറ്ററും കൈർൻസിനു വടക്കു-പടിഞ്ഞാറായി 20 കിലോമീറ്റർ അകലെയായുമാണ് ഇതിന്റെ സ്ഥാനം.ഏയ്നാസ്ലെ ഉയർന്നപ്രദേശങ്ങൾക്കും ക്യൂൻസ് ലാന്റ് ജൈവമേഖലയിലെ വെറ്റ് ട്രോപ്പിക്സിനുമിടയിലാണ് ഈ ദേശീയോദ്യാനം. 

വംശനാശം നേരിടുന്ന നോർത്തേൺ ബെറ്റോങ്ങിനെ സംരക്ഷിക്കുന്ന വന്യജീവിസങ്കേതം എന്ന രീതിയിൽ പ്രാധാന്യമർഹിക്കുന്നു. ഈ ദേശീയോദ്യാനത്തിൽ ആകെ 5 അപൂർവ്വമോ വംശനാശം നേരിടാൻ സാധ്യതയുള്ളതുമായ സ്പീഷീസുകളെ തിരിച്ചറിഞ്ഞിട്ടുണ്ട്. 



</doc>
<doc id="380888" url="https://ml.wikipedia.org/wiki?curid=380888" title="ഭൗമ അവകാശരേഖ">
ഭൗമ അവകാശരേഖ

ഭൗമ അവകാശരേഖ (Earth Charter)എന്നത് അടിസ്ഥാന മൂല്യങ്ങളുടേയും തത്ത്വങ്ങളുടേയും അന്തരാഷ്ട്ര പ്രഖ്യാപനമാണ്. നീതിയുക്തമായ,സുസ്ഥിരമായ, സമാധാനപൂർണ്ണമായ ഒരു സമൂഹത്തെ 21-ആം നൂറ്റാണ്ടോടെ പടുത്ത് ഉയർത്താൻ സഹായിക്കുമെന്ന് ഇതിനെ പിന്താങ്ങുന്നവർ പരിഗണിക്കുന്നു. ലക്ഷക്കണക്കിന് ജനങ്ങളുടെ സംഘടനകളും അധികാരപ്പെടുത്തിയ ആഗോള കൂടിയാലോചന പ്രവൃത്തിയിലൂടെയാണ് ഇത് ഉണ്ടാക്കിയത്. "മനുഷ്യ കുടുംബത്തിന്റെ സുഖത്തിനും, വിശാലമായ സാമൂഹിക  ജീവിതത്തിനും ഭാവിതലമുറയ്ക്കും,വേണ്ടി ജനങ്ങളിൽ ആഗോളസ്വാതന്ത്ര്യവും ഉത്തരവാദിത്തം പങ്കുവെക്കലും പ്രോൽസാഹിപ്പിക്കാനും ആഗ്രഹിക്കുന്നു. ചരിത്രത്തിലെ നിർണ്ണായക ഘട്ടങ്ങളിൽ ആഗോള കൂട്ടുകെട്ടിന് മനുഷ്യരാശിയെ ആഹ്വാനം ചെയ്യുന്നുണ്ട്. ഭൗമ അവകാശരേഖയുടെ ധാർമ്മിക കാഴ്ച്ചപ്പാട് പരിസ്ഥിതി സംരക്ഷണം, മനുഷ്യാവകാശം, മനുഷ്യ വികസനം, ലോക സമാധാനം എന്നിവ സ്വതന്ത്രവും വേർതിരിവില്ലാത്തതുമാകണം എന്നാണ്. അവകാശ രേഖ , ഇത്തരം കാര്യങ്ങളെപറ്റി ചിന്തിക്കാനും അവയെ പറ്റി അഭിസംബോധന ചെയ്യാനും ഉള്ള ഒരു പുതിയ ചട്ടക്കൂട് ഉണ്ടാക്കുവാനും ശ്രമം  നടത്തുന്നു.



</doc>
<doc id="380890" url="https://ml.wikipedia.org/wiki?curid=380890" title="ഡീപ്പ് വാട്ടർ ദേശീയോദ്യാനം">
ഡീപ്പ് വാട്ടർ ദേശീയോദ്യാനം

ആസ്ത്രേലിയയിലെ ക്യൂൻസ് ലാന്റിലുള്ള ഒരു സമുദ്ര ദേശീയോദ്യാനമാണ് ഡീപ്പ് വാട്ടർ ദേശീയോദ്യാനം. ക്യൂൻസ് ലാന്റിന്റെ കിഴക്കുള്ളതും ഇപ്പോൾ അവശേഷിക്കുന്നതിൽ ഏറ്റവും പ്രാചീനമായ ശുദ്ധജലസംഭരണമേഖലയാണീ സ്ഥലം. 1988ൽ സ്ഥാപിതമായ ഈ ദേശീയോദ്യാനം 4,090 ഹെക്റ്റർ പ്രദേശത്തായി വ്യാപിച്ചുകിടക്കുന്നു. 

9 കിലോമീറ്റർ ഉള്ള കടൽത്തീരത്തായുള്ള ചിതറിക്കിടക്കുന്ന ശിലകൊണ്ടുള്ള അനേകം ഉന്നതപ്രദേശങ്ങൾ ഉൾപ്പെടെയുള്ള അഗ്നിപർവ്വതങ്ങളിൽ നിന്നും ഉൽഭവിച്ച ശിലാഭാഗങ്ങൾ ഇവിടെ കാണാം. 



</doc>
<doc id="380893" url="https://ml.wikipedia.org/wiki?curid=380893" title="ഡയമന്റീനാ ദേശീയോദ്യാനം">
ഡയമന്റീനാ ദേശീയോദ്യാനം

ആസ്ത്രേലിയയിലെ തെക്കു-പടിഞ്ഞാറൻ ക്യൂൻസ് ലാന്റിലെ ചാനൽ കണ്ട്രിയിൽ സ്ഥിതിചെയ്യുന്ന ദേശീയോദ്യാനമാണ് ഡയമന്റീനാ ദേശീയോദ്യാനം. 

വംശനാശഭീഷണി നേരിടുന്ന ആസ്ത്രേലിയയിലെ പ്രാദേശിക സസ്തനിയായ ബിൽബിയെ സംരക്ഷിക്കുന്നതിനായി നടത്തിയ വിജയകരമായ പരിശ്രമം നടത്തി. 

കന്നുകാലികളെ 1998 ൽ ഈ ദേശീയോദ്യാനത്തിൽ നീക്കം ചെയ്യപ്പെട്ടു. 



</doc>
<doc id="380894" url="https://ml.wikipedia.org/wiki?curid=380894" title="ഇന്ത്യൻ വന്യജീവി ട്രസ്റ്റ്">
ഇന്ത്യൻ വന്യജീവി ട്രസ്റ്റ്

ഇന്ത്യൻ വന്യജീവി ട്രസ്റ്റ് (Wildlife Trust of India - WTI) എന്നാൽ വന്യജീവികളേയും അവയുടെ വാസസ്ഥലത്തിൻടേയും ഓരോ വന്യ ജീവിയുടേയും സംരക്ഷണം സംരക്ഷണം നടത്തുന്ന ഇന്ത്യൻ പ്രകൃതി സംരക്ഷണ സംഘടനയാണ്. 
WTI രൂപീകരിച്ചത് പെട്ടെന്ന് മോശമായിക്കൊണ്ടിരിക്കുന്ന ഇന്ത്യൻ വന്യജീവി സ്ഥിതി 1998 നവംബറിലാണ്. WTI എന്നത് 1961ലെ ആദായനികുതിനിയമത്തിന്റെ 12Aവകുപ്പ് അനുസരിച്ച് രെജിസ്റ്റർ ചെയ്ത ധർമ്മ സംഘടനയാണ്. 

</doc>
<doc id="380900" url="https://ml.wikipedia.org/wiki?curid=380900" title="മൊകൊലോഡി പ്രകൃതിസംരക്ഷണകേന്ദ്രം">
മൊകൊലോഡി പ്രകൃതിസംരക്ഷണകേന്ദ്രം

മൊകൊലോഡി പ്രകൃതിസംരക്ഷണകേന്ദ്രം 1994ൽ ആഫ്രിക്കൻ രാജ്യമായ ബോട്സ്വാനയുടെ തെക്കുഭാഗത്ത് സ്ഥാപിക്കപ്പെട്ടു. മൊകൊലോഡി വൈൽഡ് ലഫ് ഫൗണ്ടേഷൻ ആണിത് സ്ഥാപിച്ചത്. ഇതൊരു സ്വകാര്യ സംരംഭമായിരുന്നു. 30 ചതുരശ്ര കിലോമീറ്റർ വിസ്തൃതിയുള്ള ദാനംചെയ്യപ്പെട്ട ഒരു പ്രദേശത്താണിത് നിൽക്കുന്നത്. ഈ പ്രകൃതിസംരക്ഷണപ്രദേശത്ത് അത്യപൂർവമായ അഫ്രിക്കൻ തദ്ദേശീയ മൃഗങ്ങളും പക്ഷികളും ഉരഗങ്ങളുമുണ്ട്. അവയിൽ ചിലവ വംശനാശത്തിന്റെ വക്കോളമെത്തിയിട്ടുള്ള ജീവിവർഗ്ഗങ്ങളാണ്. തെക്കൻ ഭാഗത്തെ വെളുത്ത കാണ്ടാമൃഗത്തെ പ്രത്യേക പ്രജനനപ്രവർത്തനം വഴിയാണ് സംരക്ഷിച്ചിരിക്കുന്നത്. 

പ്രകൃതിപഠനവും പ്രകൃതിസംരക്ഷണപഠനവും മൊകൊലോഡി വൈൽഡ് ലഫ് ഫൗണ്ടേഷന്റെ പ്രധാന ലക്ഷ്യങ്ങളാണ്. ഈ പ്രകൃതിസംരക്ഷണകേന്ദ്രം ബോട്‌സ്വാനയിലുടനീളമുള്ള കുട്ടികളെ അതിഥികളായി എതിരേൽക്കുന്നു. അവരിൽ പലരും വളരെ കഷ്ടതയുള്ള സാഹചര്യങ്ങളിൽനിന്നും വരുന്നവരാണ്. ഇവിടം സന്ദർശിക്കുന്നവരിൽനിന്നും ഇവിടെ താമസിക്കാൻ വരുന്നവരിൽനിന്നും ലഭിക്കുന്ന ഫീസുകൾ ബോട്‌സ്വാനയിലെ കുഞ്ഞുങ്ങളെ ഈ പ്രകൃതിസംരക്ഷണകേന്ദ്രത്തിൽ താമസിപ്പിക്കുന്നതിനും മറ്റുള്ള ചെലവുകൾക്കുമായി ചെലവാക്കുന്നു. അങ്ങനെ അവിടത്തെ പുതുതലമുറയെത്തന്നെ പ്രകൃതിപാഠങ്ങളും സംരക്ഷണപ്രവർത്തനങ്ങളും പഠിപ്പിക്കുന്നതിനാൽ ആ കുട്ടികൾതന്നെ ഭാവിയിൽ ഇതുപോലുള്ള പ്രകൃതിസംരക്ഷണപ്രവർത്തനത്തിൽ ഏർപ്പെടുന്ന സന്നദ്ധപ്രവർത്തകരായി മാറും. അങ്ങനെ പ്രകൃതിസംരക്ഷണം കൂടുതൽ വിശാലമായി നടത്താനാകും. 

ഈ പ്രകൃതിസംരക്ഷണകേന്ദ്രത്തിൽ അനേകം തരം സസ്യജന്തു സ്പീഷിസുകളുണ്ട്. തെക്കൻ വെളുത്ത കാണ്ടാമൃഗം, ദക്ഷിണാഫ്രിക്കൻ ചീറ്റ, മൗണ്ടൻ റീഡ് ബക്ക്, ദക്ഷിണാഫ്രിക്കൻ ജിറാഫ്, സീബ്ര, റെഡ് ഹാർടെബീസ്റ്റ്, സാബിൾ, ജെംസ്‌ബോക്ക്, ആന, കുഡു, ഇമ്പാല, പുള്ളിയുള്ള ഹയേന, പുള്ളിപ്പുലി, വാട്ടർ ബക്ക് തുടങ്ങിയവയെ കാണാം. ഇതിലൂടെ സഞ്ചരിക്കാൻ അനേകം പാതകളും സജ്ജമാക്കിയിട്ടുണ്ട്. ഭാവിയിൽ സംഹപാർക്കുമായി ഇതു യോജിപ്പിക്കാനും ഉദ്ദേശമുണ്ട്. 


</doc>
<doc id="380903" url="https://ml.wikipedia.org/wiki?curid=380903" title="മൊറെമി ഗെയിം റിസർവ്വ്">
മൊറെമി ഗെയിം റിസർവ്വ്

മൊറെമി ഗെയിം റിസർവ്വ് ബോട്സ്വാനയിൽ സ്ഥിതിചെയ്യുന്ന ഒരു ഗെയിം റിസർവ്വാണ്. ഒക്കാവങ്ങോ ഡെൽറ്റയുടെ കിഴക്ക് ഭാഗത്ത് സ്ഥിതി ചെയ്യുന്ന ഈ ഗെയിം റിസർവ്വ് നാമകരണം ചെയ്യപ്പെട്ടിരിക്കുന്നത് ബതാവാനാ ഗോത്രത്തിൻറെ ചീഫ് മൊറെമിയുടെ പേരിനെ ആസ്പദമാക്കിയാണ്. ഗെയിം റിസർവ് എന്ന നിലയിൽ രൂപീകരിക്കപ്പെട്ടതിനാൽ ഇവിടെ വസിച്ചിരുന്ന ബസർവ്വ അഥവാ ബുഷ്മാൻ ജനങ്ങൾക്ക് റിസർവ്വിനുള്ളിൽത്തന്നെ കഴിയുവാൻ അനുമതി നൽകപ്പെട്ടിരുന്നു. 


</doc>
<doc id="380911" url="https://ml.wikipedia.org/wiki?curid=380911" title="സിയോമ ൻഗ്വെസി ദേശീയോദ്യാനം">
സിയോമ ൻഗ്വെസി ദേശീയോദ്യാനം

സിയോമ ൻഗ്വെസി ദേശീയോദ്യാനം, സാംബിയയുടെ തെക്ക് പടിഞ്ഞാറൻ മൂലയിൽ സ്ഥിതിചെയ്യുന്ന 5000 ചതുരശ്ര കിലോമീറ്റർ വിസ്തൃതിയുള്ള ഒരു ദേശീയോദ്യാനമാണ്. റോഡുകളുടെ അഭാവവും സാധാരണ ടൂറിസ്റ്റ് ട്രാക്കുകളിൽ നിന്ന് ദൂരത്തായതിനാലും അവികസിതമായ ഈ പ്രദേശം അപൂർവ്വമായി മാത്രമാണ് സന്ദർശിക്കപ്പെടുന്നത്. സാംബിയയിലെ ഭൂരിഭാഗം ദേശീയോദ്യാനങ്ങളേയും വേലികെട്ടി വേർതിരിച്ചിട്ടില്ലാത്തതിനാൽ മൃഗങ്ങളുടെ സ്വതന്ത്ര സഞ്ചാരത്തിന് അനുയോജ്യമാണ്. ദേശീയോദ്യാനത്തിനു ചുറ്റും ബഫർസോൺ നിലനിൽക്കുന്നു. ഗെയിം മാനേജ്മെന്റ് ഏരിയസ് (GMAs) എന്നു വിളിക്കപ്പെടുന്ന ഇവിടെ നിയന്ത്രിതമായ തോതിൽ വേട്ട അനുവദിക്കപ്പെട്ടിരിക്കുന്നു. 35,000 ചതുരശ്ര കിലോമീറ്റർ വിസ്തൃതിയുള്ള വെസ്റ്റ് സാംബെസി GMA ദേശീയോദ്യാനത്തിനു സമീപസ്ഥമായി നിലനിൽക്കുന്നു. ഇത് രാജ്യത്തെ ഏറ്റവും വലിപ്പമേറിയതാണ്.


</doc>
<doc id="380917" url="https://ml.wikipedia.org/wiki?curid=380917" title="ട്ലെംസെൻ ദേശീയോദ്യാനം">
ട്ലെംസെൻ ദേശീയോദ്യാനം

ട്ലെംസെൻ ദേശീയോദ്യാനം (അറബിക്:الحديقة الوطنية تلمسان) അൾജീരിയയിലെ ഏറ്റവും പുതിയ ദേശീയോദ്യാനങ്ങളി‍ലൊന്നാണ്. 

ഈ ദേശീയോദ്യാനത്തിനടുത്തുള്ള ട്ലെംസെൻ എന്ന സ്ഥലത്തിനു സമീപം സ്ഥിതി ചെയ്യുന്ന ട്ലെംസെൻ പ്രവിശ്യയിലാണ് ഈ ദേശീയോദ്യാനം സ്ഥിതിചെയ്യുന്നത്. ഇഫ്രി, സാരീഫെറ്റ്, ഐൻ ഫെസ എന്നീ വനങ്ങളും, എൽ ആവ്രിറ്റ് കിഴുക്കാംതൂക്കായ മലഞ്ചെരിവുകളും വെള്ളച്ചാട്ടങ്ങളും അനേകം , പുരാവസ്തു സൈറ്റുകളും പുരാതന നഗരമായ മൻസൂറയുടെ അവശിഷ്ടങ്ങളും ഈ ദേശീയോദ്യാനത്തിൽ ഉൾപ്പെടുന്നു. അതുപോലെതന്നെ സിദി ബൌമെഡീനിലെ പള്ളിയും ഇതിനുള്ളിലാണ്. പുരാതന നഗരത്തിൻറെ അവശിഷ്ടങ്ങൾക്കു മുകളിലാണ് ട്ലെംസെൻ നഗരം പണികഴിപ്പിച്ചിരിക്കുന്നത്. 


</doc>
<doc id="380923" url="https://ml.wikipedia.org/wiki?curid=380923" title="കൊറുപ്പ് ദേശീയോദ്യാനം">
കൊറുപ്പ് ദേശീയോദ്യാനം

കൊറുപ്പ് ദശീയോദ്യാനം കാമറൂണിൻറെ തെക്കുപടിഞ്ഞാറൻ പ്രവിശ്യയിൽ സ്ഥിതി ചെയ്യുന്ന ഒരു ദേശീയോദ്യാനമാണ്. 1,260 ചതുരശ്ര അടി വിസ്തീർണ്ണമുള്ള പ്രാഥമിക വനഭൂമിയാണ്. 1,260 ചതുരശ്ര കിലോമീറ്റർ വിസ്തീർണ്ണമുള്ള ഈ ദേശീയോദ്യാനത്തിൻറെ ഭൂരിപക്ഷം ഭാഗങ്ങളും ആഘാതമേൽക്കാത്ത പ്രാഥമിക വനഭൂമിയാണ്. ആഫ്രിക്കയിലെ ഏറ്റവും പഴക്കമുള്ളതും വൈവിധ്യമാർന്ന സസ്യജന്തുജാലങ്ങളാൽ സമ്പന്നവുമായ ഉഷ്ണമേഖലാ വനങ്ങളിൽ ഒന്നാണിത്. കാമറൂണിലെ വിനോദ സഞ്ചാരികൾക്ക് ഏറ്റവും പ്രാപ്യമായ മഴക്കാടുകളുള്ള ദേശീയോദ്യാനമാണിത്. സഞ്ചാരികൾക്കുള്ള അടിസ്ഥാന സൗകര്യങ്ങൾക്കു പുറമേ തുറന്നുകിടക്കുന്ന വനപഥങ്ങളുടെ ഒരു വലിയ ശൃംഖലയും ഇവിടെയുണ്ട്.

പക്ഷിനിരീക്ഷണത്തിന് ഏറ്റവും പ്രശസ്തമായ സ്ഥലമാണിത്. അതുപോലെ ഡ്രിൽ ("Mandrillus leucophaeus"), പ്രിയൂസ് റെഡ് കൊളോബസ്  ("Procolobus preussi"), റെഡ്-ഇയേർഡ് ഗ്യൂനൺ ("Cercopithecus erythrotis"), നൈജീരിയൻ ചിമ്പൻസി പോലയുള്ള പ്രൈമേറ്റുകളെ വീക്ഷിക്കുന്നതിനും ഇവിടെ സൌകര്യങ്ങളുണ്ട്.

വിവിധ മേഖലകളിൽ നിന്നുള്ള ഗവേഷകർ മൂന്നു പതിറ്റാണ്ടുകളായി കൊറുപ്പ് ദേശീയോദ്യാനത്തിൽ ജീവശാസ്ത്ര പഠനങ്ങൾ നടത്തിയിട്ടുണ്ട്, കൂടാതെ മഴക്കാടുകളിലെ ജൈവവ്യവസ്ഥയെക്കുറിച്ച് സമൃദ്ധമായ വിവരങ്ങൾ ഇവർ രേഖപ്പെടുത്തിയിരിക്കുന്നു.


</doc>
<doc id="380941" url="https://ml.wikipedia.org/wiki?curid=380941" title="ഫറോ ദേശീയോദ്യാനം">
ഫറോ ദേശീയോദ്യാനം

ഫറോ ദേശീയോദ്യാനം കാമറൂണിലെ നോർത്ത് പ്രവിശ്യയിലെ ഒരു ദേശീയ ഉദ്യാനമാണ്. 3,300ചതുരശ്ര കിലോമീറ്റർ (1,300 ചതുരശ്ര മൈൽ) വിസ്തീർണ്ണമുള്ള ഇത് നൈജീരിയൻ അതിർത്തിയ്ക്കു സമീപം, കിഴക്കൻ ഭാഗത്ത് നിരവധി വേട്ടയാടൽ റിസർവ്വുകളോടു ചേർന്നാണ് സ്ഥിതി ചെയ്യുന്നത്. ചീറ്റപ്പുലികൾ, കറുത്ത കാണ്ടാമൃഗങ്ങൾ, ആനകൾ എന്നിവയാണ് ഇവിടുത്തെ പ്രധാന വന്യജീവികൾ. നീർക്കുതിരകളടെ കോളനികളും ഇവിടെ സ്ഥിതിചെയ്യുന്നു.


</doc>
<doc id="380944" url="https://ml.wikipedia.org/wiki?curid=380944" title="ലൊമാമി ദേശീയോദ്യാനം">
ലൊമാമി ദേശീയോദ്യാനം

ലൊമാമി ദേശീയോദ്യാനം (ഫ്രഞ്ച്: "Parc National de la Lomami") മധ്യ ആഫ്രിക്കയിലെ ഡെമോക്രാറ്റിക് റിപ്പബ്ലിക്കിക് ഓഫ് കോംഗോയിലെ ഒരു ദേശീയ ഉദ്യാനമാണ്. ലൊമാമി നദിയുടെ മദ്ധ്യതടത്തിൽ സ്ഥിതിചെയ്യുന്ന ഈ ദേശീയോദ്യാനം, റ്റ്ഷോപ്പോ, മനിയേമ എന്നീ പ്രവിശ്യകളുമായി ഇഴപിരിഞ്ഞ്, റ്റ്ഷുവാപ്പ, ലുവാലാബാ നദീതടങ്ങളിലെ വനനിരകളിലേയ്ക്ക് കവിഞ്ഞുകിടക്കുന്നു. 2016 ജൂലൈ 7 നാണ് ദേശീയോദ്യാനം ഔദ്യോഗികമായി പ്രഖ്യാപിക്കപ്പെട്ടത്. ഇത് രാജ്യത്തെ ഒമ്പതാമത് ദേശീയ ഉദ്യാനമാണ്; അതുപോലെ തന്നെ 1992 മുതൽ സൃഷ്ടിക്കപ്പെട്ടതിൽ ആദ്യത്തേതും. 


</doc>
<doc id="380948" url="https://ml.wikipedia.org/wiki?curid=380948" title="ഡുലാർച്ച ദേശീയോദ്യാനം">
ഡുലാർച്ച ദേശീയോദ്യാനം

ആസ്ത്രേലിയയിലെ ക്യൂൻസ് ലാന്റിലുള്ള ഒരു ദേശീയോദ്യാനമാണ് ഡുലാർച്ച ദേശീയോദ്യാനം. ബ്രിസ്ബേനിൽ നിന്നും വടക്കായി 78 കിലോമീറ്റർ അകലെയാണിത്. ലാൻഡ്സ്ബോറോയുടെ വടക്കു-കിഴക്കൻ ഭാഗം ഈ ദേശീയോദ്യാനത്തിൽ ഉൾപ്പെടുന്നു. വടക്കൻ തീരപ്രദേശ റെയിൽ വേ പാത ഈ ദേശീയോദ്യാനത്തെ രണ്ടായി ഭാഗിക്കുന്നു. 4,64 ചതുരശ്രകിലോമീറ്റർ പ്രദേശത്തായാണ് വ്യാപിച്ചിരിക്കുന്നത്. തെക്കു-കിഴക്കൻ ക്യൂൻസ് ലാന്റ് ജൈവമേഖലയിലെ മറൂച്ചി നദിയുടെ ജലസംഭരണമേഖലയ്ക്കുള്ളിലായാണ് ഈ ദേശിയോദ്യാനത്തിന്റെ സ്ഥാനം. 

1891 ൽ നിർമ്മിക്കപ്പെട്ടതും പൈതൃകമായി അംഗീകരിച്ചതുമായ ഡുലാർച്ച റെയിൽ വേ തുരങ്കം ഇവിടുത്തെ മുഖ്യ ആകർഷണമാണ്. റെയിൽപ്പാത കിഴക്കുഭാഗത്തേക്കു മാറ്റിയതോടെ ഈ തുരങ്കമുപയോഗിക്കുന്നത് 1932 ഓടെ നിർത്തി. 2010 ൽ മൂളൂല ഫോറസ്റ്റ് റിസർവ് കൂടെ കൂട്ടിച്ചേർത്ത് ഈ ദേശീയോദ്യാനം വലുതാക്കി. 



</doc>
<doc id="380949" url="https://ml.wikipedia.org/wiki?curid=380949" title="എപ്പിങ് ഫോറസ്റ്റ് ദേശീയോദ്യാനം">
എപ്പിങ് ഫോറസ്റ്റ് ദേശീയോദ്യാനം

ആസ്ത്രേലിയയിലെ ക്യൂൻസ് ലാന്റിലുള്ള ഒരു ദേശീയോദ്യാനമാണ് എപ്പിങ് ഫോറസ്റ്റ് ദേശീയോദ്യാനം. ബ്രിസ്ബേനിൽ നിന്നും വടക്കു-പടിഞ്ഞാറായി 855 കിലോമീറ്റർ അകലെയാണിത്. ഈ ദേശീയോദ്യാനം ഒരു ശാസ്ത്രദേശീയോദ്യാനമാണ്. അതിനാൽ പൊതുജനങ്ങൾക്കായി ഇതു തുറന്നുകൊടുക്കുന്നില്ല. ബ്രിഗാലോ ബെൽറ്റ് നോർത്ത് ജൈവമേഖലയ്ക്കുള്ളിലാണിതുള്ളത്. ഭൂവിജ്ഞാനീയമായി നദീതടമായ ഡ്രമ്മോണ്ട് ബേസിനും ബെല്യാൻഡോ നദിയുടെ ജലസംഭരണമേഖലയ്ക്കുമുള്ളിലായാണ് ഇതിന്റെ സ്ഥാനം. 

ഈ ദേശീയോദ്യാനത്തിലെ ഭൂരിഭാഗം പ്രദേശത്തും മണൽമണ്ണോടു കൂടിയ യൂക്കലിപ്റ്റസ് വനപ്രദേശങ്ങളാണുള്ളത്. ഇവിടെ വോംബാറ്റുകൾ കുഴികൾ നിർമ്മിക്കുന്നു. 



</doc>
<doc id="380950" url="https://ml.wikipedia.org/wiki?curid=380950" title="യൂബെനാഞ്ചി സ്വാമ്പ് ദേശീയോദ്യാനം">
യൂബെനാഞ്ചി സ്വാമ്പ് ദേശീയോദ്യാനം

ആസ്ത്രേലിയയിലെ ക്യൂൻസ് ലാന്റിൽ സ്ഥിതിചെയ്യുന്ന ദേശീയോദ്യാനമാണ് യൂബെനാഞ്ചി സ്വാമ്പ് ദേശീയോദ്യാനം. താഴ്ന്ന പ്രദേശങ്ങളിലെ ഉഷ്ണമേഖലാ മഴക്കാടുകളിലെ പക്ഷികളെ സംരക്ഷിക്കുന്നതിൽ പ്രധാനപ്പെട്ട പക്ഷിസങ്കേതമായ കോസ്റ്റൽ വെറ്റ് ട്രോപ്പിക്കിന്റെ ഭാഗമായ ഈ ദേശീയോദ്യാനത്തിനുള്ള പ്രാധാന്യം ബേഡ് ലൈഫ് ഇന്റർനാഷനൽ തിരിച്ചറിഞ്ഞിട്ടൂണ്ട്. 

നോർത്ത് ജോൺസ്റ്റോൺ, വെറ്റ് ട്രോപ്പിക്സ് ഓഫ് ക്യൂൻസ് ലാന്റ് ജൈവമേഖലയുടെ ഭാഗമായ റസ്സൽ നദികളിലെ ജലസംഭരണമേഖലകളിലാണീ ദേശീയോദ്യാനത്തിന്റെ സ്ഥാനം. 



</doc>
<doc id="380952" url="https://ml.wikipedia.org/wiki?curid=380952" title="യൂഡ്ലോ ക്രീക്ക് ദേശീയോദ്യാനം">
യൂഡ്ലോ ക്രീക്ക് ദേശീയോദ്യാനം

ആസ്ത്രേലിയയിലെ തെക്കു-കിഴക്കൻ ക്യൂൻസ് ലാന്റിലെ പ്രാദേശിക ഭരണകൂടമായ സൺഷൈൻ തീരപ്രദേശമേഖലയിലെ, പാംവുഡ്സിനു തെക്കായി സ്ഥിതിചെയ്യുന്ന ദേശീയോദ്യാനമാണ് യൂഡ്ലോ ദേശീയോദ്യാനം. ബ്രിസ്ബേനിൽ നിന്നും 85 കിലോമീറ്റർ വടക്കാണിത്.

വംശനാശഭീഷണി നേരിടുന്ന ടസ്ക്ക്ഡ് ഫ്രോഗിനെ ഈ ദേശീയോദ്യാനത്തിൽ നിന്ന് തിരിച്ചറിഞ്ഞിട്ടുണ്ട്. 



</doc>
<doc id="380953" url="https://ml.wikipedia.org/wiki?curid=380953" title="എക്സ്പെഡീഷൻ ദേശീയോദ്യാനം">
എക്സ്പെഡീഷൻ ദേശീയോദ്യാനം

ആസ്ത്രേലിയയിലെ ക്യൂൻസ് ലാന്റിൽ സ്ഥിതിചെയ്യുന്ന ദേശീയോദ്യാനമാണ് എക്സ്പെഡീഷൻ ദേശീയോദ്യാനം. ബ്രിസ്ബനു വടക്കു-പടിഞ്ഞാറായി 490 കിലോമീറ്റർ അകലെയാണിത്. ഈ ദേശീയോദ്യാനത്തിന്റെ പേര് എക്സ്പെഡീഷൻ മലനിരകളുടെ പേരിൽ നിന്നുമാണ് ലഭിച്ചത്.

ബ്രിഗാലോ ബെൽറ്റ് ജൈവമേഖലയുടെ ഭാഗമാണ് ഈ ദേശീയോദ്യാനം. 

1951ൽ ഒരു ദേശീയോദ്യാനമായി പ്രഖ്യാപിച്ച ആദ്യത്തെ ഭാഗം റോബിൻസൺ മലയിടുക്കാണ്. 



</doc>
<doc id="380954" url="https://ml.wikipedia.org/wiki?curid=380954" title="ഫിറ്റ്സ്റോയ് ഐലന്റ് ദേശീയോദ്യാനം">
ഫിറ്റ്സ്റോയ് ഐലന്റ് ദേശീയോദ്യാനം

ആസ്ത്രേലിയയിലെ ഫാർ നോർത്ത് ക്യൂൻസ് ലാന്റിൽ സ്ഥിതിചെയ്യുന്ന ദേശീയോദ്യാനമാണ് ഫിറ്റ്സ്റോയ് ഐലന്റ് ദേശീയോദ്യാനം. ഫിറ്റ്സ്റോയ് ദ്വീപ് ഇതിൽ ഉൾപ്പെടുന്നു. വൻകരയിലെ കൈൺസിനു കിഴക്കായി 22 കിലോമീറ്റർ അകലെയാണ് ഫിറ്റ്സ്റോയ് ദ്വീപിന്റെ സ്ഥാനം. 

ഈ ദ്വീപുമായി മുഖ്യമായി ബന്ധപ്പെട്ടിരിക്കുന്ന ആദിവാസികൾ ഗുൻഗന്യ്ജി ഭാഷാസമൂഹത്തിൽ 
ഉൾപ്പെടുന്ന കൊബുറ ജനങ്ങളാണ് (അല്ലെങ്കിൽ പകരമായി ഗബാറ). 



</doc>
<doc id="380963" url="https://ml.wikipedia.org/wiki?curid=380963" title="എഡ്‌മണ്ട് കെന്നഡി ദേശീയോദ്യാനം">
എഡ്‌മണ്ട് കെന്നഡി ദേശീയോദ്യാനം

എഡ്‌മണ്ട് കെന്നഡി ദേശീയോദ്യാനം ആസ്ട്രേലിയയിലെ ക്വീൻസ്‌ലാന്റിലാണ് സ്ഥിതിചെയ്യുന്നത്. ബ്രിസ്‌ബേനിൽ നിന്നും 1269 കിലോമീറ്റർ ദൂരെ ഉത്തരപശ്ചിമഭാഗത്താണ് ഈ ദേശീയോദ്യാനം സ്ഥിതിചെയ്യുന്നത്. ലോകപൈതൃകപ്രദേശമായ ഉഷ്ണമേഖലാതണ്ണീർത്തടത്തിന്റെ ഭാഗമാണിത്. പത്തൊമ്പതാം നൂറ്റാണ്ടിന്റെ മദ്ധ്യത്തിലെ ഒരു പര്യവേഷകനായ എഡ്‌മണ്ട് കെന്നഡിയുടെ സ്മരണാർത്ഥമാണ് ഈ ദേശീയോദ്യാനത്തിനു അദ്ദേഹത്തിന്റെ പേർ നൽകിയത്. 

ടുലി നദിയുടെ അഴിമുഖത്തിനും റോക്കിങ്‌ഹാം ഉൾക്കടലിനടുത്തുള്ള മിയുങ്ക ക്രീക്കിനുമിടയിലുള്ള തീരപ്രദേശത്തിന്റെ ഭാഗമാണീ ദേശീയോദ്യാനം.ഗ്രേറ്റ് ബാരിയർ റീഫ് സമുദ്ര പാർക്കിന്റെ ഭാഗമായ തന്നീർത്തടം ഈ ദേശീയോദ്യാനത്തിനടുത്താണ്.

റോഡ് വഴി ഈ ദേശീയോദ്യാനത്തിലെത്താം ബ്രൂസ് ഹൈ വേയിലെ ക്വീൻസ് ലാന്റിലെ കാർഡ്‌വെൽ 4 കിലോമീറ്റർ അകലെയാണ്.



</doc>
<doc id="380967" url="https://ml.wikipedia.org/wiki?curid=380967" title="ഫു സാങ് ദേശീയോദ്യാനം">
ഫു സാങ് ദേശീയോദ്യാനം

ഫു സാങ് ദേശീയോദ്യാനം തായ്-ലന്റിലെ വടക്കുഭാഗത്തു സ്ഥിതിചെയ്യുന്നു. ചിയാങ് റായി പ്രവിശ്യയിലെ തിയോങ് ജില്ലയിലും ഫയാവോ പ്രവിശ്യയിലെ ചിയാങ് ഖം, ഫൂ സാങ് ജില്ലകളിലുമായി കിടക്കുന്നു. 

ലാവോസുമായുള്ള തായ്‌ലന്റിന്റെ അതിർത്തിയിലുള്ള വടക്കുതെക്കായി കിടക്കുന്ന ഫി പാൻ നാം പർവ്വത നിരയിൽ ആണ് ഈ ദേശീയോദ്യാനം. ഈ പ്രദേശത്തെ നിരവധി നദികളുടെ കൈവഴികൾ ഈ പർവ്വതനിരകളിൽനിന്നുമാണ് ഉദ്ഭവിക്കുന്നത്. ഈ ഉദ്യാനത്തിൽ സ്റ്റാലക്റ്റൈറ്റ്, സ്റ്റാലക്മൈറ്റ് രൂപങ്ങൾ നിറഞ്ഞ ഗുഹകളുണ്ട്. നാംടോക്ക് വാങ് കയ്യൂ എന്ന് പേരിലുള്ള ചൂടുവെള്ളച്ചാട്ടം ഇവിടെയാണ്. 

അനേകം സ്പീഷിസിൽപ്പെട്ട വൃക്ഷങ്ങൾ ഇവിടെ സംരക്ഷിച്ചിട്ടുണ്ട്. "Dipterocarpus obtusifolius", "Dipterocarpus alatus", "Dipterocarpus turbinatus", "Lagerstroemia loudonii", "Lagerstroemia calyculata", "Lagerstroemia tomentosa", "Anisoptera costata", "Michelia floribunda", "Artocarpus lacucha", "Pterocarpus macrocarpus", "Afzelia xylocarpa", "Xylia xylocarpa", "Terminalia bellirica", "Tectona grandis", "Dillenia pentagyna", "Schleichera oleosa", "Lithocarpus densiflorus" and "Irvingia malayana".

വിവിധയിനം മുയലുകൾ, പറക്കുന്ന ഇന്തൊ-ചൈനീസ് അണ്ണാൻ, കറുത്ത ഭീമനണ്ണാൻ, ജാവാ ചുണ്ടെലിമാൻ, കാട്ടുപൂച്ച എന്നിവയാണ് ഇവിടുത്തെ ജന്തുക്കൾ.



</doc>
<doc id="380969" url="https://ml.wikipedia.org/wiki?curid=380969" title="വത്താമു മറൈൻ ദേശീയോദ്യാനം">
വത്താമു മറൈൻ ദേശീയോദ്യാനം

വത്താമു മറൈൻ ദേശീയോദ്യാനം കെനിയയിലാണ് സ്ഥിതിചെയ്യുന്നത്. 1968 ൽ സ്ഥാപിതമായ ഇത് കെനിയയുടെ ആദ്യത്തെ സമുദ്ര ഉദ്യാനമായിരുന്നു. കെനിയയിലെ രണ്ടാമത്തെ വലിയ നഗരമായ മൊംബാസയിൽ നിന്ന് 90 മൈൽ (140 കിലോമീറ്റർ) വടക്കായാണ് ഇതു സ്ഥിതി ചെയ്യുന്നത്. ഇവിടുത്തെ പവിഴപ്പുറ്റുകൾ തീരത്തു നിന്ന് 300 മീറ്റർ (980 അടി) നീളമുള്ളവയും 600 തരം മൽസ്യങ്ങൾ, 110 തരം സ്റ്റോൺ പവിഴപ്പുറ്റുകൾ, അസംഖ്യം അകശേരുകികൾ, കവച ജന്തു വർഗ്ഗങ്ങൾ, നത്തയ്ക്കകൾ എന്നിവയുടെ വാസസ്ഥലമാണ്.  ജലത്തിൻറെ താപനില ജൂൺ മുതൽ നവംബർ വരെയുള്ള മാസങ്ങളിൽ താപനില 20 ഡിഗ്രി സെൽഷ്യസിനും ഡിസംബർ മുതൽ മെയ് വരെ 30 ഡിഗ്രി സെൽഷ്യസിനും ഇടയിലായി വ്യത്യാസപ്പെട്ടിരിക്കുന്നു. 1979 ൽ ഈ ദേശീയോദ്യാനം ഒരു ജൈവ സംരക്ഷണ മേഖലയായി പ്രഖ്യാപിച്ചു.


</doc>
<doc id="380970" url="https://ml.wikipedia.org/wiki?curid=380970" title="സാംബുറു ദേശീയ റിസർവ്വ്">
സാംബുറു ദേശീയ റിസർവ്വ്

സാംബുറു ദേശീയോദ്യാനം കെനിയയിലെ എവാസോ ൻഗിറോ നദിയുടെ തീരത്തുള്ള ഒരു ഗെയിം റിസർവ്വാണ്. നദിയുടെ മറുകരയിൽ ബഫല്ലോ സ്പ്രിംഗ്‍സ് ദേശീയ റിസർവ്വ് സ്ഥിതിചെയ്യുന്നു. 165 ചതുരശ്ര കിലോമീറ്റർ വിസ്തൃതിയുള്ള ഈ ദേശീയോദ്യാനം നെയ്‍റോബിയിൽനിന്ന് 350 കിലോമീറ്റർ അകലെയാണ് സ്ഥിതിചെയ്യുന്നത്. സമുദ്ര നിരപ്പിൽ നിന്നും 800 മുതൽ 1230 മീറ്റർ വരെ ഉയരത്തിലാണ് ഈ പ്രദേശം സ്ഥിതി ചെയ്യുന്നത്. ഭൂമിശാസ്ത്രപരമായി ഇത് സാംബുറു കൗണ്ടിയിലാണ് സ്ഥിതിചെയ്യുന്നത്.


</doc>
<doc id="380972" url="https://ml.wikipedia.org/wiki?curid=380972" title="ലേക്ക് ബൊഗോറിയ ദേശീയ റിസർവ്വ്">
ലേക്ക് ബൊഗോറിയ ദേശീയ റിസർവ്വ്

ലേക്ക് ബൊഗോറിയ ദേശീയ റിസർവ്വ്, കെനിയയിലെ ഗ്രേറ്റ് റിഫ്റ്റ് വാലിയിൽ ബൊഗോറിയാ തടാകവും ചുറ്റുപാടുമുള്ള പ്രദേശങ്ങളും ഉൾക്കൊള്ളുന്ന ഒരു ദേശീയ റിസർവ്വാണ്. ഈ ദേശീയോദ്യാനത്തിൻറെ ഭരണനിർവ്വഹണം നടത്തുന്നത് കെനിയ വൈൽഡ് ലൈഫ് സർവ്വീസാണ്.


</doc>
<doc id="380974" url="https://ml.wikipedia.org/wiki?curid=380974" title="ബഫല്ലോ സ്പ്രിംഗ്‍സ് ദേശീയ റിസർവ്വ്">
ബഫല്ലോ സ്പ്രിംഗ്‍സ് ദേശീയ റിസർവ്വ്

ബഫല്ലോ സ്പ്രംഗ്‍സ് ദേശീയ റിസർവ്വ്, വടക്കൻ കെനിയയിലെ ഇസിയോളോ കൌണ്ടിയിൽ സ്ഥിതിചെയ്യുന്ന ഒരു സംരക്ഷിത മേഖലയാണ്. 1948 ൽ സംബുറു - ഇസിയോളോ ഗെയിം റിസേർവിന്റെ ഭാഗമായിട്ടാണ് റിസർവ് സ്ഥാപിതമായത്. 1985 ൽ ഇന്നത്തെ നിലയിലുള്ള അതിർത്തികൾ നിർണ്ണയിക്കപ്പെട്ടു. ഇസിയോളോ കൌണ്ടി കൌൺസിലാണ് റിസർവ് നിയന്ത്രിക്കുന്നത്. കെനിയൻ​ സഫാരിയിലെ മിക്ക നടത്തിപ്പുകാരും സന്ദര്‌ശകർ‌ക്ക് ഈ റിസർവ്വിലേയ്ക്കം ഒരു യാത്ര വാഗ്ദാനം ചെയ്യുന്നതിനാൽ ഇവിടെ നിരവധി സഫാരി ലോഡ്‍ജുകളും ക്യാമ്പുകളും പ്രവർത്തിക്കുന്നു.


</doc>
<doc id="380993" url="https://ml.wikipedia.org/wiki?curid=380993" title="ദ മിനിസ്ട്രി ഓഫ് അറ്റ്മോസ്റ്റ് ഹാപ്പിനെസ്">
ദ മിനിസ്ട്രി ഓഫ് അറ്റ്മോസ്റ്റ് ഹാപ്പിനെസ്

2017 ൽ പുറത്തിറങ്ങിയ ഇംഗ്ലീഷ് നോവലാണ് ദ്‌ മിനിസ്‌ട്രി ഓഫ്‌ അറ്റ്‌മോസ്റ്റ്‌ ഹാപ്പിനെസ്‌. അരുന്ധതി റോയ് തന്റെ ആദ്യ നോവലായ ഗോഡ് ഓഫ് സ്മോൾ തിംഗ്സ് പ്രസിദ്ധീകരിച്ച് ഇരുപത് വർഷത്തിനു ശേഷമാണ് ഈ നോവൽ പുറത്തു വരുന്നത്.


</doc>
<doc id="380996" url="https://ml.wikipedia.org/wiki?curid=380996" title="വാപ്പുസ്ക് ദേശീയോദ്യാനം">
വാപ്പുസ്ക് ദേശീയോദ്യാനം

വാപ്പുസ്ക് ദേശീയോദ്യാനം 1996 ൽ സ്ഥാപിക്കപ്പെട്ട കാനഡയിലെ 37 ആമത്തെ ദേശീയോദ്യാനമാണ്. കാനഡയിലെ വടക്കു-കിഴക്കൻ മണിറ്റോബയിലെ ചർച്ചിലിൽ നിന്ന് 45 കിലോമീറ്റർ (28 മൈൽ) തെക്കായി ഹഡ്സൺ പ്ലെയിൻസ് ഇക്കോസോണിൽ ഹഡ്സൺ ബേ തീരത്തായിട്ടാണ് ഇതു സ്ഥിതിചെയ്യുന്നത്. ഇതിൻറെ വിദൂരസ്ഥമായ നിലനിൽപ്പും ദേശീയോദ്യാനം സംരക്ഷിക്കുന്നതിനുള്ള ശ്രമങ്ങളും കാരണമായി ദേശീയോദ്യാനത്തിലേക്കുള്ള പ്രവേശനം പരിമിതമാണ്. അലോങ്കിയൻ ഭാഷാകുടുംബത്തിലെ ക്രീ ഭാഷാ വകഭേദത്തിൽ ധ്രുവക്കരടികളെ ("wâpask") സംബോധന ചെയ്യുന്ന പേരാണ് വാപ്പുസ്ക എന്നത്.  വന്യമായ ധ്രുവക്കരടികൾ കാണുവാനും ചിത്രങ്ങളെടുക്കാനും അനുയോജ്യമായ ലോകത്തിലെ ഏറ്റവും മികച്ച ഇടമായ കേപ്പ് ചർച്ചിൽ ഈ ദേശീയോദ്യാനത്തിനുള്ളിലായിട്ടാണ്. കേപ്പ് ചർച്ചിലിലേയ്ക്കു ആളുകൾക്കു പ്രവേശിക്കുവാൻ ഹെലിക്കോപ്റ്റർ, തുന്ദ്ര ബഗ്ഗി എന്ന വാഹനം ഉപയോഗിച്ചോ മാത്രമേ സാധിക്കുകയുള്ളൂ.


</doc>
<doc id="380998" url="https://ml.wikipedia.org/wiki?curid=380998" title="വൻടുട്ട് ദേശീയോദ്യാനം">
വൻടുട്ട് ദേശീയോദ്യാനം

വൻടുട്ട് ദേശീയോദ്യാനം, വടക്കൻ യുക്കോണിൽ സ്ഥിതിചെയ്യുന്ന കാനഡയിലെ ഒരു ദേശീയദ്യാനമാണ്. 1995 ലാണ് ഈ രൂപീകരിക്കപ്പെട്ടത്. ഈ പ്രദേശത്തെ ഭൂമിയുടെ മേലുള്ള അവകാശ വാദങ്ങളുടെ ചർച്ചകൾ കാരണമായി ഈ ദേശീയ ഉദ്യാനം ഇപ്പോഴും വളരെ അവികസിതമായി നിലനിൽക്കുന്നു. നിലവിൽ ഈ ദേശീയോദ്യാനത്തിലേയ്ക്ക് റോഡുകളോ വികസിപ്പിച്ച ചെറുപാതകളോ ഇല്ല.

ഈ ദേശീയോദ്യാനത്തിൽ കാണപ്പെടുന്ന വന്യമൃഗങ്ങളിൽ കാരിബൌ, കുറുക്കൻ, പെറെഗ്രൈൻ ഫാൽക്കൺ, ഗ്രിസി കരടി, ചെന്നായ്, അലാസ്കൻ മൂസ്, വൊൾവൊറൈൻ (ഒരു തരം കരടി), ഗൈഫാൽക്കൺ, കരിങ്കരടി, മസ്ക്ഓക്സൺ, സ്വർണ്ണപ്പരുന്ത്, പൈൻ മാർട്ടൻ, നില അണ്ണാൻ, മസ്ക് റാറ്റ്, ലിൻക്സ്, മിൻക്സ് എന്നിവയാണ്. മറ്റൊരു കനേഡിയൻ ദേശീയോദ്യാനമായ ഇവ്വാവിക് ദേശീയോദ്യാനത്തിനു സമീപമാണിതു സ്ഥിതിചെയ്യുന്നത്. ആർക്കിക് നാഷണൽ വൈൽഡ് ലൈഫ് റഫ്യൂജ്, അലാസ്കയിലെ കാനഡ-യുഎസ് അതിർത്തിയിലുടനീളമായി ഈ ഉദ്യാനത്തിനു സമീപസ്ഥമായി കിടക്കുന്നു. 


</doc>
<doc id="381000" url="https://ml.wikipedia.org/wiki?curid=381000" title="ഇവ്വാവിക് ദേശീയോദ്യാനം">
ഇവ്വാവിക് ദേശീയോദ്യാനം

ഇവ്വാവിക് ദേശീയോദ്യാനം, കാനഡയിലെ യൂക്കോണിൽ സ്ഥിതിചെയ്യുന്ന ഒരു ദേശീയോദ്യാനമാണ്.

പ്രാഥമികമായി "നോർത്തേൺ യൂക്കോൺ ദേശീയോദ്യാനം" എന്ന് നാമകരണം ചെയ്യപ്പെട്ട് ഈ ദേശീയോദ്യാനം പിന്നീട്, "നഴ്സറി" അല്ലെങ്കിൽ "ജന്മസ്ഥലം" എന്നർത്ഥം വരുന്ന ഇനുവ്യാലുക്റ്റുൻ പദമായ "ഇവ്വാവിക്" എന്ന് 1992 ൽ പുനർനാമകരണം ചെയ്യപ്പെട്ടു. 

1984 ൽ കനേഡിയൻ ഗവൺമെന്റും നോർത്തേൺ യൂക്കണിലെ ഇനുവ്യാല്യൂട്ടുകളും തമ്മിലുള്ള ചർച്ചകളുടെ ഫലമായുളള അന്തിമ കരാറിന്റെ ഫലമായി രൂപീകരിക്കപ്പെട്ടതാണ് ഈ ഉദ്യാനം. ഇങ്ങനെയുള്ള ഉടമ്പടികളുടെ ഫലമായി ആദിവാസി ഭൂമിയിൽ രൂപീകരിക്കപ്പെടുന്ന ആദ്യത്തെ കനേഡിയൻ ദേശീയോദ്യാനമാണിത്.


</doc>
<doc id="381002" url="https://ml.wikipedia.org/wiki?curid=381002" title="അനു സിതാര">
അനു സിതാര

ഒരു മലയാള ചലച്ചിത്രതാരമാണ് അനു സിത്താര.
. 2013-ൽ ‘പൊട്ടാസ് ബോംബ്’ എന്ന ചിത്രത്തിലൂടെ അരങ്ങേറി.

സർക്കാർ ജീവനക്കാരനും ഒരു നാടകപ്രവർത്തകനുമായ അബ്ദുൾ സലാമിന്റെയും നർത്തകിയായ രേണുകയുടെയും മകളായി വയനാട്ടിൽ ജനിച്ചു. എട്ടാം ക്ലാസ്സ് മുതൽക്ക് കലാമണ്ഡലത്തിൽ ചേർന്ന് മോഹിനിയാട്ടം അഭ്യസിച്ചു തുടങ്ങി. കൽപ്പറ്റയിലായിരുന്നു ഹയർ സെക്കന്ററി വിദ്യാഭ്യാസം. സ്കൂൾ കലോൽസവ വേദികളിലൂടെയാണ് അനു സിത്താര ശ്രദ്ധിക്കപ്പെട്ടതും സിനിമയിലേക്ക് എത്തിച്ചേർന്നതും. 

2013-ൽ സുരേഷ് അച്ചൂസ് സംവിധാനം ചെയ്ത പൊട്ടാസ് ബോംബ് എന്ന ചിത്രത്തിലൂടെയാണ് അനു വെള്ളിത്തിരയിലെത്തുന്നത്. തുടർന്ന് സത്യൻ അന്തിക്കാടിന്റെ ‘ഒരു ഇന്ത്യൻ പ്രണയകഥ’യിൽ ലക്ഷ്മി ഗോപാലസ്വാമിയുടെ കുട്ടിക്കാലം ചെയ്തു. തുടർന്ന് ഹാപ്പി വെഡ്ഡിംഗ്, ഫുക്രി, രാമന്റെ ഏദൻ തോട്ടം, അച്ചായൻസ് എന്നിങ്ങനെ ഒട്ടനവധി ചിത്രങ്ങളിൽ ശ്രദ്ധേയമായ വേഷങ്ങൾ ചെയ്തു.

2015-ൽ ഒരു ഫാഷൻ ഫോട്ടോഗ്രാഫറായ വിഷ്ണുപ്രസാദിനെ വിവാഹം ചെയ്തു. കൽപ്പറ്റയിൽ അമ്മ രേണുകയോടൊത്ത് ഒരു നൃത്തവിദ്യാലയവും നടത്തുന്നുണ്ട്. സഹോദരി അനു സൊനാര.



</doc>
<doc id="381003" url="https://ml.wikipedia.org/wiki?curid=381003" title="ബിഗ് ബെന്റ് ദേശീയോദ്യാനം">
ബിഗ് ബെന്റ് ദേശീയോദ്യാനം

അമേരിക്കയിലെ ടെക്സസിൽ മെക്സിക്കൊ അതിർത്തിയോട് ചേർന്ന് സ്ഥിതിചെയ്യുന്ന ഒരു ദേശീയോദ്യാനമാണ് ബിഗ് ബെന്റ് ദേശീയോദ്യാനം (ഇംഗ്ലീഷ്: Big Bend National Park). 1,200-ൽ അധികം ഇനം സസ്യങ്ങൾ, 450ലധികം ഇനം പക്ഷികൾ, 56 സ്പീഷീസ് ഉരഗങ്ങൾ, 75 സ്പീഷിസ് സസ്തനികൾ എന്നിവയെ ഇവിടെ കണ്ടുവരുന്നു. 

ദേശീയോദ്യാനത്തിന്റെ ഭൂരിഭാഗവും മരുഭൂമിയാണെങ്കിലും, നിരവധി സസ്യവർഗ്ഗങ്ങൾ ഇവിടെ കാണപ്പെടുന്നുണ്ട്. ഇവിടെ കാണപ്പെടുന്ന 1,200 സസ്യ സ്പീഷീസുകളിൽ 60 എണ്ണം കള്ളിച്ചെടി ഇനങ്ങളാണ്, over 600 ലധികം ഇനം കശേരുകികളും, ഏകദേശം 3,600 ഷഡ്പദ ഇനങ്ങളും ഇവിടെ അധിവസിക്കുന്നു. വൈവിധ്യമാർന്ന ഭൂപ്രകൃതിയാണ് ഇവിടത്തെ ഈ ജൈവവൈവിധ്യത്തിനും കാരണം. ഉഷ്ണ മരുഭൂമികൾ, ഹിമം മൂടികിടക്കുന്ന പർവ്വതങ്ങൾ, ഫലഭൂയിഷ്ടമായ നദീതടങ്ങൾ എന്നിവ വിവിധ ജീവിവർഗ്ഗങ്ങൾക്ക് വാസസ്ഥാനമാകുന്നു. 

മരുപ്രദേശത്ത് വസിക്കുന്ന മൃഗങ്ങളിൽ മിക്കവയേയും പകൽ സമയത്ത് കാണാൻ സാധിക്കാറില്ല. രാത്രികാലങ്ങളിലാണ് ഇവ ഭക്ഷണത്തിനും മറ്റുമായി പുറത്തിറങ്ങുന്നത്. പ്യൂമകളെയും ("Puma concolor") ഈ ദേശീയോദ്യനത്തിൽ കണ്ടെത്തിയിട്ടുണ്ട്. എന്നിരിക്കിലും, കണക്കുകൾ പ്രകാരം ഇവിടെ വെറും രണ്ട് ഡസനോളം പ്യൂമകൾ മാത്രമേ വസിക്കുന്നുള്ളു. 



</doc>
<doc id="381005" url="https://ml.wikipedia.org/wiki?curid=381005" title="കുമ്പ്രെസ് ഡെൽ അജുസ്കോ ദേശീയോദ്യാനം">
കുമ്പ്രെസ് ഡെൽ അജുസ്കോ ദേശീയോദ്യാനം

കുമ്പ്രെസ് ഡെൽ അജുസ്കോ ദേശീയോദ്യാനം മെക്സിക്കോയിലെ മെക്സിക്കോ സിറ്റിക്ക് സമീപമുള്ള നിരവധി ദേശീയ ഉദ്യാനങ്ങളിൽ ഒന്നാണ്. അജുസ്കോ അതിൻറെ അത്യൂന്നതിയ്ക്ക് പ്രശസ്തമാണ്. സമുദ്രനിരപ്പിൽ നിന്ന് 3,900 മീറ്റർ (12,795 അടി) ഉയരത്തിലേക്ക് ഉയർന്നു നിൽക്കുന്ന അജസ്കോ, മെക്സിക്കോയുടെ ഏത് ഭാഗത്തുനിന്നും ദൃശ്യമാണ്. പൈൻ, ഓക്ക് വനങ്ങളും ഉയർന്ന പർവത മേഖലയിലെ പുൽമേടുകളും ഇവിടുത്തെ പ്രത്യേകതയാണ്. കുമ്പ്രെസ് ഡെൽ അജുസ്കോയുടെ അർത്ഥം "watered grove peaks" എന്നാണ്. അനുയോജ്യമായി നിലയിലുള്ള ഈർപ്പവും കാലാവസ്ഥയും മറ്റും കാരണമായി തഴച്ചുവളരുന്ന പച്ചപ്പുള്ള വനങ്ങളും ധാരാളം പൂക്കളും നിറഞ്ഞതാണ് ഈ പ്രദേശം. ബാൽസാസ്, ലെർമ എന്നീ നദികൾ, കുമ്പ്രെസ് ഡെസ് അജുസ്കോയുടെ ഹൃദയഭാഗത്തുനിന്ന് ഉത്ഭവിക്കുന്നു.


</doc>
<doc id="381007" url="https://ml.wikipedia.org/wiki?curid=381007" title="ബസാസീച്ചിക് ഫാൾസ് ദേശീയോദ്യാനം">
ബസാസീച്ചിക് ഫാൾസ് ദേശീയോദ്യാനം

ബസാസീച്ചിക് ഫാൾസ് ദേശീയോദ്യാനം, സിയറ മാഡ്രെ ഓക്സിഡെൻറൽ മലനിരകളുടെ ഹൃദയഭാഗത്ത്, ചിഹ്വാഹ്വ സംസ്ഥാനത്തിൻറെ പടിഞ്ഞാറുഭാഗത്തായി സ്ഥിതി ചെയ്യുന്ന ഒരു ദേശീയ ഉദ്യാനമാണ്. 246 മീറ്റർ (853 അടി) ഉയരമുള്ള മെക്സിക്കോയിലെ രണ്ടാമത്തെ ഏറ്റവും വലിയ വെള്ളച്ചാട്ടമായ ബസാസീച്ചിക് വെള്ളച്ചാട്ടത്തിൻറെ (Cascada de Basaseachic) പേരാണ് ഈ ദേശീയോദ്യാനത്തിൻ‌റെ പേരിനു നിദാനം.


</doc>
<doc id="381010" url="https://ml.wikipedia.org/wiki?curid=381010" title="നിർഭയം">
നിർഭയം

കേരള പോലീസിലെ ഉന്നത ഉദ്യോഗസ്ഥനായിരുന്ന സിബി മാത്യൂസിന്റെ അനുഭവ കുറിപ്പുകളാണ് നിർഭയം. പ്രമാദമായ നിരവധി കേസുകളിലെ അന്വേഷണോദ്യാഗസ്ഥനായിരുന്ന അദ്ദേഹം അതും സംബന്ധിച്ചു നടത്തിയ വെളിപ്പെടുത്തലുകൾ ഈ ഗ്രന്ഥത്തെ വിവാദമാക്കി.
സിബിഐ ഡയറിക്കുറുപ്പ് സിനിമയിലേക്ക് വഴിതെളിച്ച പോളക്കുളം ടൂറിസ്റ്റ് ഹോമിലെ ജീവനക്കാരന്റെ കൊലപാതകവും, മദ്രാസിലെ മോൻ സിനിമയ്ക്ക് കാരണമായ കരിക്കിൻവില്ല കൊലക്കേസും, കല്ലുവാതുക്കൽ മദ്യദുരന്തത്തിന്റെ അന്വേഷണവും അപരിചിതനായ ഒരാൾ സ്പിരിറ്റ് സൂക്ഷിപ്പ് കേന്ദ്രം ചൂണ്ടിക്കാട്ടിയതും സൂര്യനെല്ലി കേസിൽ പിജെ കുര്യൻ എന്തുകൊണ് പ്രതിയല്ല എന്ന് സിബി പുസ്തകത്തിൽ പറയുന്നുണ്ട്.
 


</doc>
<doc id="381017" url="https://ml.wikipedia.org/wiki?curid=381017" title="ജസ്മണ്ട് ദേശീയോദ്യാനം">
ജസ്മണ്ട് ദേശീയോദ്യാനം

ജസ്മണ്ട് ദേശീയോദ്യാനം (ജർമ്മൻ: "Nationalpark Jasmund"), ജർമ്മനിയിലെ മെക്ലെൻബർഗ്-വോർപ്പോംമെർണിലെ റുഗെൻ ദ്വീപിൻറെ വടക്കുകിഴക്കായി സ്ഥിതിചെയ്യുന്ന ജസ്മണ്ട് ഉപദ്വീപിൽ സ്ഥിതിചെയ്യുന്ന ഒരു പ്രകൃതിദത്ത റിസർവ്വ് ആണ്. ജർമ്മനിയിലെ കോണിഗ്സ്റ്റുഹ്ൾ (ജർമൻ = "king's chair") എന്ന പേരിലറിയപ്പെടുന്ന ഏറ്റവും വലിയ ചോക്ക് ക്ലിഫുകൾ അടങ്ങിയതാണ് ഈ ദേശീയോദ്യാനം. ഈ കിഴുക്കാംതൂക്കായ ചോക്ക് മലനിരകൾക്ക് ബാൾട്ടിക്ക് കടലിൽനിന്ന് 161 മീറ്റർ (528 അടി) ഉയരമുണ്ട്. മലഞ്ചെരിവുകൾക്ക് പിന്നിലുള്ള ബീച്ച് വനങ്ങളും കൂടി ഉൾപ്പെട്ടതാണ് ഈ ദേശീയോദ്യാനം. 30 ചതരശ്ര കിലോമീറ്റർ (12 ചതുരശ്ര മൈൽ) മാത്രം വിസ്തൃതിയുള്ള ഇത് ജർമ്മനിയിലെ ഏറ്റവും ചെറിയ ദേശീയോദ്യാനമാണ്. ജർമ്മൻ പുനരേകീകരണത്തിനു തൊട്ടു മുൻപ് കിഴക്കൻ ജർമ്മനിയുടെ അവസാനത്തെ സർക്കാർ 1990 ൽ ഈ ദേശീയോദ്യാനം സ്ഥാപിച്ചു.

ജൂൺ 25, 2011 ന് യുനെസ്കോ വേൾഡ് ഹെറിറ്റേജ് സൈറ്റിലേക്ക് പാർക്കിനുള്ളിലെ ബീച്ച് വനം കൂട്ടിച്ചേർത്തത് കാല്പത്തിലെ പ്രൈമൽ ബീച്ചിലെ വനങ്ങളും ജർമ്മനിയിലെ പുരാതന ബീച്ചിലെ വനങ്ങളും.

2011 ജൂൺ 25 ന് ദേശീയോദ്യാനത്തിനുള്ളിലെ ബീച്ച് വനങ്ങൾ, പ്രൈംവെൽ ബീച്ച് ഫോറസ്റ്റ് ഓഫ് കാർപ്പാത്തിയൻസ് & എൻഷ്യൻറ് ബീച്ച് ഫോറസ്റ്റ് ഓഫ് ജെർമ്മനി എന്ന യുനെസകോ ലോക പൈതൃക സ്ഥാനത്തോട് കൂട്ടിച്ചേർത്തിരുന്നു.


</doc>
<doc id="381022" url="https://ml.wikipedia.org/wiki?curid=381022" title="വെസ്റ്റേൺ പൊമറേനിയ ലഗൂൺ ഏരിയ ദേശീയോദ്യാനം">
വെസ്റ്റേൺ പൊമറേനിയ ലഗൂൺ ഏരിയ ദേശീയോദ്യാനം

വെസ്റ്റേൺ പൊമറേനിയ ലഗൂൺ ഏരിയ ദേശീയോദ്യാനം ("Nationalpark Vorpommersche Boddenlandschaft") ബാൾട്ടിക് കടലിൻറെ തീരത്തുള്ള മെക്ലെൻബർഗ്ഗ്-വോർപ്പോമ്മെർൻസിലെ ഏറ്റവും വലിയ ദേശീയോദ്യാനമാണ്. വോർപ്പോമ്മെർൻ-റൂഗൻ ജില്ലയിൽ പെട്ട ബാൾട്ടിക് കടലിലെ നിരവധി ഉപദ്വീപുകൾ, ദ്വീപുകൾ, കായൽ തീരപ്രദേശങ്ങൾ എന്നിവയും ഈ ദേശീയോദ്യാനത്തിൽ ഉൾക്കൊള്ളുന്നു.

ദേശീയോദ്യാനത്തിൽ ഉൾപ്പെടുന്ന ദ്വീപുകളും ഉപദ്വീപകുളും മറ്റും:
ദേശീയോദ്യാനത്തിലെ ജലാശയങ്ങളുടെ പ്രത്യേകത ആഴം കുറവാണെന്നുള്ളതാണ്. അപൂർവ്വങ്ങളായ തീരദേശ ജന്തുജാലങ്ങളെ ഇവിടെ കണ്ടുവരുന്നു. ദേശീയോദ്യാനത്തിൻറെ എല്ലാ ഭാഗങ്ങളും ആയിരക്കണക്കിന് കൊക്കുകളുടേയും അരയന്നങ്ങളുടേയും വിശ്രമകേന്ദ്രമാണ്. ഇതിൻറെ ആകെ വിസ്തീർണ്ണം 805 ചതുരശ്ര കിലോമീറ്ററാണ്.


</doc>
<doc id="381028" url="https://ml.wikipedia.org/wiki?curid=381028" title="ജോഗേഷ് ചന്ദ്ര ചാറ്റർജി">
ജോഗേഷ് ചന്ദ്ര ചാറ്റർജി

ജോഗേഷ് ചന്ദ്ര ചാറ്റർജി (ബംഗാളി: (ബംഗാളി: যোগেশ চন্দ্র চ্যাটার্জি) (1895-1969)സ്വാതന്ത്ര്യ സമര സേനാനിയും ഇന്ത്യൻ സ്വാതന്ത്ര്യ സമരത്തിനുവേണ്ടിയുള്ള വിപ്ലവ പ്രവർത്തകനും രാജ്യസഭയിലെ അംഗവുമായിരുന്നു അദ്ദേഹം.
കിഴക്കൻ ബംഗാളിലെ കോമില ജില്ലയിൽ ബിക്രം പൂരിൽ 1895 ൽ ആണ് ജോഗേഷ് ചന്ദ്ര ചാറ്റർജി ജനിക്കുന്നത്. Rsp യുടെ അദ്യ ജനറൽ സെക്രട്ടറിയാണ് ബംഗാളി ലെ അനുശീലൻ സമിതിയിലുടെയാണ് അദ്ദേഹം സ്വതന്ത്ര സമര രംഗത്തേക്ക് കടന്ന് വന്നത് അനുശീലൻ സമിതിയെ നിരോധിധ സംഘടനയായി പ്രഖ്യാപിച്ചപ്പോൾ അദ്ദേഹം ഒളിവിൽ പോയി വിപ്ലവ പ്രവർത്തനങ്ങൾ നടത്തിയതിന് 1946 ഒക്റ്റോബർ 20 ന് അദ്ദേഹത്തെ അറസ്റ്റ് ചെയ്തു ദീർഘകാലത്തെ പ്രവർത്തനം മൂലം അനോരാഗ്യനായ അദ്ദേഹം 1969-ൽ മരണപ്പെട്ടു

ഹിന്ദുസ്ഥാൻ റിപ്പബ്ലിക്കൻ അസോസിയേഷൻ (എച്ച്ആർഎ) യുടെ സ്ഥാപക അംഗങ്ങളിൽ ഒരാളായിരുന്നു ജോഗേഷ് ചന്ദ്ര .1924- ൽ ഹിന്ദുസ്ഥാൻ സോഷ്യലിസ്റ്റ് റിപ്പബ്ലിക്കൻ അസോസിയേഷൻ എന്ന സംഘടന രൂപീകരിച്ചു.വിപ്ലവ പ്രവർത്തനങ്ങൾക്ക് നിരവധി തവണ അറസ്റ്റ് ചെയ്യപ്പെട്ടു. 1926 ൽ കക്കോറി ഗൂഢാലോചനയിൽ വിചാരണ നടത്തുകയും അദ്ദേഹത്തെ ജീവപര്യന്തം തടവിന് ശിക്ഷിക്കുകയും ചെയ്തു.

അദ്ദേഹം രണ്ട് ഗ്രന്ഥങ്ങൾ രചിച്ചു: 1) ഇന്ത്യൻ റെവല്യൂഷനറീസ് ഇൻ കോൺഫറൻസ് 2) ഇൻ സേർച്ച് ഓഫ് ഫ്രീഡം (ജീവചരിത്രം)


</doc>
<doc id="381030" url="https://ml.wikipedia.org/wiki?curid=381030" title="മുറിറ്റ്സ് ദേശീയോദ്യാനം">
മുറിറ്റ്സ് ദേശീയോദ്യാനം

മുറിറ്റ്സ് ദേശീയോദ്യാനം (German: "Müritz-Nationalpark") ജർമ്മൻ സംസ്ഥാനമായ മെക്ക്ലെൻബർഗ്-വോർപോമ്മെർണിന്റെ തെക്കുഭാഗത്ത് ബെർലിൻ, റോസ്റ്റോക്ക് എന്നീ പട്ടണങ്ങൾക്കു നടുവിലുള്ള ഒരു ദേശീയോദ്യാനമാണ്. മെക്ലെൻബർഗിഷെ സീൻപ്ലാറ്റെ ജില്ലയിലെ മുറിറ്റ്സ് ലേക്ക് ലാൻറിലേയ്ക്ക് ഈ ദേശീയോദ്യാനത്തിൻറെ വലിയൊരു ഭാഗം വ്യാപിച്ചു കിടക്കുന്നു. 1990 ൽ രൂപീകരിക്കപ്പെട്ട ഈ ദേശീയോദ്യാനത്തിൻറെ മൊത്തം വിസ്തീർണ്ണം 318 ചതുരശ്രകിലോമീറ്ററാണ്. സന്ദർശകർക്ക് വാറൻ നഗരത്തിനടുത്തുള്ള മുറിറ്റ്സ്യൂമിലെ വിസിറ്റർ സെൻററിൽനിന്ന് ദേശീയോദ്യാനത്തെക്കുറിച്ചുള്ള  വിവരങ്ങൾ ലഭിക്കുന്നു.

മുറിറ്റ്സ്, സെറാൻ എന്നീ രണ്ട് പ്രദേശങ്ങളായി ഈ ഈ ദേശീയോദ്യാനം വിഭജിക്കപ്പെട്ടിരിക്കുന്നു. വലിപ്പം കൂടുതലുള്ള ഒന്നാമത്തെ പ്രദേശം മെറിറ്റ്സ് തടാകത്തിന്റെ കിഴക്കൻ തീരങ്ങളിൽ നിന്ന് ന്യൂസ്ട്രെലിറ്റ്സ് പട്ടണം വരെ  വ്യാപിച്ചിരിക്കുന്നു. രണ്ടാമത്തെ, ചെറിയ ഭാഗം ന്യൂസ്ട്രെലിറ്റ്സിന് കിഴക്കായി സ്ഥിതി ചെയ്യുന്നു. 

പാർക്കിലെ ഭൂപ്രകൃതിയുള്ളവയാണ് ടെർമിനൽ മൊറൈൻ, sandur, താഴ്ന്ന പ്രദേശങ്ങളിൽ നിന്ന് നിർമ്മിച്ചിരിക്കുന്നത്

വനഭൂമിയുടെ 65% വനവുമാണ്, 12% തടാകങ്ങൾ. ബാക്കി പ്രദേശം ചതുപ്പുകൾ അല്ലെങ്കിൽ പുൽമേടുകൾകൊണ്ടാണ് നിർമ്മിച്ചിരിക്കുന്നത്. ദേശീയോദ്യാനത്തിൻറെ ഭൂപ്രകൃതി ടെർമിനൽ മൊറെയ്ൻ, സാൻഡർ, നിമ്ന്നപ്രദേശങ്ങൾ എന്നിവ ഇടകലർന്നതാണ്. ഉദ്യാനത്തിൻറ 65 ശതമാനം ഭാഗം വനമേഖലയും 12 ശതമാനം ഭാഗം തടാകങ്ങളുമാണ്. ബാക്കി ഭാഗങ്ങൾ ചതുപ്പുകളോ പുൽമേടുകളോ ആണ്. മുറിറ്റ്സ് തടാകത്തിന് 118 ചതുരശ്ര കിലോമീറ്റർ വിസ്തീർണ്ണമുള്ളതാണ്. എന്നാൽ തടാകത്തിൻറെ കിഴക്കൻ തീരം മാത്രമേ ദേശീയോദ്യാനത്തിൻറെ ഭാഗമായി വരുന്നുള്ളൂ. ദേശീയോദ്യാനത്തിനു സമീപസ്ഥമായ നഗരങ്ങൾ വാറൻ, ന്യൂസ്ട്രെലിറ്റ്സ് എന്നിവയാണ്. ബാൾട്ടിനും വടക്കൻ കടലിനുമിടയിലുള്ള വെള്ളം വിഭജിക്കുന്നതിന്റെ ഭാഗമായി ഹ്യൂൽ മിച്ചട്രി വിഭാഗത്തിൽ എത്തുന്നു. ഏകദേശം 100 തടാകങ്ങൾ കൂടാതെ ചെറുതും വലുതുമായി നിരവധി ജലസ്രോതസ്സുകൾ, തോടുകൾ എന്നിവയും ഉദ്യാനത്തിനുള്ളിലായിട്ടുണ്ട്. മുറിറ്റ് മേഖലയിൽനിന്നുത്ഭവിക്കുന്ന ഹാവൽ നദി ബാൾട്ടിക്കിനും വടക്കൻ കടലിനുമിടയിലുള്ള ജലത്തെ വിഭജിക്കുന്നു. 


</doc>
<doc id="381032" url="https://ml.wikipedia.org/wiki?curid=381032" title="അവാഷ് ദേശീയോദ്യാനം">
അവാഷ് ദേശീയോദ്യാനം

അവാഷ് ദേശീയദ്യാനം, എത്യോപ്യയിലെ ദേശീയ ഉദ്യാനങ്ങളിൽ ഒന്നാണ്. അഫാർ മേഖലയുടെ തെക്കേ അറ്റത്തും ഒറോമിയ മേഖലയുടെ മിസ്‍റാക്ക് ഷെവ സോണിലെ വടക്കുകിഴക്കൻ മൂലയിലുമായി വ്യാപിച്ചുകിട്ക്കുന്ന ഈ ദേശീയോദ്യാനം, അഡിസ് അബാബയിൽ നിന്നും കിഴക്ക് 225 കിലോമീറ്റർ കിഴക്കായിട്ടാണ് സ്ഥിതിചെയ്യുന്നത്. ഇത് അവാഷിന് ഏതാനും കിലോമീറ്റര് പടിഞ്ഞാറായിട്ടാണ്. ഇതിൻറെ തെക്കൻ അതിർത്തി അവാഷ് നദിയ്ക്കു സമാന്തരമായുള്ള 756 ചതുരശ്ര കിലോമീറ്റർ വിസ്തൃതിയുള്ള അക്കേഷ്യ വനങ്ങളും പുൽമേടുകളുമാണ്. അഡിസ് അബാബ - ദെയർ ദാവ ഹൈവേ ഈ ദശീയോദ്യാനത്തിലൂടെ കടന്നുപോകുന്നു.


</doc>
<doc id="381039" url="https://ml.wikipedia.org/wiki?curid=381039" title="നമീബ്-നൌക്ൿലഫ്റ്റ് ദേശീയോദ്യാനം">
നമീബ്-നൌക്ൿലഫ്റ്റ് ദേശീയോദ്യാനം

നമീബ്-നൌൿലഫ്റ്റ് ദേശീയോദ്യാനം, നമീബിയിലെ ഒരു ദേശയോദ്യാനമാണ്. ലോകത്തിലെ ഏറ്റവും പഴയ മരുഭൂമിയായി കണക്കാക്കപ്പെടുന്ന നമീബ് മരുഭൂമിയുടെ ഭാഗങ്ങളിലേയ്ക്കും നൌൿലഫ്റ്റ് പർവതനിരകളിലേയ്ക്കും ഈ ദേശീയോദ്യാനം വ്യാപിച്ചുകിടക്കുന്നു. മൊത്തം 49,768 ചതുരശ്ര കിലോമീറ്റർ (19,216 ചതുരശ്ര മൈൽ) വിസ്തൃതിയുള്ള ഇത് ആഫ്രിക്കയിലെ ഏറ്റവും വലുതും ലോകത്തിലെ നാലാമത്തെ വലിയ ഗെയിം പാർക്കുമാണ്.  ദേശീയോദ്യാനത്തിലെ ഏറ്റവും ശ്രദ്ധേയമായ പ്രദേശം ഏറ്റവും കൂടുതൽ സന്ദർശകരെ ആകർഷിക്കുന്ന സോസ്സുസ്‍വ്ലൈ ആണ്. 

പാമ്പുകൾ, പല്ലി, അസാധാരണ ഷഡ്പദങ്ങൾ, കഴുതപ്പുലികൾ, ജെംസ്ബോക്കുകൾ (ഒരു തരം കൃഷ്ണമൃഗം), കുറുനരികൾ തുടങ്ങി ഒട്ടനവധി ജീവികളുടെ വിസ്മയകരമായ ശേഖരം ഈ അതീവ-വരൾച്ചാ പ്രദേശങ്ങളിൽ നിലനിൽക്കുന്നു. ദൂരെ അറ്റ്ലാൻറിക് സമുദ്രത്തിൽനിന്ന് കൂടുതൽ ഈർപ്പം മൂടൽ മഞ്ഞിൻറെ രൂപത്തിൽ എത്തുകയും ഇത് മഴയായി പെയ്യുകയും ചെയ്യാറുണ്ട്. ഇത്തരത്തിൽ പ്രതിവർഷം ശരാശരി 106 മില്ലിമീറ്റർ മഴ ലഭിക്കുന്നു. ഇതിലധികവും ഫെബ്രുവരി, ഏപ്രിൽ മാസങ്ങളിലാണ്. മൂടൽ മഞ്ഞിനെ വഹിച്ചുകൊണ്ടു വരുന്ന കാറ്റ് ദേശോയദ്യാനത്തിലെ ഉയർച്ചയുള്ള മണൽക്കുന്നുകൾ സൃഷ്ടിക്കുന്നതിന് ഉത്തരവാദിയാണ്, മണൽക്കുന്നുകളുടെ കരിഞ്ഞ ഓറഞ്ച് നിറം അവരുടെ പ്രായത്തിൻറെ അടയാളമാണ്. കാലങ്ങൾകൊണ്ടു രൂപപ്പെടുന്ന മണലിൻറെ ഈ ഓറഞ്ചു നിറം, തുരുമ്പെടുത്ത ലോഹം പോലെ അവയിലടങ്ങിയിരിക്കുന്ന ഇരുമ്പിൻറെ അംശം ഓക്സിഡൈസ് ചെയ്യുമ്പോഴാണ്, . മണൽക്കുന്നുകളുടെ പ്രായം കൂടുന്നതിനനുസരിച്ച് ഈ ഓറഞ്ച് നിറത്തിൻറെ തിളക്കവും വർദ്ധിക്കുന്നു. ഈ മണൽക്കുന്നുകൾ ലോകത്തിലെ ഏറ്റവും ഉയരമുള്ളതും, മരുഭൂനിരപ്പിൽനിന്ന് 300 മീറ്ററിലധികം (ഏകദേശം 1000 അടി) ഉയരത്തിലുള്ളതുമാണ്.


</doc>
<doc id="381043" url="https://ml.wikipedia.org/wiki?curid=381043" title="തപാന്തി ദേശീയോദ്യാനം">
തപാന്തി ദേശീയോദ്യാനം

തപാന്തി ദേശീയോദ്യാനം, കാർട്ടഗോയ്ക്കു സമീപം, താലമാങ്ക മലനിരകളുടെ വരമ്പത്തായി നിലനിൽക്കുന്ന കോസ്റ്റാറിക്കയിലെ പസഫിക് ലാ അമിസ്റ്റാഡി കൺസർവേഷൻ മേഖലയിലെ ഒരു ദേശീയോദ്യാനമാണ്. ഈ ദേശീയോദ്യാനം ചിലപ്പോഴൊക്ക ഒറോസി ദേശീയോദ്യാനം എന്നും അറിയപ്പെടുന്നു. ചിറിപ്പോ ദേശീയോദ്യാനത്തിൻറെ വടക്കുഭാഗത്തുള്ള വനങ്ങളെ സംരക്ഷിക്കുന്ന ഈ ദേശീയോദ്യാനത്തിൽ ഓറോസി നദിയുടെ ഭാഗങ്ങളും ഉൾപ്പെടുന്നു. മാസിസോ ഡെ ല മുയെർട്ടെ എന്നറിയപ്പെടുന്ന പ്രദേശം 2000 ജനുവരി 14 ന് ഈ ദേശീയോദ്യാനത്തോട് കൂട്ടിച്ചേർക്കപ്പെട്ടു.

12,500 ഏക്കർ (5,058 ഹെക്ടർ) വിസ്തൃതിയുള്ള ഈ ദേശീയോദ്യാനത്തിൻ രണ്ട് ലൈഫ് സോണുകളുണ്ട്; മൊണ്ടെയ്ൻ മഴക്കാടുകളും പ്രീ മൊണ്ടെയ്ൻ മഴക്കാടുകളുമാണിവ. ഈ മഴക്കാടുകൾ, ബൈർഡ്സ് ടാപ്പിർ, കിങ്കജൗ, വൈറ്റ് ഫെയ്സ്ഡ് കുരങ്ങൻ, പക്ക, അഗൌട്ടി, ഓസിലെറ്റ്, ജാഗ്വരുണ്ടി എന്നിവയുൾപ്പെടെ ഏകദേശം 45 ഇനം സസ്തനികളുടെ ആവാസമേഖലയാണ്. 


</doc>
<doc id="381050" url="https://ml.wikipedia.org/wiki?curid=381050" title="ടോർച്യുഗ്വെറോ ദേശീയോദ്യാനം">
ടോർച്യുഗ്വെറോ ദേശീയോദ്യാനം

ടോർച്യുഗ്വെറോ ദേശീയോദ്യാനം കോസ്റ്റാറക്കയിലെ ലിമോൺ പ്രവിശ്യയിൽ സ്ഥിതിചെയ്യുന്ന ഒരു ദേശീയോദ്യാനമാണ്. രാജ്യത്തിന്റെ വടക്കുകിഴക്കൻ ഭാഗത്തുള്ള ടോർച്യുഗ്വെറോ കൺസർവേഷൻ ഏരിയയിലാണ് ഈ ദേശീയോദ്യാനം സ്ഥിതി ചെയ്യുന്നത്. വിദൂര മേഖലയിലാണ് നിലനിൽക്കുന്നതെങ്കിലും കോസ്റ്റാറിക്കയിൽ ഏറ്റവും കൂടുതൽ സന്ദർശിക്കപ്പെടുന്ന ദേശീയോദ്യാനങ്ങളിൽ മൂന്നാം സ്ഥാനമാണിതിന്. ഇവിടേയ്ക്ക് എത്തിച്ചേരുവാൻ എയർപ്ലെയിനുകളും ബോട്ടുകളും മാത്രമാണ് ആശ്രയം. മഴക്കാടുകൾ, കണ്ടൽ വനങ്ങൾ, ചതുപ്പുകൾ, ബീച്ചുകൾ, കായലുകൾ എന്നിങ്ങനെ പതിനൊന്ന് വ്യത്യസ്ത ആവാസവ്യവസ്ഥകൾ നിലനിൽക്കുന്ന ഈ മേഖല ജൈവ വൈവിധ്യത്തിന് പ്രസിദ്ധമാണ്. ഒരു ഉഷ്ണമേഖലാ കാലാവസ്ഥാ പ്രദേശത്തു സ്ഥിതി ചെയ്യുന്ന ഈ പ്രദേശം അതിയായ ഈർപ്പമുള്ളതാണ്. ഇവിടെ വർഷം 250 ഇഞ്ച് (6,400 മില്ലീമീറ്റർ) മഴ ലഭിക്കുന്നു.


</doc>
<doc id="381059" url="https://ml.wikipedia.org/wiki?curid=381059" title="ബ്രൌളിയോ കാരില്ലോ ദേശീയോദ്യാനം">
ബ്രൌളിയോ കാരില്ലോ ദേശീയോദ്യാനം

ബ്രൌളിയോ കാരില്ലോ ദേശീയോദ്യാനം, മദ്ധ്യ കോസ്റ്റാറിക്കയിലെ ഹെരെഡിയോ, സാൻ ജോസ്‍ പ്രവിശ്യകളിലെ ഒരു ദേശീയോദ്യനമാണ്. ഇത് സെൻട്രൽ വോൾക്കാനിക് കൺസർവേഷൻ ഏരിയയുടെ ഭാഗമാണ്.

ദേശീയോദ്യാനം സ്ഥിതിചെയ്യുന്നത് ഒരു വോൾക്കാനിക് കോർഡില്ലെറ സെൻട്രൽ മേഖലയിൽ (മദ്ധ്യ മലനിരകൾ) കരീബിയനിലെ സാൻ ജോസ് നഗരത്തിനും പ്യൂർട്ടോ ലിമോൻ നഗരത്തിനും ഇടയിലാണ്. ഉദ്യാനത്തെ മുറിച്ചു (വടക്കുപടിഞ്ഞാറു നിന്ന് തെക്കുകിഴക്കോട്ട്) കടന്നുപോകുന്ന ലിയോൺ ഹൈവേയിലൂടെ വടക്കുള്ള ബാർവ കാൻറണിൽനിന്ന് ദേശീയോദ്യാനത്തിലെത്തിച്ചേരാൻ സാധിക്കുന്നു. 

സുർക്ക്വി, ക്വെബ്രാഡ, ബാർവ എന്നിങ്ങനെ മൂന്നു മേഖലകളായി ദേശീയോദ്യാനത്തെ തിരിച്ചിരിക്കുന്നു.1978 ൽ സ്ഥാപിതമായ ഈ ദേശീയോദ്യാനം, പരിസ്ഥിതി സംരക്ഷകരുമായി ഒത്തുചേർന്ന് ചില കരാറുകളോടെ രൂപകൽപ്പന ചെയ്യപ്പെട്ടു. തലസ്ഥാനത്തെ കരീബിയൻ കാർഗോ തുറമുഖമായ പ്യൂർട്ടോ ലിമോനുമായി ബന്ധിപ്പിക്കുന്ന ഒരു പ്രധാന റോഡായ ലമോൺ ഹൈവേയുടെ നിർമ്മാണം പൂർത്തിയാക്കിയ ശേഷം മേഖലയിലെ വികസനങ്ങൾ പരിമിതപ്പെടുത്താനും വിലക്കുവാനുമുള്ള ഒരു കരാറായിരുന്നു ഇത്. 

മുൻ കോസ്റ്റാറിക്കൻ പ്രസിഡന്റ് ബ്രൗളിയോ കാരില്ലോയുടെ ബഹുമാനാർത്ഥമാണ് ഈ പാർക്ക് നാമകരണം ചെയ്യപ്പെട്ടിത്. രാജ്യത്തിന്റെ ആദ്യകാല കാർഷിക സമ്പദ്വ്യവസ്ഥയെ പ്രോത്സാഹിപ്പിക്കാൻ അദ്ദേഹം സഹായിക്കുകയും സാൻ ജോസ് നഗരത്തെ കരീബിയൻ തീരവുമായി ബന്ധിപ്പിക്കുന്ന ആദ്യ റോഡ് അദ്ദേഹം നിർമ്മിക്കുകയും ചെയ്തിരുന്നു.


</doc>
<doc id="381061" url="https://ml.wikipedia.org/wiki?curid=381061" title="ചിരിപ്പോ ദേശീയോദ്യാനം">
ചിരിപ്പോ ദേശീയോദ്യാനം

ചിരിപ്പോ ദേശീയോദ്യാനം, സാൻ ജോസ്, ലിമോൻ, കാർട്ടഗോ എന്നീ മൂന്നു പ്രവിശ്യകളുടെ ഭാഗങ്ങൾ ഉൾക്കൊള്ളുന്ന കോസ്റ്റാറിക്കയിലെ ഒരു ദേശീയോദ്യാനമാണ്. 1975 ലാണ് ഈ ദേശീയോദ്യാനം രൂപീകരിക്കപ്പട്ടത്.

കോസ്റ്റാറിക്കയിലെ പ്രധാന സവിശേഷതയും ഏറ്റവും ഉയരം കൂടിയ പർവ്വതവുമായ 3,820 മീറ്റർ (12,530 അടി) ഉയരമുള്ള സെറോ ചിരിപ്പോയുടെ പേരാണ് ദേശീയോദ്യാനത്തിൻറെ പേരിന് ആസ്പദമായിരിക്കുന്നത്.


</doc>
<doc id="381064" url="https://ml.wikipedia.org/wiki?curid=381064" title="കൊക്കോസ് ഐലൻറ്">
കൊക്കോസ് ഐലൻറ്

കൊക്കോസ് ഐലൻറ് (സ്പാനിഷ്: "Isla del Coco)," കോസ്റ്റാറിക്കയിലെ തീരപ്രദേശത്തു നിന്ന് അകലെ ദേശീയോദ്യാനമായി അറിയപ്പെടുന്ന ഒരു ദ്വീപാണ്. കോസ്റ്റാ റിക്കൻ പാർക്ക് റേഞ്ചേഴ്സ് ഒഴികെ മറ്റു നിവാസികളെ ഈ ദേശീയോദ്യാനത്തിലേയ്ക്ക് പ്രവേശനം അനുവദിക്കുന്നില്ല. ഇതു സ്ഥിതിചെയ്യുന്നത് പസഫിക് സമുദ്രത്തിൽ, കോസ്റ്റാറിക്കൻ പസഫിക് തീരത്തുനിന്ന് ഏകദേശം 550 കിലോമീറ്റർ (342 മൈൽ അഥവാ 297 നോട്ടിക്കൽ മൈൽ) അകലെയാണ്.


</doc>
<doc id="381066" url="https://ml.wikipedia.org/wiki?curid=381066" title="ഫ്രാങ്ക്ലന്റ് ഗ്രൂപ്പ് ദേശീയോദ്യാനം">
ഫ്രാങ്ക്ലന്റ് ഗ്രൂപ്പ് ദേശീയോദ്യാനം

ആസ്ത്രേലിയയിലെ ക്യൂൻസ്ലാന്റിൽ സ്ഥിതിചെയ്ത ദേശീയോദ്യാനമാണ് ഫ്രാങ്ക്ലന്റ് ഗ്രൂപ്പ് ദേശീയോദ്യാനം. ബ്രിസ്ബേനിൽ നിന്നും വടക്കു-പടിഞ്ഞാറായി 1353 കിലോമീറ്റർ അകലെയാണിത്. ഹൈ, നോർമാൻബി, മേബൽ, റൗണ്ട്, റസ്സൽ എന്നിവയാണ് ഫ്രാങ്ക്ലന്റ് ഗ്രൂപ്പിൽ ഉൾപ്പെട്ട ഭൂഖണ്ഡത്തിന്റെ ഭാഗമായ അഞ്ച് ദ്വീപുകൾ. തീരത്തു നിന്നും 10 കിലോമീറ്റർ അകലെയാണ് ഭൂഖണ്ഡത്തിലെ കയൺസിൽ നിന്നും 45 കിലോമീറ്റർ തെക്കു-കിഴക്കായാണിവയുടെ സ്ഥാനം. ആദിവാസികളായ മാൻഡിങ്ഗൽബേ യിഡിജി, ഗുൻഗൻഡ്ജി എന്നിവരുടെ പരമ്പരാഗതമായ വാസസ്ഥാനമാണിത്. 



</doc>
<doc id="381070" url="https://ml.wikipedia.org/wiki?curid=381070" title="ഗ്ലാസ് ഹൗസ് മൗണ്ടൻസ് ദേശീയോദ്യാനം">
ഗ്ലാസ് ഹൗസ് മൗണ്ടൻസ് ദേശീയോദ്യാനം

ആസ്ത്രേലിയയിലെ ക്യൂൻസ് ലാന്റിലെ സൺഷൈൻ തീരപ്രദേശത്തായി സ്ഥിതിചെയ്യുന്ന ദേശീയോദ്യാനമാണ് ഗ്ലാസ് ഹൗസ് മൗണ്ടൻസ് ദേശീയോദ്യാനം. ഗ്ലാസ് ഹൗസ് പർവ്വതങ്ങളിലുള്ള ഈ ദേശീയോദ്യാനം പൈതൃകമായി അംഗീകരിച്ചതാണ്. ബ്രിസ്ബേനു വടക്കായി 70 കിലോമീറ്റർ അകലെയാണിത്. ഈ ദേശീയോദ്യാനത്തിലുള്ള നിരപ്പായ സമതലം അടയാളപ്പെടുത്തുന്നത് നശിച്ചുപോയ അഗ്നിപർവ്വതങ്ങളിലെ റയോലൈറ്റിനേയും ട്രാക്കൈറ്റ് വോൾക്കാനിക് പ്ലഗിനേയും. ഇവയിലെ കോറുകൾ ഉണ്ടായത് 27 മുതൽ 26 മില്യൺ വർഷങ്ങൾക്കു മുൻപാണ്. 

1994ൽ സ്ഥാപിച്ചതാണ് ഈ ദേശീയോദ്യാനം. 2010 ജൂൺ 23 ന് ക്യൂൻസ് ലാന്റിലെ സർക്കാർ കൂടുതലായി 2,117 ഹെക്റ്റർ കൂടി ഉൾപ്പെടുത്തിയതായി പ്രഖ്യാപിച്ചു. 2007 മേയ് 3 ന് ഇതിനെ ക്യൂൻസ്ലാന്റ് ഹെറിറ്റേജ് റജിസ്റ്റ്രിയിൽ ഉൾപ്പെടുത്തി. 


 This Wikipedia article contains material from ""The Queensland heritage register"" published by the State of Queensland under CC-BY 3.0 AU licence (accessed on 7 July 2014, archived on 8 October 2014). The geo-coordinates were computed from the ""Queensland heritage register boundaries"" published by the State of Queensland under CC-BY 3.0 AU licence (accessed on 5 September 2014, archived on 15 October 2014).


</doc>
<doc id="381071" url="https://ml.wikipedia.org/wiki?curid=381071" title="ഗ്ലോസ്റ്റർ ഐലന്റ് ദേശീയോദ്യാനം">
ഗ്ലോസ്റ്റർ ഐലന്റ് ദേശീയോദ്യാനം

ഗ്ലോസ്റ്റർ ഐലന്റ് ദേശീയോദ്യാനം എന്നത് ആസ്ത്രേലിയയിലെ ക്യൂൻസ്ലാന്റിലുള്ള ഒരു ദേശീയോദ്യാനമാണ്. ബ്രിസ്ബേനു വടക്കു-പടിഞ്ഞാറായി 950 കിലോമീറ്റർ അകലെയാണിത്. ഇതിനെ ബോവൻ പട്ടണത്തിൽ നിന്നും കാണാം. 1770ൽ ഈ ദ്വീപിനെ കണ്ട ബ്രിട്ടീഷ് പര്യവേക്ഷകനായ ജെയിംസ് കുക്ക് അബദ്ധത്തിൽ ഇട്ടതാണ് കേപ്പ് ഗോസ്റ്റർ എന്ന പേര്. ഗോസ്റ്റർ ദ്വീപിനേയോ സമീപപ്രദേശങ്ങളേയും വിളിക്കാൻ കേപ്പ് ഗ്ലോസ്റ്റർ എന്ന പേര് അനൗപചാരികമായി ഉപയോഗിക്കുന്നുണ്ട്. 



</doc>
<doc id="381073" url="https://ml.wikipedia.org/wiki?curid=381073" title="ഗൂഡെഡുല്ല ദേശീയോദ്യാനം">
ഗൂഡെഡുല്ല ദേശീയോദ്യാനം

ഗൂഡെഡുല്ല ദേശീയോദ്യാനം എന്നത് ആസ്ത്രേലിയയിലെ ക്യൂൻസ്ലാന്റിലുള്ള് ഒരു ദേശീയോദ്യാനമാണ്. ബ്രിസ്ബേനു വടക്കു-പടിഞ്ഞാറായി 573 കിലോമീറ്റർ അകലെയാണിത്. ബ്രിഗാലോ ബെൽറ്റിനു നടുവിലായാണ് ഈ ദേശീയോദ്യാനം സ്ഥിതിചെയ്യുന്നത്. 

ഈ ദേശീയോദ്യാനത്തിലേക്കുള്ള പ്രവേശനം നാലുചക്രവാഹനങ്ങൾ വിഴിമാത്രമേ അനുവദിക്കൂ. കാമ്പിങ്ങിന് അനുമതി ആവശ്യമാണ്. വാഡ്ലോ യാർഡ്സ്, കിങ്സ് ഡാം, പാംസ് എന്നീ മൂന്ന് സ്ഥനങ്ങളിലാണ് ഇത് കാമ്പിങ് നടത്താൻ കഴിയുന്നത്. എന്നിരുന്നാലും ഈ മൂന്ന് സ്ഥലങ്ങളിലും കാമ്പിങ്ങിനു വേണ്ട സൗകര്യങ്ങളില്ല. 



</doc>
<doc id="381074" url="https://ml.wikipedia.org/wiki?curid=381074" title="സാന്താ റോസാ ദേശീയോദ്യാനം">
സാന്താ റോസാ ദേശീയോദ്യാനം

സാന്ത റോസ ദേശീയോദ്യാനം, വടക്കുപടിഞ്ഞാറൻ കോസ്റ്റാറിക്കയിലെ ഗ്വാനാകാസ്റ്റെ പ്രവിശ്യയിൽ സ്ഥിതിചെയ്യുന്ന ഒരു ദേശീയോദ്യാനമാണ്. 1971 ൽ രൂപീകരിക്കപ്പെട്ട ഇത് കോസ്റ്റാറിക്കയിലെ ആദ്യത്തെ ദേശീയോദ്യാനമായിരുന്നു.

സാന്താ റോസാ ദേശീയോദ്യാനത്തിൻറെ പ്രധാന കവാടം സ്ഥിതിചെയ്യുന്നത്, വടക്കൻ ഗ്വാനാകാസ്റ്റെ പ്രവിശ്യയിൽ ലൈബീരിയയുടെ 36 കിലോമീറ്റർ (22 മൈൽ) വടക്കായിട്ടാണ്. ഈ ദേശീയോദ്യാനത്തിൻറെ ആകെ വിസ്തീർണ്ണം 495 ചതുരശ്ര കിലോമീറ്റർ (191 ചതുരശ്ര മൈൽ) ആണ്. സാന്താ റോസാ യുദ്ധം നടന്ന സ്ഥലത്തിൻറെ സംരക്ഷണത്തിന് വേണ്ടി രൂപീകിരിച്ച് " Area de Conservación Guanacaste World Heritage site ൻറെ ഭാഗമാണ് ഈ ദേശീയോദ്യാനം. ദേശീയോദ്യാനം അൽപം കൂടി വലിയ, ദേശീയ ഗ്വനാകാസ്റ്റെ സംരക്ഷണ മേഖലയ്ക്കുള്ളിലാണ് സ്ഥിതിചെയ്യുന്നത്.


</doc>
<doc id="381075" url="https://ml.wikipedia.org/wiki?curid=381075" title="ഗുഡ്നൈറ്റ് സ്ക്രബ് ദേശീയോദ്യാനം">
ഗുഡ്നൈറ്റ് സ്ക്രബ് ദേശീയോദ്യാനം

ഗുഡ്നൈറ്റ് സ്ക്രബ് ദേശീയോദ്യാനം ആസ്ത്രേലിയആസ്ത്രേലിയയിലെ ക്യൂൻസ് ലാന്റിലാണ് സ്ഥിതിചെയ്യുന്നത്. ബ്രിസ്ബേനിൽ നിന്നും വടക്കു-പടിഞ്ഞാറായി 274 കിലോമീറ്റർ അകലെയാണിതിന്റെ സ്ഥാനം. ബർനെറ്റ് നദിയുടെ ജലസംഭരണമേഖല, സൗത്ത് ഐസ്റ്റ് ക്യൂൻസ്ലാന്റ് ജൈവമേഖലകൾ എന്നിവിടങ്ങളിലായി ഈ ദേശീയോദ്യാനത്തിൽ 66.7 ചതുരശ്രകിലോമീറ്റർ കരപ്രദേശം ഉൾപ്പെടുന്നു. 

ഗുഡ്നൈറ്റ് സ്ക്രബ് ദേശീയോദ്യാനം ഹൂപ്പ് പൈൻ മരങ്ങൾ കൂടുതലായുള്ള വരണ്ട മഴക്കാടുകൾ സംരക്ഷിക്കുന്നു. അപൂർവ്വമോ വംശനാശഭീഷണി നേരിടുന്നതോ ആയ കുറഞ്ഞത് അഞ്ച് സ്പീഷീസുകളെ എങ്കിലും ഈ ദേശീയോദ്യാനത്തിൽ കണ്ടെത്തിയിട്ടൂണ്ട്. 

കാമ്പിങ്ങ് ഈ ദേശീയോദ്യാനത്തിൽ അനുവദനീയമല്ല. നടപ്പാതകൾ ഇവിടെയില്ല. എങ്കിൽക്കൂടി ഇവിടെ അഗ്നിപ്പാതകൾ ഉണ്ട്. 



</doc>
<doc id="381078" url="https://ml.wikipedia.org/wiki?curid=381078" title="ടെനോറിയോ വോൾക്കാനോ ദേശീയോദ്യാനം">
ടെനോറിയോ വോൾക്കാനോ ദേശീയോദ്യാനം

ടെനോറിയോ വോൾക്കാനോ ദേശീയോദ്യാനം (സ്പാനിഷ്: "Parque Nacional Volcán Tenorio") കോസ്റ്റാറിക്കയുടെ വടക്ക് ഭാഗത്തു സ്ഥിതി ചെയ്യുന്നതും അരെനാൽ ടിലരാൻ കൺസർവേഷൻ മേഖലയുടെ ഭാഗവുമായ ഒരു ദേശീയോദ്യാനമാണ്. ദേശീയ ഉദ്യാനത്തിൻറെ കേന്ദ്രഭാഗം ദേശീയോദ്യാനത്തിൻറെ പേരിനു നിദാനമായ ഒരു അഗ്നിപർവ്വതമാണ്. 1995-ലാണ് ടെനോറിയോ അഗ്നിപർവതം ദേശീയോദ്യാനത്തിൻറെ ഭാഗമായി മാറിയത്. ഈ അഗ്നിപർവ്വതം സ്ഥിതിചെയ്യുന്നത് ഗ്വാനകാസ്റ്റെ പ്രവിശ്യയിലെ ഫോർച്ചൂണയിൽ നിന്ന് 26 മൈൽ വടക്കുകിഴക്കായിട്ടാണ്.

ടെനോറിയോ അഗ്നിപർവ്വതം, നാല് അഗ്നിപർവത കൊടമുടികളും രണ്ട് അഗ്നിപർവ്വത ഗർത്തങ്ങളും അടങ്ങിയതാണ്. ഇതിൽ ഒരു അഗ്നിപർവ്വത ഗർത്തം പലപ്പോഴും മോണ്ടെസുമ അഗ്നിപർവ്വതം എന്നുവിളിക്കപ്പെടുന്നു.  ടെനോറിയോയ്ക്ക് 6,287 അടി (1,913 മീറ്റർ) ഉയരമാണുള്ളത്. ഇവിടെനിന്ന് ഉത്ഭവിക്കുന്ന റിയോ സെലെസ്റ്റെ (ഇളം നീല നദി) നീല നിറത്തിൽ കാണപ്പെടുന്നതിനു കാരണം അഗ്നിപർവതത്തിൽ നിന്നുള്ള സൾഫറിൻറെ ഉൽസർജ്ജനവും, കാത്സ്യം കാർബണേറ്റ് ഊറിവരുന്നതുമാണ്.ഉഷ്‌ണജലസ്രാതസ്സുകൾ, നദികൾ, വെള്ളച്ചാട്ടങ്ങൾ, തടാകങ്ങൾ എന്നിവയെല്ലാം അടങ്ങിയതാണ് ഭൂപ്രകൃതി.


</doc>
<doc id="381079" url="https://ml.wikipedia.org/wiki?curid=381079" title="ഗ്രീൻ ഐലന്റ് ദേശീയോദ്യാനം">
ഗ്രീൻ ഐലന്റ് ദേശീയോദ്യാനം

ഗ്രീൻ ഐലന്റ് ദേശീയോദ്യാനം എന്നത് ഒരു ചെറിയ കോറൻ കേയിലുള്ളതും സംരക്ഷിതപ്രദേശമെന്നു പ്രഖ്യാപിക്കപ്പെട്ടതുമായ ദേശീയോദ്യാനമാണ്. ഇവിടുത്തെ ആദിവാസികളായ ഗുൻഗ്ഗന്യ്ജി ജനങ്ങൾ ഇത്നെ ദുബുക്ജി എന്നാണ് വിളിക്കുന്നത്. ഗുൻഗ്ഗന്യ്ജി ജനങ്ങൾ ഈ ദ്വീപിനെ ഉപക്രമത്തിനു വേണ്ടിയുള്ള മൈതാനമായാണ് ഉപയോഗിച്ചു വന്നിരുന്നത്. 

ഈ ദേശീയോദ്യാനം ക്യൂൻസ്ലാന്റിലെ കയ്ൺസിൽ നിന്നും 27 കിലോമീറ്റർ അകലെയാണിത്. ഇവിടേക്ക് കയ്ൺസിൽ നിന്നും എല്ലാ ദിവസവും സ്ഥിരമായി പുറപ്പെടുന്ന ബോട്ടുകളുണ്ട്. ഗ്രേറ്റ് ബാറിയർ റീഫ് ലോകപൈതൃകസ്ഥലങ്ങളിൽ ഏറ്റവും കൂടുതൽ ആളുകൾ സന്ദർശിക്കുന്ന ദ്വീപ് ദേശീയോദ്യാനം എന്ന ഖ്യാതി ഇതിനുണ്ട്. 


</doc>
<doc id="381081" url="https://ml.wikipedia.org/wiki?curid=381081" title="മാന്വേൽ അൻറോണിയോ ദേശീയോദ്യാനം">
മാന്വേൽ അൻറോണിയോ ദേശീയോദ്യാനം

കോസ്റ്റാറിക്കയുടെ പസഫിക് തീരത്ത്, സെൻട്രൽ പസിഫിക് കൺസർവേഷൻ ഏരിയയിലെ ഒരു ചെറിയ ദേശീയ ഉദ്യാനമാണ് മാന്വേല‍ അൻറോണിയോ ദേശീയോദ്യാനം (). ഇത് പുൻററെനാസ് പ്രോവിൻസിലെ ക്വെപ്പോസ് നഗരത്തിന് തെക്കായി ദേശീയ തലസ്ഥാനമായ സാൻ ജോസിൽനിന്ന് 132 കിലോമീറ്റർ (82 മൈൽ) ദൂരത്തിലാണ് സ്ഥിതിചെയ്യുന്നത്.1972 ൽ പ്രവർത്തനമാരംഭിച്ച ഈദേശീയോദ്യാനത്തിൻറെ ഭൂവിസ്തൃതി 1983 ഹെക്ടർ ആണ്. കോസ്റ്റാറിക്കയിലെ മറ്റു ദേശീയോദ്യാനങ്ങളേക്കാൽ വളരെ ചെറുതാണിത്. വർഷം തോറും ഏകദേശം 150,000 സന്ദർശകരുള്ള ഈ ഉദ്യാനം മനോഹരമായ ബീച്ചുകളാലും മലകയറ്റ പാതകളാലും അറിയപ്പെടുന്നു. 2011 ൽ ഫോർബ്സ് മാഗസിൻ, മാന്വേൽ അൻറോണിയോ ദേശീയോദ്യാനത്തെ ലോകത്തിലെ 12 ഏറ്റവും മനോഹരമായ ദേശീയ പാർക്കുകളുടെ പട്ടികപ്പെടുത്തിയിരുന്നു.



</doc>
<doc id="381082" url="https://ml.wikipedia.org/wiki?curid=381082" title="ഗ്രേ പീക്ക്സ് ദേശീയോദ്യാനം">
ഗ്രേ പീക്ക്സ് ദേശീയോദ്യാനം

ഗ്രേ പീക്ക്സ് ദേശീയോദ്യാനം എന്നത് ആസ്ത്രേലിയയിലെ ക്യൂൻസ്ലാന്റിന്റെ ഏറ്റവും വടക്കുള്ള ദേശീയോദ്യാനമാണ്. ബ്രിസ്ബേനിൽ നിന്നും വടക്കു-പടിഞ്ഞാറായി 1,374 കിലോമീറ്റർ അകലെയാണിത്. താഴ്ന്നപ്രദേശത്തെ ഉഷ്ണപ്രദേശമഴക്കാടുകളെ സംരക്ഷിക്കുന്നതിൽ പ്രധാനപ്പെട്ട പക്ഷിസങ്കേതമായ കോസ്റ്റൽ വെറ്റ് ട്രോപ്പിക്സിന്റെ ഭാഗമായ ഈ ദേശീയോദ്യാനത്തിന്റെ പ്രാധാന്യം ബേഡ് ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്. 



</doc>
<doc id="381085" url="https://ml.wikipedia.org/wiki?curid=381085" title="ഹൻ ടേബിൾലാന്റ് ദേശീയോദ്യാനം">
ഹൻ ടേബിൾലാന്റ് ദേശീയോദ്യാനം

ഹൻ ടേബിൾലാന്റ് ദേശീയോദ്യാനം ആസ്ത്രേലിയയിലെക്യൂൻസ്ലാന്റിലുള്ള ഒരു ദേശീയോദ്യാനമാണ്. ബ്രിസ്ബേനിൽ നിന്നും 1,436 കിലോമീറ്റർ വടക്കു-പടിഞ്ഞാറായാണിത്. 1989ലാണ് ഇത് ഒരു ദേശീയോദ്യാനമാകുന്നത്. 2004 ൽ ഇതിന്റെ വിസ്തീർണ്ണം ഇരട്ടിയാക്കി. 

എയ്നാസ്ലെയ് അപ്പ് ലാന്റ്സ് ജൈവമേഖലയ്ക്കും മിറ്റ്ചെൽ നദിയുടെ ജലസംഭരണ മേഖലയ്ക്കിടയിലുമാണ് ഈ ദേശീയോദ്യാനത്തിന്റെ സ്ഥാനം. 

ഹൻ ടേബിൾ ലാന്റ് പർവ്വതനിരകളിലെ വനങ്ങളെ സംരക്ഷിക്കാനായാണ് ഈ ദേശീയോദ്യാനം ആരംഭിച്ചത്. 



</doc>
<doc id="381086" url="https://ml.wikipedia.org/wiki?curid=381086" title="ലാസ് ബൌളാസ് ദേശീയോദ്യാനം">
ലാസ് ബൌളാസ് ദേശീയോദ്യാനം

ലാസ് ബൌളാസ് ദേശീയ മറൈൻ ഉദ്യാനം, ടെമ്പിസ്ക്വെ കൺസർവേഷൻ ഏരിയയുടെ ഭാഗമായ കോസ്റ്റാറിക്കയിലെ ദേശീയ ഉദ്യാനമാണ്. ഏകദേശം 43.243 ഏക്കർ (175 ചതുരശ് കിലോമീറ്റർ) വിസ്തൃതിയിലുള്ള സമുദ്ര മേഖല തമറിൻഡോ പട്ടണത്തിൻറെ വടക്കുഭാഗത്തായി വ്യാപിച്ചു കിടക്കുന്നു. അമേരിക്കയുടെ പസഫിക് തീരത്ത് ലെതർബാക്ക് കടലാമകളുടെ ഏറ്റവും വലിയ കൂടുകെട്ടൽ കോളനിയാണിത്. പ്ലായ ഗ്രാൻറ (ഗ്രേറ്റ് ബീച്ച്) തീരത്തേയ്ക്ക് പെൺ ലെതർബാക്ക് കടലാമകൾ ഒക്ടോബറിനും മെയ് മാസത്തിനുമിടയിലള്ള കാലത്ത് എത്തുകയും മുട്ടയിടുകയും ചെയ്യുന്നു.

ദേശീയോദ്യാനത്തിൻറെ പകുതിയിലധികം പ്രദേശങ്ങളും വെള്ളത്തിനടിയിലുള്ള പരിരക്ഷിതപ്രദേശങ്ങളാണെങ്കിലും സ്കൂബാ ഡൈവിംഗ് പോലയുള്ള വിനോദങ്ങൾ അനുവദനീയമാണ്. ദേശീയോദ്യാനത്തിൽ വെള്ളമണലുള്ള ബീച്ചുകളും വനമേഖലയുമുണ്ട്. ഇവിടുത്തെ വനങ്ങൾ ഏകദേശം 174 തരം പക്ഷികളുടേയും മറ്റനേകം മൃഗങ്ങളുടേയും സ്വാഭാവിക ആവാസ സ്ഥലമാണ്. കണ്ടൽവനങ്ങളും അഴിമുഖങ്ങളും ഇവിടെ വേണ്ടുവോളമുണ്ട്.


</doc>
<doc id="381089" url="https://ml.wikipedia.org/wiki?curid=381089" title="ഹേസ്റ്റീസ് സ്വാമ്പ് ദേശീയോദ്യാനം">
ഹേസ്റ്റീസ് സ്വാമ്പ് ദേശീയോദ്യാനം

ഹേസ്റ്റീസ് സ്വാമ്പ് ദേശീയോദ്യാനം ആസ്ത്രേലിയയിലെ ക്യൂൻസ് ലാന്റിൽ സ്ഥിതിചെയ്യുന്ന ഒരു ദേശീയോദ്യാനമാണ്. ക്യൂൻസ് ലാന്റിന്റെ ഏറ്റവും വടക്കുള്ള അതെർട്ടൻ പട്ടണത്തിൽ നിന്നും ഏതാനും കിലോമീറ്റർ തെക്കായാണ് ഈ സ്വാമ്പ്. 1980 ഏപ്രിൽ 5 നാണ് ഈ സ്വാമ്പിന്റെ ഭാഗം ആദ്യമായി ദേശീയോദ്യാനമായി പ്രഖ്യാപിക്കപ്പെടുന്നത്.



</doc>
<doc id="381090" url="https://ml.wikipedia.org/wiki?curid=381090" title="ഹെൽ ഹോൾ ഗോർജ് ദേശീയോദ്യാനം">
ഹെൽ ഹോൾ ഗോർജ് ദേശീയോദ്യാനം

ഹെൽ ഹോൾ ഗോർജ് ദേശീയോദ്യാനം ആസ്ത്രേലിയയിലെ ക്യൂൻസ് ലാന്റിന്റെ തെക്കു-പടിഞ്ഞാറാൻ ഭാഗത്തായി സ്ഥിതിചെയ്യുന്നത് ദേശീയോദ്യാനമാണ്. ഇത് ബ്രിസ്ബേനിൽ നിന്നും 912 കിലോമീറ്റർ പടിഞ്ഞാറായാണുള്ളത്. 



</doc>
<doc id="381091" url="https://ml.wikipedia.org/wiki?curid=381091" title="ഹംബോൾട്ട് ദേശീയോദ്യാനം">
ഹംബോൾട്ട് ദേശീയോദ്യാനം

ഹംബോൾട്ട് ദേശീയോദ്യാനം ആസ്ത്രേലിയയിലെ ക്യൂൻസ് ലാന്റിലുള്ള ഒരു ദേശീയോദ്യാനമാണ്. എമിറാൾഡിൽ നിന്നും ഏകദേശം 110 കിലോമീറ്റർ തെക്കു-കിഴക്കായാണിത്.

ബ്രിഗാലോ ജൈവമേഖലയിലെ കോമെറ്റ് നദിയുടെ ജലസംഭരണ മേഖലയിലെ ചതുപ്പുനിലയെ ഈ ദേശീയോദ്യാനം സംരക്ഷിക്കുന്നു. 



</doc>
<doc id="381093" url="https://ml.wikipedia.org/wiki?curid=381093" title="ജപ്പൂൺ ദേശീയോദ്യാനം">
ജപ്പൂൺ ദേശീയോദ്യാനം

ജപ്പൂൺ ദേശീയോദ്യാനം ആസ്ത്രേലിയയിലെ ക്യൂൻസ് ലാന്റിലാണ് സ്ഥിതിചെയ്യുന്നത്. ക്യൂൻസ് ലാന്റിലെ വെറ്റ് ട്രോപ്പിക്കിലെ തദ്ദേശീയമായ ഒരു ശ്രേണി പക്ഷിസ്പീഷീസുകളെ സംരക്ഷിക്കുന്നതിൽ പ്രധാനപ്പെട്ട പക്ഷിസങ്കേതമായ വൂറൂനൂറന്റെ ഭാഗമായ ഈ ദേശീയോദ്യാനത്തെ ബേഡ് ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്. 


</doc>
<doc id="381094" url="https://ml.wikipedia.org/wiki?curid=381094" title="പെരിറ്റോ മൊറേനോ ദേശീയോദ്യാനം">
പെരിറ്റോ മൊറേനോ ദേശീയോദ്യാനം

പെരിറ്റോ മൊറേനോ ദേശീയോദ്യാനം ((Spanish: "Parque Nacional Perito Moreno") അർജന്റീനയിലെ ഒരു ദേശീയോദ്യാനമാണ്. ചിലി അതിർത്തിയിലുള്ള സാന്താക്രൂസ് പ്രവിശ്യയുടെ പടിഞ്ഞാറൻ മേഖലയിലാണ് ഈ ദേശീയോദ്യാനം സ്ഥിതി ചെയ്യുന്നത്. സമുദ്രനിരപ്പിൽ നിന്നും 900 മീറ്റർ ഉയരത്തിൽ, മലകളും താഴ്വരകളും നിറഞ്ഞ ഈ ദേശീയോദ്യാനത്തിൻറെ ആകെ വിസ്തീർണ്ണം 126,830 ഹെക്ടറാണ്.

1937 ൽ രൂപീകരിക്കപ്പെട്ട ഈ ദേശീയോദ്യാനം അർജന്റീനയിലെ ഏറ്റവും പഴക്കം ചെന്ന ദേശീയോദ്യാനങ്ങളിലൊന്നാണ്. ഇതിൻറെ പേര് പര്യവേക്ഷകനായിരുന്ന ഫ്രാൻസിസ്കോ മോറെനോയുടെ ബഹുമാനാർത്ഥം നൽകപ്പെട്ടതാണ്.


</doc>
<doc id="381096" url="https://ml.wikipedia.org/wiki?curid=381096" title="പ്രിഡെൽറ്റ ദേശീയോദ്യാനം">
പ്രിഡെൽറ്റ ദേശീയോദ്യാനം

പ്രിഡെൽറ്റ് ദേശീയോദ്യാനം (Spanish: "Parque Nacional Predelta") അർജൻറീനയിലെ ഒരു ദേശീയോദ്യാനമാണ്. എൻട്രേ റിയോസ് പ്രവിശ്യയുടെ തെക്കുപടിഞ്ഞാറായി, അർജൻറൈൻ മെസൊപ്പോട്ടേമിയയിലെ ഡയമണ്ടെയിൽനിന്ന് 6 കിലോമീറ്റർ തെക്കായി,പരാനാ നദീ ഡെൽറ്റയുടെ തുടക്കത്തിലാണിതു സ്ഥിതിചെയ്യുന്നത്.


</doc>
<doc id="381118" url="https://ml.wikipedia.org/wiki?curid=381118" title="താൽ ഛാപ്പർ വന്യജീവി സങ്കേതം">
താൽ ഛാപ്പർ വന്യജീവി സങ്കേതം

താൽ ഛാപ്പർ വന്യജീവിസങ്കേതം രാജസ്ഥാനിലെ വടക്കൻ ജില്ലയായ ചുരുജില്ലയിലെ ശേഖാവതി പ്രവിശ്യയിൽ സ്ഥിതിചെയ്യുന്നു. ഇവിടം കൃഷ്ണമൃഗത്തിന്റെ പേരിലാണ് അറിയപ്പെടുന്നത്. അവകൂടാതെ അനേകതരം പക്ഷികളും ഇവിടെ അധിവസിക്കുന്നു. ജയ്പൂരിൽനിന്ന് 210 കിലോമീറ്റർ അകലെ ഗ്രേറ്റ് ഇന്ത്യൻ മരുഭൂമിയുടെ അറ്റത്ത് രത്നഗ്രാഹിൽനിന്നും സുജൻഗ്രാഹിലേക്കുള്ള റോഡരികിലാണ് ഈ വന്യജീവിസങ്കേതം സ്ഥിതിചെയ്യുന്നത്. ചുരുജില്ലയിലെ സുജൻഗ്രാഹ് തെഹ്സിലിലാണ് താൽ ഛാപ്പർ വന്യജീവിസങ്കേതം സ്ഥിതിചചെയ്യുന്നത്. നോഖ സുജൻഗ്രാഹ് സംസ്ഥാനപാതയിൽ ചുരുവിൽനിന്ന് 85 കിലോമീറ്ററും ബിക്കാനീറിൽ നിന്ന് 132 കിലോമീറ്ററും അകലെയാണ് ഈ വന്യജീവിസങ്കേതം. ഏറ്റവും അടുത്തുള്ള തീവണ്ടിനിലയം ഛാപ്പർ ആണ്. അടുത്തുള്ള വിമാനത്താവളം ജയ്പൂർ 215 കിലോമീറ്റർ അകലെയാണ്. 

കൃഷ്ണമൃഗങ്ങളുടെ പ്രധാന ആവാസകേന്ദ്രമാണ് താൽ ഛാപ്പർ.


</doc>
<doc id="381126" url="https://ml.wikipedia.org/wiki?curid=381126" title="ടാസാ ദേശീയോദ്യാനം">
ടാസാ ദേശീയോദ്യാനം

ടാസാ ദേശീയോദ്യാനം (Arabic:الحظيرة الوطنية تازة) അൾജീരിയയിലെ ചെറിയ ദേശീയോദ്യാനങ്ങളിലൊന്നാണ്. ടെൽ അറ്റ്ലസ് മലനിരകളിലെ ജിജേൽ പ്രവിശ്യയിൽ സ്ഥിതിചെയ്യുന്ന ഈ ഉദ്യാനത്തിൻറെ നാമകരണം ഇതിനടുത്തുള്ള ടാസ എന്ന പട്ടണത്തിൻറെ പേരിനെ ആസ്പദമാക്കിയാണ്. ഈ ദേശീയോദ്യാനത്തിൻറെ ആകെയുള്ള വിസ്തൃതി 3,807 ഹെക്ടർ (9,410 ഏക്കർ) ആണ്. ഇതിൽ ഗ്വെറോച്ച് മാസിഫിലെ വനപ്രദേശത്തിന്റെ ഭാഗങ്ങളും ഉൾപ്പെടുന്നു.

പാർക്കിന്റെ താഴ്ന്ന ഭാഗങ്ങളിൽ വിരളമായി ശൈത്യം അനുഭവപ്പെടുന്നുണ്ടെങ്കിലും താരതമ്യേന ഇളംചൂടുള്ളതും വരണ്ടതുമാണ്. ശൈത്യകാലത്ത് കൊടുമുടികൾ മഞ്ഞ് മൂടിയ നിലയിലായിരിക്കുന്നതാണ്. ദേശീയോദ്യാനത്തിലെ വർഷപാതം 1,000 to 1,400 മില്ലീമീറ്റരായി (39 to 55 ഇഞ്ച്) വ്യത്യാസപ്പെട്ടിരിക്കുന്നു. വർഷത്തെ ശരാശരി താപനില 18 ° C (64 ° F) ആണ്.


</doc>
<doc id="381128" url="https://ml.wikipedia.org/wiki?curid=381128" title="ടാസ്സിലി ൻ'അജ്ജെർ ദേശീയോദ്യാനം">
ടാസ്സിലി ൻ'അജ്ജെർ ദേശീയോദ്യാനം

ടാസ്സിലി ൻ'അജ്ജെർ ദേശീയോദ്യാനം (Berber: "Tasili n Ajjer", Arabic: طاسيلي ناجر‎‎, English: "Plateau of the Rivers") സഹാറ മരുഭൂമിയുടെ അൾജീരിയൻ സെക്ഷനിൽ, അതിവിശാലമായ ഒരു പീഠഭൂമിയിൽ നിലനിൽക്കുന്നതും തെക്കു-കിഴക്കൻ അൾജീരിയ, പടിഞ്ഞാറൻ ലിബിയ, വടക്കൻ നൈജർ എന്നിവിടങ്ങളെ വലയം ചെയ്തുകിടക്കുന്നതുമായ വൻതോതിൽ ദ്രവീകരണപ്രവണതയുള്ള ഒരു മണൽക്കൽ രൂപീകരണ പ്രദേശമാണ്. 300 ലധികം റോക്ക് ആർച്ചുകൾ, ദ്രവീകൃതമായ മണൽക്കല്ലുകൊണ്ടുള്ള തൂണുകൾ, കിഴുക്കാംതൂക്കായ പാറക്കെട്ടുകൾ, ഉപരിതലത്തിൽ ശാശ്വതമായി ജലം നില്ക്കുന്ന മലയിടുക്കുകൾ എന്നിവയെല്ലാമടങ്ങിയതാണ് ഈ പ്രദേശം.  ടാസ്സിലി ൻ'അജ്ജെർ ദേശീയോദ്യാനത്തിന് 72,000 ചതുരശ്ര കിലോമീറ്റർ (28,000 ചതുരശ്ര മൈൽ) വിസ്തീർണ്ണമുണ്ട്.


</doc>
<doc id="381131" url="https://ml.wikipedia.org/wiki?curid=381131" title="ച്രിയ ദേശീയോദ്യാനം">
ച്രിയ ദേശീയോദ്യാനം

ച്രിയ ദേശീയോദ്യാനം (Arabic:الحديقة الوطنية الشريعة), അൾജീരിയയിലെ ഏറ്റവും ചെറിയ ദേശീയോദ്യാനങ്ങളിൽ ഒന്നാണ്. ബ്ലിഡ പ്രവിശ്യായിലാണ് ഇതു സ്ഥിതിചെയ്യുന്നത്. ദേശീയദ്യാത്തിനു സമീപമുള്ള ച്രിയ എന്ന ചെറുപട്ടണത്തിൻ പേരിനെ ആസ്പദമാക്കി നാമകരണം ചെയ്യപ്പെട്ടിരിക്കുന്നു. ബ്ലിഡീൻ അറ്റ്ലസ് (ടെൽ അറ്റ്ലസിൻറെ ഭാഗം) എന്നറിയപ്പെടുന്ന ഒരു പർവ്വതപ്രദേശത്താണ് ദേശീയോദ്യാനം സ്ഥിതിചെയ്യുന്നത്. ഇതിൽ ച്രിയ സ്കീ സ്റ്റേഷനും ഉൾപ്പെടുന്നു. ഗ്രോട്ടോ ഒാഫ് ചിഫ, ആഫ്രിക്കയിലെ സ്കീയിങ് സ്റ്റേഷനുകളിൽ സ്വാഭാവിക മഞ്ഞിൽ സ്കീയിംഗ് നടത്താൻ സാധിക്കുന്ന ഏതാനും ചില സ്കീയിംഗ് സ്റ്റേഷനുകളിലൊന്നാണ്.

വ്യത്യസ്തങ്ങളായ സസ്യജന്തു ജാലങ്ങളുടെ ആവാസകേന്ദ്രമാണ് ച്രിയ ദേശീയോദ്യാനം.

ഇതിലെ പുരാതന അറ്റ്ലസ് സെഡാർ വനങ്ങൾ വംശനാശ ഭീഷണി നേരിടുന്ന ബാർബറി മക്വാക്കെകളുടെ ആവാസമേഖലയാണ്. ബാർബറി മക്വാക്കെകളുടെ  ("Macaca sylvanus)" ഉപവിഭാഗങ്ങളിലുള്ള അംഗസംഖ്യയെ സംരക്ഷിക്കുന്ന അൾജീരിയയിലെ ഇത്തരത്തിലുള്ളഏതാനുംചില ആവാസ മേഖലകളിൽ ഒന്നാണ് ഈ ദേശീയ ഉദ്യാനം.


</doc>
<doc id="381132" url="https://ml.wikipedia.org/wiki?curid=381132" title="ക്വിക്കാമ ദേശീയോദ്യാനം">
ക്വിക്കാമ ദേശീയോദ്യാനം

ക്വക്കാമ ദേശീയോദ്യാനം (Portuguese: Parque Nacional do Quiçama or Parque Nacional da Quissama), വടക്കുപടിഞ്ഞാറൻ അൻഗോലയിലെ ഒരു ദേശീയ ഉദ്യാനമാണ്. ഇത് കിസാമ ദേശീയദ്യാനം എന്ന പേരിലും അറിയപ്പെടുന്നുണ്ട്. അങ്കോളയിലാകെ പ്രവർത്തിലുള്ള ഏക ദേശീയോദ്യാനം ഇതു മാത്രമാണ്. അംഗോളൻ ആഭ്യന്തര യുദ്ധത്തിന്റെ ഫലമായി മറ്റു ദേശീയോദ്യാനങ്ങൾ ജീർണ്ണാവസ്ഥയിലായിരുന്നു.

അംഗോളൻ തലസ്ഥാനമായ ലുവാണ്ടയിൽ നിന്ന് ഏകദേശം 70 കിലോമീറ്റർ അകലെയാണ് ഈ ദേശീയോദ്യാനം സ്ഥിതി ചെയ്യുന്നത്. ദേശീയോദ്യാനം, 3 ദശലക്ഷം ഏക്കറിലധികം (12,000 ചതുരശ്ര കിലോമീറ്റർ) വിസ്തൃതിയിൽ പരന്നുകിടക്കുന്നു. താരതമ്യപ്പെടുത്തിയാല് ഇതിന് ഐക്യനാടുകളിലെ സംസ്ഥാനമായ റോഡ് ഐലൻഡിൻറെ രണ്ടിരട്ടി വലിപ്പമുണ്ട്.


</doc>
<doc id="381135" url="https://ml.wikipedia.org/wiki?curid=381135" title="കാമീയ ദേശീയോദ്യാനം">
കാമീയ ദേശീയോദ്യാനം

കാമീയ ദേശീയോദ്യാനം, അംഗോളയിലെ മൊക്സിക്കോ പ്രവിശ്യയിൽ സമുദ്രനിരപ്പിൽ നിന്നും 1100 മീറ്റർ ഉയരത്തിൽ സ്ഥിതി ചെയ്യുന്ന ഒരു ദേശീയോദ്യാനമാണ്. ഈ ദേശീയോദ്യാനത്തിനു സമീപസ്ഥമായ മുനിസിപ്പാലിറ്റിയായ കാമീയയുടെ പേരാണ് ദേശീയോദ്യാനം പങ്കുവയ്ക്കുന്നത്. കമേസിയ-ലുക്കാനോ റോഡാണ് പാർക്കിന്റെ വടക്കൻ അതിർത്തി. ചിഫുമാഗാ നദി കിഴക്കെ അതിർത്തിയുടെ തെക്ക് ഭാഗവും, ലുമേഗ, ല്യൂണ എന്നീ നദികൾ തെക്ക്-പടിഞ്ഞാറൻ അതിർത്തികളായും വരുന്നു.

ദേശീയോദ്യാനത്തിലെ ഭൂരിഭാഗം പ്രദേശങ്ങളും സാംബസി നദീതടത്തിൻറെ ഭാഗമായ കാലാവസ്ഥാനുസൃതമായി വെള്ളപ്പൊക്കമുണ്ടാകുന്ന സമതലങ്ങളാണ്. 

പാർക്കിൻറെ ഭൂരിഭാഗം പ്രദേശത്തുകൂടിയും ചിപ്മുകി നദിയിൽ ഒഴുകുന്നതോടൊപ്പം, സാംബസി നദീതടത്തിന്റെ ഭാഗമാണ് വ്യാപിച്ചുകിടക്കുന്ന സമതലങ്ങൾ. ദേശീയോദ്യാനത്തിൻറെ വടക്കൻ പകുതിയിലൂടെ ചിഫുമാഗെ നദി ഒഴുകുന്നു. പടിഞ്ഞാറൻ സാംബിയയിലെ സാംബെസി നദീതടത്തിലേതിനു സമാനമായ മിയോമ്പോ മരക്കാടുകളും ഇവിടെയുണ്ട്. അങ്കോളയിൽ മറ്റെവിടെയെങ്കിലും സംഭവിക്കാത്ത പ്രകൃതിയുടെ ഒരു മാതൃകയാണ് ഈ ദേശീയോദ്യാനം. 

രണ്ട് തടാകങ്ങൾ, ലാഗോ കാമീയ, ലാഗോ ഡിലോലോ (അൻഗോലയിലെ ഏറ്റവും വലിയ തടാകം) എന്നിവ ദേശീയോദ്യാനത്തിൻറെ അതിർത്തിക്ക് പുറത്തായിട്ടാണ് നിലനിൽക്കുന്നത്. ജലപക്ഷികളിലുള്ള സമ്പുഷ്ടമായ പുഷ്പങ്ങളും ചതുപ്പുനിലങ്ങളും ഇവിടെയുണ്ട്. ഇവ രണ്ടും പുൾക്കാടുകൾ നിറഞ്ഞ ചതുപ്പുകൾ ഉൾപ്പെടുന്നതും ജലപ്പക്ഷികളുടെ ആവാസ കേന്ദ്രങ്ങളുമാണ്.


</doc>
<doc id="381138" url="https://ml.wikipedia.org/wiki?curid=381138" title="വാസാ ദേശീയോദ്യാനം">
വാസാ ദേശീയോദ്യാനം

വാസാ ദേശീയോദ്യാനം (ഫ്രഞ്ച്: "Parc National de Waza"), കാമറൂണിലെ ഫാർ നോർത്ത് മേഖലയിലെ ലാഗോനെ-എറ്റ്-ചാരി എന്ന ഡിപ്പാർട്ടുമെൻറിൽ സ്ഥിതിചെയ്യുന്ന ഒരു ദേശീയോദ്യാനമാണ്. 1934 ൽ ഒരു വേട്ടയാടൽ റിസർവ്വായി സ്ഥാപിക്കപ്പെട്ട ഈ ദേശീയോദ്യാനത്തിൻറെ ആകെ വിസ്തൃതി 1,700 ചതുരശ്ര കിലോമീറ്റർ (660 ചതുരശ്ര മൈൽ) ആണ്. 1968 ൽ വാസാ ദേശീയോദ്യാനമെന്ന പദവി നേടുകയും 1979 ൽ യുനെസ്കോയുടെ ജൈവ സംരക്ഷണ മേഖലയായി മാറുകയും ചെയ്തു.


</doc>
<doc id="381140" url="https://ml.wikipedia.org/wiki?curid=381140" title="എൻ.കെ. ഐ. ദേശീയോദ്യാനം">
എൻ.കെ. ഐ. ദേശീയോദ്യാനം

എൻ.കെ. ഐ. ദേശീയോദ്യാനം, തെക്കുകിഴക്കൻ കാമറൂണിലെ കിഴക്കൻ പ്രവിശ്യയിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഈ ദേശീയോദ്യാനത്തിന് ഏറ്റവും അടുത്തുള്ള നഗരങ്ങൾ യോക്കാഡൂമ, മോളോണ്ടൌ, ലോമീ എന്നിവയാണ്. അതിനപ്പുറം ഉൾനാടൻ മേഖലയാണ്. ഈ ദേശീയോദ്യാനത്തിൻറെ അനതിവിദൂരമായ നിലനിൽപ്പുകാരണം "the last true wilderness" എന്നു വിളിക്കപ്പെടുന്നു. 

വലിയൊരു വൈവിധ്യമാർന്ന ജൈവവ്യവസ്ഥയുള്ള ഇവിടെ 265 ഇനം പക്ഷി വർഗ്ഗങ്ങളെ കണ്ടുവരുന്നു. മറ്റേത് ആഫ്രിക്കൻ രാജ്യങ്ങളിലേതിനേക്കാൾ കൂടുതലായി കാട്ടാനകൾ ഇവിടെ കാണപ്പെടുന്നു. അയൽ ദേശീയോദ്യാനമായ ബൌംബ ബെക്ക് ദേശീയോദ്യാനവുമായി ചേർന്ന് ഏകദേശം ചതുരശ്ര കിലോമീറ്ററിന് 2.5 എന്ന അനുപാതത്തിലാണ് ഇവിടെ കാട്ടാനകളുള്ളത്. 1980-കളിലെ സാമ്പത്തിക മാന്ദ്യകാലത്ത് ഈ മൃഗങ്ങൾ അനിയന്ത്രിമായി വേട്ടയാടലിന് ഇരയായിത്തീർന്നിരുന്നു. തദ്ദേശീയരായ ജനങ്ങളും സാമ്പത്തിക നേട്ടത്തിനായി വേട്ടക്കാരുടെ പ്രലോഭനങ്ങളിലകപ്പെട്ട് കള്ളവേട്ടക്കാരുടെ പാത പിന്തുടരുന്നു.


</doc>
<doc id="381143" url="https://ml.wikipedia.org/wiki?curid=381143" title="ക്രൂംബിറ്റ് ടോപ്പ്സ് ദേശീയോദ്യാനം">
ക്രൂംബിറ്റ് ടോപ്പ്സ് ദേശീയോദ്യാനം

ക്രൂംബിറ്റ് ടോപ്പ്സ് ദേശീയോദ്യാനം ആസ്ത്രേലിയയിലെ സെൻട്രൽ ക്യൂൻസ്ലാന്റിലെ ഒരു ദേശീയോദ്യാനമാണ്. മോണ്ടോയ്ക്കും കല്ലിയോപ്പിനും ഇടയിലായി ബോയ്ൻ വാലിയിലാണ് ഈ ദേശീയോദ്യാനം സ്ഥിതിചെയ്യുന്നത്. ബ്രിസ്ബേനിൽ നിന്നും വടക്കു-പടിഞ്ഞാറായി 399 കിലോമീറ്റർ അകലെയാണിതിന്റെ സ്ഥാനം. ഈ ദേശീയോദ്യാനം കാനിയ ഗോർജ് ദേശീയോദ്യാനത്തിൽ നിന്നും ഏകദേശം 25 കിലോമീറ്റർ അകലെയുമാണ്.

പക്ഷിനിരീക്ഷണം, ഓഫ്-റോഡ് റൈഡിങ്, ബുഷ് വോക്കിംഗ് എന്നിവ ഈ ദേശീയോദ്യാനത്തിൽ നടത്തുന്ന വിനോദപരിപാടികളിൽ ഉൾപ്പെടുന്നു. കാമ്പിങ് ഇവിടെ അനുവദനീയമാണ്.



</doc>
<doc id="381148" url="https://ml.wikipedia.org/wiki?curid=381148" title="കുറാന്റ ദേശീയോദ്യാനം">
കുറാന്റ ദേശീയോദ്യാനം

കുറാന്റ ദേശീയോദ്യാനം എന്നത് ആസ്ത്രേലിയയിലെ ഫാർ നോർത്ത് ക്യൂൻസ്ലാന്റിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഈ മേഖലയിലെ അനേകം ദേശീയോദ്യാനങ്ങളെപ്പോലെ ഇതും ലോക പൈതൃകസ്ഥലമായ വെറ്റ് ട്രോപ്പിക്സിന്റെ ഭാഗമാണ്. 

വംശനാശം നേരിടുന്ന സൗത്തേൺ കസോവറ, അപൂർവ്വമായ ലുംഹോൾട്ട്സ് ട്രീ കംഗാരു, വിക്റ്റോറിയാസ് റിഫിൾബേഡ് എന്നിവയുടെ ആവാസവ്യവസ്ഥയാണ് കുറാന്റ ദേശീയോദ്യാനം. മൈർട്ടിൽ റസ്റ്റ് എന്ന ഫംഗസ് മൂലമുണ്ടാകുന്ന രോഗം ഈ ദേശീയോദ്യാനത്തിൽ കണ്ടെത്തിയിട്ടുണ്ട്. 



</doc>
<doc id="381149" url="https://ml.wikipedia.org/wiki?curid=381149" title="കുറിമീൻ ബീച്ച് ദേശീയോദ്യാനം">
കുറിമീൻ ബീച്ച് ദേശീയോദ്യാനം

കുറിമീൻ ബീച്ച് ദേശീയോദ്യാനം എന്നത് ആസ്ത്രേലിയയിലെ ക്യൂൻസ് ലാന്റിൽ സ്ഥിതിചെയ്യുന്ന ഒരു ദേശീയോദ്യാനമാണ്. ബ്രിസ്ബെനിൽ നിന്നും വടക്കു-പടിഞ്ഞാറായി 1,295 കിലോമീറ്റർ അകലെയാണിത്. താഴ്ന്നപ്രദേശത്തെ ഉഷ്ണമേഖലാമഴക്കാടുകളിലെ പക്ഷികളെ സംരക്ഷിക്കുന്നതിൽ പ്രധാനപ്പെട്ട പക്ഷിസങ്കേതമായ കോസ്റ്റൽ വെറ്റ് ട്രോപ്പിക്സിന്റെ ഭാഗമായ ഈ ദേശീയോദ്യാനത്തിന്റെ പ്രധാന്യം ബേഡ് ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്. 


=അവലംബം==


</doc>
<doc id="381150" url="https://ml.wikipedia.org/wiki?curid=381150" title="ലോബെകെ ദേശീയോദ്യാനം">
ലോബെകെ ദേശീയോദ്യാനം

ലോബെകെ ദേശീയോദ്യാനം (alternate: Lake Lobake National Park) കിഴക്കൻ പ്രവിശ്യയിലെ മൊളൂണ്ടൌ അരോണ്ടിസ്സ്‍മെൻറിനുള്ളിലുള്ള തെക്കു കിഴക്കൻ കാമറൂണിലെ ഒരു ദേശീയ ഉദ്യാനമാണ്.  കോംഗോ തടത്തിൽ സ്ഥിതിചെയ്യുന്ന ഈ ദേശീയോദ്യാനത്തിനു കിഴക്കായി, മദ്ധ്യ ആഫ്രിക്കൻ റിപ്പബ്ലിക്കുമായും റിപ്പബ്ലിക് ഓഫ് കോംഗോയുമായുമുള്ള കാമറൂണിൻറെ അന്താരാഷ്ട്ര അതിർത്തിയായി സാങ്ഘ നദി നിലനിൽക്കുന്നു.  സെൻട്രൽ ആഫ്രിക്കൻ റിപ്പബ്ലിക്കിലേയും കോംഗോയിലേയും മറ്റു രണ്ടു റിസർവ്വുകൾക്കു സമീപത്തായിട്ടാണ് ഇതു സ്ഥിതിചെയ്യുന്നത്. വടക്കുപടിഞ്ഞാറൻ ഭാഗത്ത് ബൌമ്പാ ബെക്ക് ദേശീയോദ്യാനവും മറ്റൊന്ന് കാമറൂണിന്റെ കിഴക്കൻ പ്രവിശ്യയിലേതുമാണ്.


</doc>
<doc id="381152" url="https://ml.wikipedia.org/wiki?curid=381152" title="ലേക്ക് ബൈൻഡിഗോളി ദേശീയോദ്യാനം">
ലേക്ക് ബൈൻഡിഗോളി ദേശീയോദ്യാനം

ലേക്ക് ബൈൻഡിഗോളി ദേശീയോദ്യാനം ആസ്ത്രേലിയയിലെ സൗത്ത് വെസ്റ്റ് ക്യുൻസ്ലാന്റിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഡൈനവോർ, ഷയർ ഓഫ് ബുള്ളോ എന്നിവടങ്ങളിലായാണ് ഈ ദേശീയോദ്യാനത്തിന്റെ സ്ഥാനം. ബ്രിസ്ബേനിൽ നിന്നും പടിഞ്ഞാറായി 871 കിലോമീറ്ററും താർഗൊമിൻഡായിൽ നിന്നും 40 കിലോമീറ്ററും അകലെയാണീ ദേശീയോദ്യാനം. അപൂർവ്വമായ സസ്യമായ അക്കേഷ്യ അമോഫിലയെ സംരക്ഷിക്കാനായി സ്ഥാപിതമായ മുൾഗാ ലാന്റ്സ് ജൈവമേഖലയിലാണ് ഈ ദേശീയോദ്യാനം. ഇവിടെ മൂന്ന് തടാകങ്ങളുണ്ട്; രണ്ടെണ്ണം ഉപ്പുവെള്ളം നിറഞ്ഞതും ഒന്ന് ശുദ്ധജലമുള്ളതും 



</doc>
<doc id="381154" url="https://ml.wikipedia.org/wiki?curid=381154" title="ലാമ ലാമ ദേശീയോദ്യാനം">
ലാമ ലാമ ദേശീയോദ്യാനം

ലാമ ലാമ ദേശീയോദ്യാനം എന്നത് ആസ്ത്രേലിയയിലെ ഫാർ നോർത്ത് ക്യൂൻസ്ലാന്റിലെ കേപ്പ് യോർക്ക് ഉപദ്വീപിൽ സ്ഥിതിചെയ്യുന്ന ദേശീയോദ്യാനമാണ്. ഈ ദേശീയോദ്യാനത്തിന്റെ തെക്കൻ അതിർത്തി നിർണ്ണയിക്കുന്നത് ആനി നദിയാണ്. 

പരമ്പരാഗതമായി ഭൂമിയുടെ അവകാശികളും ക്യൂൻസ്ലാന്റിലെ സർക്കാറും സംയുക്തമായി പരിപാലിക്കുന്ന ക്യുൻസ്ലാന്റിലെ ആദ്യത്തെ ദേശീയോദ്യാനമാണ് ലാമ ലാമ ദേശീയോദ്യാനം. 2008 ജൂലൈ 10 നാണ് കോയനിൽ വെച്ച് ഒരു പുതിയ ദേശീയോദ്യാനത്തിന്റെ പിറവിയെക്കുറിക്കുന്നതിനായി കരാറിൽ ഒപ്പുവെയ്ക്കുന്ന ചടങ്ങു നടന്നത്. 



</doc>
<doc id="381155" url="https://ml.wikipedia.org/wiki?curid=381155" title="ലിറ്റാബെല്ല ദേശീയോദ്യാനം">
ലിറ്റാബെല്ല ദേശീയോദ്യാനം

ലിറ്റാബെല്ല ദേശീയോദ്യാനം എന്നത് ആസ്ത്രേലിയയിലെ സെൻട്രൽ ക്യൂൻസ്ലാന്റിലുള്ള ഒരു ദേശീയോദ്യാനമാണ്. ബ്രിസ്ബേനിൽ നിന്നും വടക്കായി 336 കിലോമീറ്റർ അകലെയാണിത്. 

ബാഫിൾ അരുവിയുടേയും കോലൻ നദിയുടേയും ജലസംഭരണപ്രദേശങ്ങൾക്കുള്ളിലുള്ള പലൂസ്റ്റ്രിയൻ ചതുപ്പുനിലങ്ങളെയാണ് ഈ ദേശീയോദ്യാനം സംരക്ഷിക്കുന്നത്. അപൂർവ്വവമോ വംശനാശഭീഷണി നേരിടുന്നതോ ആയ മൂന്ന് ജന്തു സ്പീഷീസുകളേയും ഒരു സസ്യസ്പീഷീസിനേയും ഈ ദേശീയോദ്യാനത്തിൽ കണ്ടെത്തിയിട്ടുണ്ട്. 



</doc>
<doc id="381156" url="https://ml.wikipedia.org/wiki?curid=381156" title="തിയോഡോർ റൂസ്‌വെൽറ്റ് ദേശീയോദ്യാനം">
തിയോഡോർ റൂസ്‌വെൽറ്റ് ദേശീയോദ്യാനം

അമേരിക്കയിലെ വടക്കൻ ഡക്കോട്ട സംസ്ഥാനത്തിലുള്ള, വേർപ്പെട്ട് കിടക്കുന്ന മൂന്ന് ഭൂവിഭാഗങ്ങൾ ചേർത്ത് രൂപീകരിച്ച ഒരു ദേശീയോദ്യാനമാണ് തിയോഡോർ റൂസ്‌വെൽറ്റ് ദേശീയോദ്യാനം (ഇംഗ്ലീഷ്: Theodore Roosevelt National Park). അമേരിക്കൻ പ്രസിഡന്റായിരുന്ന തിയോഡോർ റൂസ്‌വെൽറ്റ്റിന്റെ സ്മരണാർത്ഥമാണ് ദേശീയോദ്യാനത്തിന് ഈ പേര് നൽകിയിരിക്കുന്നത്.


</doc>
<doc id="381159" url="https://ml.wikipedia.org/wiki?curid=381159" title="മലാൻ ദേശീയോദ്യാനം">
മലാൻ ദേശീയോദ്യാനം

മലാൻ ദേശീയോദ്യാനം എന്നത് ആസ്ത്രേലിയയിലെ ഫാർ നോർത്ത് ക്യൂൻസ്ലാന്റിലെ ടേബിൾ ലാന്റ്സ് മേഖലയിൽ സ്ഥിതിചെയ്യുന്ന ദേശീയോദ്യാനമാണ്. പ്രാധാന്യമുള്ള സസ്യ-ജന്തുജാലങ്ങളെ സംരക്ഷിക്കാനായാണ് ഈ ദേശീയോദ്യാനം സ്ഥാപിതമായത്. ഈ മേഖലകൾ മുൻപ് അറിയപ്പെട്ടിരുന്നത് ഡിറാൻ സ്റ്റേറ്റ് ഫോറ്സ്റ്റ് എന്നായിരുന്നു. ഈ ദേശീയോദ്യാനം ടുലി ഗോർജ് ദേശിയോദ്യാനത്തിനും മൗണ്ട് ഫിഷർ ഫോറസ്റ്റ് റിസർവ്വിനും സമീപത്തായാണ് സ്ഥിതിചെയ്യുന്നത്. 

ഫിഷർ പർവ്വതം ഈ ദേശീയോദ്യാനത്തിനുള്ളിലാണുള്ളത്. ഇത് ക്യൂൻസ്ലാന്റിലെ ഏറ്റവും ഉഅയരം കൂടിയ മൂന്നാമത്തെ പർവ്വതവും വടക്കൻ ആസ്ത്രേലിയയിലെ ഏറ്റവും ഉയരമുള്ള അഗ്നിപർവ്വതവുമാണ്. 



</doc>
<doc id="381160" url="https://ml.wikipedia.org/wiki?curid=381160" title="മേപ്പിൾട്ടൺ ഫാൾസ് ദേശീയോദ്യാനം">
മേപ്പിൾട്ടൺ ഫാൾസ് ദേശീയോദ്യാനം

മേപ്പിൾട്ടൺ ഫാൾസ് ദേശീയോദ്യാനം എന്നത് ആസ്ത്രേലിയയിലെ സൗത്ത് ഈസ്റ്റ് ക്യൂൻസ്ലാന്റിലെ ബ്ലാക്കോൾ പർവ്വതനിരകളിൽ സ്ഥിതിചെയ്യുന്ന ദേശീയോദ്യാനമാണ്. മേപ്പിൾട്ടൺ പട്ടണത്തിനു സമീപമാണീ ദേശീയോദ്യാനം. ബ്രിസ്ബേനിൽ നിന്നും വടക്കായി 95 കിലോമീറ്റർ അകലെയാണിതിന്റെ സ്ഥാനം. പെൻസിൽ അരുവിയുടെ ഭാഗമായ മേപ്പിൾട്ടൺ വെള്ളച്ചാട്ടം 120 മീറ്റർ താഴേക്കു പതിക്കുന്നു. 

1938ൽ ഫോറസ്റ്റ് റിസർവ്വായ ഈ വെള്ളച്ചാട്ടത്തെ 1973ൽ ഒരു ദേശീയോദ്യാനമായി പ്രഖ്യാപിച്ചു. 



</doc>
<doc id="381161" url="https://ml.wikipedia.org/wiki?curid=381161" title="മറിയ ക്രീക്ക് ദേശീയോദ്യാനം">
മറിയ ക്രീക്ക് ദേശീയോദ്യാനം

മറിയ ക്രീക്ക് ദേശീയോദ്യാനം എന്നത് ആസ്ത്രേലിയയിലെ ഫാർ നോർത്ത് ക്യൂൻസ്ലാന്റിൽ സ്ഥിതിചെയ്യുന്ന ഒരു ദേശീയോദ്യാനമാണ്. ബ്രിസ്ബേനിൽ നിന്നും വടക്കു-പടിഞ്ഞാറായി 1292 കിലോമീറ്റർ അകലെയാണിത്. താഴ്ന്ന പ്രദേശങ്ങളിലെ ഉഷ്ണമേഖലാമഴക്കാടുകളിലെ പക്ഷികളെ സംരക്ഷിക്കുന്നതിൽ പ്രധാനപ്പെട്ട പക്ഷിസങ്കേതമായ കോസ്റ്റൽ വെറ്റ് ട്രോപ്പിക്സിന്റെ ഭാഗമായ ഈ ദേശീയോദ്യാനത്തിന്റെ പ്രാധാന്യം ബേഡ് ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്. 



</doc>
<doc id="381162" url="https://ml.wikipedia.org/wiki?curid=381162" title="അമേരിക്കൻ സമോവ ദേശീയോദ്യാനം">
അമേരിക്കൻ സമോവ ദേശീയോദ്യാനം

അമേരിക്കൻ ഐക്യനാടുകളുടെ പ്രദേശമായ അമേരിക്കൻ സമോവയിൽ സ്ഥിതിചെയ്യുന്ന ഒരു ദേശീയോദ്യാനമാണ് അമേരിക്കൻ സമോവ ദേശീയോദ്യാനം (ഇംഗ്ലീഷ്: National Park of American Samoa). ടൂടൂഈല, ഒഫു, തൌ എന്നീ മൂന്ന് ദ്വീപുകളിലായാണ് ഇത് സ്ഥിതിചെയ്യുന്നത്. പവിഴപുറ്റുകൾ, ഉഷ്ണമേഖലാ മഴക്കാടുകൾ, കടൽത്തീരങ്ങൾ എന്നിവ ഈ ഉദ്യാനത്തിന്റെ ഭാഗമാണ്. ദേശീയോദ്യാനത്തിന്റെ മൊത്തം വിസ്തൃതിയായ -ഇൽ, കരയും സമുദ്രവും പവിഴപുറ്റുകളുമാണ്. അമേരിക്കൻ നാഷണൽ പാർക് സർവീസിന്റെ പരിധിയില്പെടുന്ന ഭൂമധ്യരേഖയ്ക്ക് തെക്കുള്ള ഒരേ ഒരു ദേശീയോദ്യാനം ഇതാണ്.


</doc>
<doc id="381164" url="https://ml.wikipedia.org/wiki?curid=381164" title="മറിയാല ദേശീയോദ്യാനം">
മറിയാല ദേശീയോദ്യാനം

മറിയാല ദേശീയോദ്യാനം എന്നത് ആസ്ത്രേലിയയിലെ സൗത്ത് വെസ്റ്റ് ക്യൂൻസ്ലാന്റിൽ സ്ഥിതിചെയ്യുന്ന ദേശീയോദ്യാനമാണ്. ബ്രിസ്ബേനിൽ നിന്നും പടിഞ്ഞാറായി 810 കിലോമീറ്റർ അകലെയാണ് ഈ ദേശീയൊദ്യാനത്തിന്റെ സ്ഥാനം. മുൾഗാ ലാന്റ്സ് ജൈവമേഖലയ്ക്കും ഷയർ ഓഫ് ക്വിൽപ്പി പ്രാദേശികഭരണമേഖലയിലയ്ക്കുമിടയിലായാണ്. ബുല്ലൂ, പാറോ, വറേഗോ എന്നീ നദികളുടെ ജലസംഭരണമേഖലകൾ ദേശീയോദ്യാനത്തിനുള്ളിലുണ്ട്. ഈ ദേശീയോദ്യാനം 269.2 ചതുരശ്രകിലോമീറ്റർ പ്രദേശത്തായി വ്യാപിച്ചുകിടക്കുന്നു. 



</doc>
<doc id="381167" url="https://ml.wikipedia.org/wiki?curid=381167" title="മസെപ്പ ദേശീയോദ്യാനം">
മസെപ്പ ദേശീയോദ്യാനം

മസെപ്പ ദേശീയോദ്യാനം എന്നത് ആസ്ത്രേലിയയിലെ സെൻട്രൽ ക്യൂൻസ്ലാന്റിൽ സ്ഥിതിചെയ്യുന്ന ദേശീയോദ്യാനമാണ്. ബ്രിസ്ബേനിൽ നിന്നും വടക്കു-പടിഞ്ഞാറായി 821 കിലോമീറ്ററും ക്ലെർമോണ്ടിൽ നിന്നും വടക്കു-പടിഞ്ഞാറായി 75 കിലോമീറ്ററും അകലെയാണ് ഈ ദേശീയോദ്യാനം. ഈ ദേശീയോദ്യാനത്തിൽ കാണപ്പെടുന്ന പ്രധാനപ്പെട്ട സസ്യം ഗിഡ്ജീ കുറ്റിച്ചെടിയാണ്. ഇതിനോടൊപ്പം ബ്രിഗാലോ കുറ്റിച്ചെടിയും തുറന്ന യൂക്കാലിപ്റ്റസ് കാടുകളുമുണ്ട്. 

ഒരിക്കൽ പണം നൽകി അനുവാദം വാങ്ങിക്കഴിഞ്ഞാൽ ബുഷ് കാമ്പിങ് നടത്താം. ഇവിടെ നടപ്പാതകളില്ല.



</doc>
<doc id="381169" url="https://ml.wikipedia.org/wiki?curid=381169" title="മിനർവ ഹിൽസ് ദേശീയോദ്യാനം">
മിനർവ ഹിൽസ് ദേശീയോദ്യാനം

മിനർവ ഹിൽസ് ദേശീയോദ്യാനം ആസ്ത്രേലിയയിലെ സെൻട്രൽ ക്യൂൻസ്ലാന്റിൽ സ്ഥിതിചെയ്യുന്ന ഒരു ദേശീയോദ്യാനമാണ്. ബ്രിസ്ബേനിൽ നിന്നും വടക്കു-പടിഞ്ഞാറായി 626 കിലോമിറ്റർ അകലെയാണിതിന്റെ സ്ഥാനം. അഗ്നിപർവ്വതങ്ങൾ, മലയിടുക്കുകൾ, ചെങ്കുത്തായ മലഞ്ചരിവുകൾ, വിജനമായ വനപ്രദേശങ്ങൽ, വരണ്ട മഴക്കാടുകൾ എന്നിവയുള്ള ഈ ദേശിയോദ്യാനത്തിന്റെ ആകർഷണം പരുക്കനായ ഭൂപ്രകൃതിയാണ്. 

ഈ ദേശീയോദ്യാനത്തിൽ നിരീക്ഷണം നടത്താനുള്ള 4 സ്ഥലങ്ങളും സന്ദർശകർക്കായുള്ള പിക്നിക് മേഖലയുമുണ്ട്. ഇവിടെ കാമ്പിങ് അനുവദനീയമല്ല. 



</doc>
<doc id="381171" url="https://ml.wikipedia.org/wiki?curid=381171" title="മോർസ്ബി റേഞ്ച് ദേശീയോദ്യാനം">
മോർസ്ബി റേഞ്ച് ദേശീയോദ്യാനം

മോർസ്ബി റേഞ്ച് ദേശീയോദ്യാനം ആസ്ത്രേലിയയിലെ ഫാർ നോർത്ത് ക്യൂൻസ്ലാന്റിൽ സ്ഥിതിചെയ്യുന്ന ഒരു ദേശീയോദ്യാനമാണ്. ബ്രിസ്ബേനിൽ നിന്നും വടക്കു-പടിഞ്ഞാറായി 1,314 കിലോമീറ്റർ അകലെയാണിത്. താഴ്ന്നപ്രദേശങ്ങളിലെ ഉഷ്ണമേഖലാമഴക്കാടുകളിലെ പക്ഷികളെ സംരക്ഷിക്കുന്നതിൽ പ്രധാനപ്പെട്ട പക്ഷിസങ്കേതമായ കോസ്റ്റൽ വെറ്റ് ട്രോപ്പിക്സിന്റെ ഭാഗമായ ഈ ദേശീയോദ്യാനത്തിന്റെ പ്രാധാന്യം ബേഡ് ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്. 

ഈ ദേശീയോദ്യാനത്തിൽ കണ്ടെത്തിയ അപൂർവ്വവും വംശനാശഭീഷണി നേരിടുന്നതുമായ ഏകസ്പീഷീസ് സ്പെക്റ്റാക്കിൾഡ് ഫ്ലയിംഗ് ഫോക്സ് ആണ്. 



</doc>
<doc id="381172" url="https://ml.wikipedia.org/wiki?curid=381172" title="മൗണ്ട് ബാർനി ദേശീയോദ്യാനം">
മൗണ്ട് ബാർനി ദേശീയോദ്യാനം

മൗണ്ട് ബാർനി ദേശീയോദ്യാനം ആസ്ത്രേലിയയിലെ ക്യൂൻസ്ലാന്റിൽ സ്ഥിതിചെയ്യുന്ന ദേശീയോദ്യാനമാണ്. ബ്രിസ്ബേനിൽ നിന്നും തെക്കു-പടിഞ്ഞാറായി 90 കിലോമീറ്റർ അകലെയാണിത്. സമീപത്തുണ്ടായിരുന്ന മൗണ്ട് ലിൻഡെസേ ദേശീയോദ്യാനത്തെ 1980 ഈ ദേശീയോദ്യാനത്തോടു കൂട്ടിച്ചേർത്തു. വംശനാശഭീഷണി നേരിടുന്ന അനേകം സ്പീഷീസുകളിൽപ്പെട്ട പക്ഷികളെ സംരക്ഷിക്കുന്നതിൽ പ്രധാനപ്പെട്ട പക്ഷിസങ്കേതമായ സീനിക് റിമ്മിന്റെ ഭാഗമായ ഈ ദേശീയോദ്യാനത്തിന്റെ പ്രാധാന്യം ബേഡ് ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്. 


</doc>
<doc id="381173" url="https://ml.wikipedia.org/wiki?curid=381173" title="മൗണ്ട് ബിൻഗ ദേശീയോദ്യാനം">
മൗണ്ട് ബിൻഗ ദേശീയോദ്യാനം

മൗണ്ട് ബിൻഗ ദേശീയോദ്യാനം ആസ്ത്രേലിയയിലെ സൗത്തേൺ ക്യൂൻസ്ലാന്റിലെ ഡാർലിങ് ഡൗൺസിലെ റ്റൂവൂംബ മേഖലയിൽ സ്ഥിതിചെയ്യുന്ന ദേശീയോദ്യാനമാണ്. ബ്രിസ്ബേൻ നദിയുടെ പോഷകനദിയായ എമു അരുവിയുടെ ജലസംഭരണമേഖലയ്ക്കുള്ളിലാണ് ഈ ദേശീയോദ്യാനത്തിന്റെ സ്ഥാനം. ഈ മേഖല സൈത്ത് ഐസ്റ്റ് ക്യൂൻസ്ലാന്റ് ജൈവമണ്ഡലത്തിന്റെ ഭാഗമാണ്. 

ഈ മേഖലയുടെ പ്രകൃതിയേയും മനോഹരമായ പ്രകൃതിദൃശ്യങ്ങളേയും സംരക്ഷിക്കാനാണ് 2006ൽ ഈ ദേശീയോദ്യാനം ആരംഭിച്ചത്. 

ഇവിടെ സന്ദർശകർക്ക് യാതൊരു സൗകര്യവുമില്ല. 



</doc>
<doc id="381174" url="https://ml.wikipedia.org/wiki?curid=381174" title="മൗണ്ട് കൊളോസിയം ദേശീയോദ്യാനം">
മൗണ്ട് കൊളോസിയം ദേശീയോദ്യാനം

മൗണ്ട് കൊളോസിയം ദേശീയോദ്യാനം ആസ്ത്രേലിയയിലെ സെൻട്രൽ ക്യൂൻസ്ലാന്റിൽ സ്ഥിതിചെയ്യുന്ന ഒരു ദേശീയൊദ്യാനമാണ്. ബ്രിസ്ബേനിൽ നിന്നും വടക്കു-പടിഞ്ഞാറായി 370 കിലോമീറ്ററും മിറിയം വേൽ പട്ടണത്തിൽ നിന്നും വടക്കായി ഏകദേശം 6 കിലോമീറ്ററു മകലെയാണ് ഈ ദേശീയോദ്യാനം.

കൊളോസിയം പർവതം ഒരു വോൾക്കാനിക് ഡോം ആണ്. ഇവിടുത്തെ പ്രധാന ആകർഷണമാണിത്. 470 മീറ്റർ ഉയരമുണ്ടിതിന്. 



</doc>
<doc id="381175" url="https://ml.wikipedia.org/wiki?curid=381175" title="മൗണ്ട് ലൂയിസ് ദേശീയോദ്യാനം">
മൗണ്ട് ലൂയിസ് ദേശീയോദ്യാനം

മൗണ്ട് ലൂയിസ് ദേശീയോദ്യാനം ആസ്ത്രേലിയയിലെ ഫാർ നോർത്ത് ക്യൂൻസ്ലാന്റിലെ ഷയർ ഓഫ് മറീബയിലും ഡഗ്ലസ് ഷയറിലുമായി സ്ഥിതിചെയ്യുന്ന ദേശീയോദ്യാനമാണ്. എയ്നാലേ അപ്പ്ലാന്റ്സ് ജൈവമണ്ഡലത്തിലെ വെറ്റ്ട്രോപ്പിക്സ് ഓഫ് ക്യൂൻസ്ലാന്റിന്റെ ഭാഗമാണിത്. 

മൗണ്ട് ലൂയിസ് ഫോറസ്റ്റ് റിസർവ്വും റൈഫിൾമീഡ് ഫോരസ്റ്റ് റിസർവ്വും കൂട്ടിച്ചേർത്ത് 2009 ലാണ് ഈ ദേശീയോദ്യാനം രൂപം കൊണ്ടത്. 



</doc>
<doc id="381176" url="https://ml.wikipedia.org/wiki?curid=381176" title="നാർകൂല ദേശീയോദ്യാനം">
നാർകൂല ദേശീയോദ്യാനം

നാർകൂല ദേശീയോദ്യാനം ആസ്ത്രേലിയയിലെ സൗത്ത് വെസ്റ്റ് ക്യൂൻസ്ലാന്റിലെ ഷയർ ഓഫ് ബല്ലോണിലെ ബൊള്ളൊനിൽ സ്ഥിതിചെയ്യുന്നു. പ്രാധാന്യമുള്ള സ്പീഷീസുകളേയും വ്യത്യസ്തങ്ങളായ സസ്യജാലങ്ങളേയും സംരക്ഷിക്കാൻ 2010 മാർച്ച് 26 നാണ് ഇത് സ്ഥാപിതമായത്. മുൾഗാലാന്റ്സ് ജൈവമേഖലയിൽ 11,799 ഹെക്റ്റർ പ്രദേശത്തായി ഇത് വ്യാപിച്ചുകിടക്കുന്നു. 2,249 ഹെക്റ്റർ പ്രദേശം വീണ്ടെടുക്കാനായുണ്ട്. 



</doc>
<doc id="381182" url="https://ml.wikipedia.org/wiki?curid=381182" title="നെറാങ് ദേശീയോദ്യാനം">
നെറാങ് ദേശീയോദ്യാനം

നെറാങ് ദേശീയോദ്യാനം എന്നത് ആസ്ത്രേലിയയിലെ ക്യൂൻസ് ലാന്റിലെ ഗോൾഡ് കോസ്റ്റിൽ സ്ഥിതിചെയ്യുന്ന ഒരു ദേശീയോദ്യാനമാണ്. സർഫേഴ്സ് പാരഡൈസിൽ നിന്നും 12 കിലോമീറ്റർ അകലെയുള്ള ഈ സംരക്ഷിതപ്രദേശം നെറാങ്ങിന്റെ വടക്കു-പടിഞ്ഞാറൻ പ്രാന്തപ്രദേശങ്ങളിലായാണുള്ളത്. 

വ്യത്യസ്തമായ പക്ഷികളും വനപാതകളും ദൃശ്യങ്ങളും കൊണ്ടാണ് 
നെറാങ് ദേശീയോദ്യാനം അറിയപ്പെടുന്നത്. ഇക്കാരണങ്ങളാണ് മൗണ്ടൻ ബൈക്ക് യാത്രികരുടേയും ബുഷ് വോക്കർമാരുടേയും പക്ഷിനിരീക്ഷകരുടേയും ഇഷ്ടസ്ഥലമായി ഇവിടം മാറാൻ കാരണം. 



</doc>
<doc id="381183" url="https://ml.wikipedia.org/wiki?curid=381183" title="നൂസ ദേശീയോദ്യാനം">
നൂസ ദേശീയോദ്യാനം

നൂസ ദേശീയോദ്യാനംഎന്നത് ആസ്ത്രേലിയയിലെ ക്യൂൻസ് ലാന്റിലെ ഒരു ദേശീയോദ്യാനമാണ്. ബ്രിസ്ബേനു വടക്കായി 121 കിലോമീറ്റർ അകലെയാണ് ഈ ദേശീയോദ്യാനം. പസഫിക് സമുദ്രത്തിനും നഗരവികസനം നടക്കുന്ന സൺഷൈൻ സമുദ്രതീരത്തിന്റെ വടക്കൻ മേഖലയ്ക്കുമിടയിലാണ് ഇതിന്റെ സ്ഥാനം. നൂസാ ഹെഡ്സിനു സമീപത്തായി സ്ഥിതിചെയ്യുന്ന ഈ ദേശീയോദ്യാനം തെക്കു ഭാഗത്ത് വെയ്ബാ തടാകം മുതൽ കൂലം മുതൽ വ്യാപിച്ചുകിടക്കുന്നു. 



</doc>
<doc id="381185" url="https://ml.wikipedia.org/wiki?curid=381185" title="നുഗ നുഗ ദേശീയോദ്യാനം">
നുഗ നുഗ ദേശീയോദ്യാനം

നുഗ നുഗ ദേശീയോദ്യാനം ആസ്ത്രേലിയയിലെ ക്യൂൻസ് ലാന്റിലെ ഒരു ദേശീയോദ്യാനമാണ്. ബ്രിസ്ബേനിൽ നിന്നും 515 കിലൊമീറ്റർ വടക്കു-പടിഞ്ഞാറായാണ് ഈ ദേശീയോദ്യാനം. ബ്രിഗാലോ ബെൽറ്റ് ജൈവമേഖലയിലെ കോമെറ്റ് നദിയുടെ ജലസംഭരണമേഖലയിലുള്ള നുഗ നുഗ തടാകത്തിന് സമീപത്തായാണ് ഈ ദേശീയോദ്യാനത്തിന്റെ സ്ഥാനം. 

ഈ ദേശീയോദ്യാനത്തിൽ ലകൂസ്റ്റ്രൈൻ ചതുപ്പുനിലങ്ങളും നദിയോടടുത്തുള്ള ചതുപ്പുനിലങ്ങളും ഉൾപ്പെടുന്നു. 

ഈ ദേശീയോദ്യാനത്തിൽ നിന്നും അപൂർവ്വവും, വംശനാശഭീഷണി നേരിടുന്നതുമായ ഉരഗസ്പീഷീസായ ഡെനിസോണിയ മകുലാറ്റയെ തിരിച്ചറിഞ്ഞിട്ടുണ്ട്. 



</doc>
<doc id="381186" url="https://ml.wikipedia.org/wiki?curid=381186" title="പാല്യൂമ റേഞ്ച് ദേശീയോദ്യാനം">
പാല്യൂമ റേഞ്ച് ദേശീയോദ്യാനം

പാല്യൂമ റേഞ്ച് ദേശീയോദ്യാനം ആസ്ത്രേലിയയിലെ നോർത്ത് ക്യൂൻസ് ലാന്റിൽ, ഇൻഗാമിനും ടൗൺസ്വില്ലെയ്ക്കും ഇടയിലായി സ്ഥിതിചെയ്യുന്ന ദേശീയോദ്യാനമാണ്. ബ്രിസ്ബേനിൽ വടക്കായി 1188 കിലോമീറ്റർ അകലെയാണിത്. ഈ ദേശീയോദ്യാനത്തിൽ ജോറമ വെള്ളച്ചാട്ടം, ക്രിസ്റ്റൽ അരുവി, പല്യൂമ തടാകം എന്നിവ ഉൾപ്പെടുന്നു. ഇവയിൽ അധികവും പല്യൂമയിലെ പ്രധാനപ്പെട്ട പക്ഷിസങ്കേതത്തിൽ ഉൾപ്പെടുന്നു. അനേകം സ്പീഷീസുകളുടെ വാസസ്ഥലമായതിനാലും വംശനാശഭീഷണി നേരിടുന്ന ഒരു കൂട്ടം സൗത്തേൺ കസോവറികൾ ഉള്ളതിനാലും ഈ ദേശീയോദ്യാനത്തിന്റെ പ്രാധാന്യം ബേഡ് ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്. 


</doc>
<doc id="381188" url="https://ml.wikipedia.org/wiki?curid=381188" title="പീക്ക് റേഞ്ച് ദേശീയോദ്യാനം">
പീക്ക് റേഞ്ച് ദേശീയോദ്യാനം

പീക്ക് റേഞ്ച് ദേശീയോദ്യാനം ആസ്ത്രേലിയയിലെ സെൻട്രൽ ക്യൂൻസ് ലാന്റിലുള്ള ഒരു ദേശീയോദ്യാനമാണ്. ബ്രിസ്ബേനിൽ നിന്നും വടക്കു-പടിഞ്ഞാറായി 760 കിലോമീറ്റർ അകലെയുള്ള ഈ ദേശീയോദ്യാനം ബ്രിഗാലോ ബെൽറ്റ് ജൈവമേഖലയിലാണ് സ്ഥിതിചെയ്യുന്നത്. 

അപൂർവ്വമോ വംശനാശഭീഷണി നേരിടുന്നതോ ആയ രണ്ട് സസ്യസ്പീഷീസുകളേയും രണ്ട് ജന്തുസ്പീഷീസുകളേയും ഈ ദേശീയോദ്യാനത്തിൽ നിന്നും കണ്ടെത്തിയിട്ടുണ്ട്. ട്രയോൺസിനിയ പാറ്റസ്, ഡൈകാന്തിയം ക്വീൻസ്ലാൻഡികം, കൊവാല, ജിയോഫാപ്സ് സ്ക്രിപ്റ്റ സ്ക്രിപ്റ്റ എന്നിവയാണവ. 



</doc>
<doc id="381190" url="https://ml.wikipedia.org/wiki?curid=381190" title="പൈപ്പർ ഐലന്റ്സ് ദേശീയോദ്യാനം">
പൈപ്പർ ഐലന്റ്സ് ദേശീയോദ്യാനം

പൈപ്പർ ഐലന്റ്സ് ദേശീയോദ്യാനം ആസ്ത്രേലിയയിലെ ഫാർ നോർത്ത് ക്യൂൻസ് ലാന്റിലുള്ള ഒരു ദേശീയോദ്യാനമാണ്. ബ്രിസ്ബേനിൽ നിന്നും വടക്കു-പടിഞ്ഞാറായി 1977 കിലോമീറ്റർ അകലെയാണ് സ്ഥിതിചെയ്യുന്നത്. കേപ്പ് ഗ്രെൻ വില്ലെയ്ക്കും ഫെയർ കേപ്പിനും ഇടയിലായി ടെമ്പിൾ ബേയിലെ കേപ്പ് യോർക്ക് ഉപദ്വീപിൽ നിന്നും അകലെയായി, ഗ്രേറ്റ് ബാരിയർ റീഫിന്റെ ഏറ്റവും വടക്കുഭാഗത്തായി സ്ഥിതിചെയ്യുന്ന നാല് ചെറിയ ദ്വീപുകൾ ഈ ദേശീയോദ്യാനത്തിൽ ഉൾപ്പെടുന്നു. 



</doc>
<doc id="381194" url="https://ml.wikipedia.org/wiki?curid=381194" title="പൂന ദേശീയോദ്യാനം">
പൂന ദേശീയോദ്യാനം

പൂന ദേശീയോദ്യാനം ആസ്ത്രേലിയയിലെ ക്യൂൻസ് ലാന്റിലുള്ള ദേശീയോദ്യാനമാണ്. ബ്രിസ്ബേനിൽ നിന്നും 210 കിലോമീറ്റർ വടക്കും മേരിബോറോയിൽ നിന്നും 12 കിലോമീറ്റർ അകലെയായുമാണ് ഇതിന്റെ സ്ഥാനം. വംശനാശം നേരിട്ടുകൊണ്ടിരിക്കുന്ന ഏതാനും മരങ്ങളുടേയും മൃഗങ്ങളുടേയും അഭയസ്ഥാനസ്ഥാനമാണിത്. നദികൾക്കും കടലിനുമിടയിലായി കൂടുതലും ചതുപ്പുകളും വനങ്ങളും നിറഞ്ഞ ഈ ദേശീയോദ്യാനത്തിൽ കൃത്യമായ നടപ്പാതകളില്ല. 



</doc>
<doc id="381197" url="https://ml.wikipedia.org/wiki?curid=381197" title="ബാഡ്ലാൻഡ്സ് ദേശീയോദ്യാനം">
ബാഡ്ലാൻഡ്സ് ദേശീയോദ്യാനം

അമേരിക്കയിലെ തെക്കൻ ഡക്കോട്ട സംസ്ഥാനത്തിൽ സ്ഥിതിചെയ്യുന്ന ഒരു ദേശീയോദ്യാനമാണ് ബാഡ് ലാൻഡ്സ് ദേശീയോദ്യാനം (ഇംഗ്ലീഷ്: Badlands National Park). ആണ് ഈ ദേശീയോദ്യാനത്തിന്റെ വിസ്തൃതി മണ്ണൊലിപ്പ് മൂലം രൂപപെട്ട ബ്യൂട്ടുകൾ ഇവിടത്തെ ഒരു പ്രത്യേകതയാണ്. 

ഈ ദേശീയോദ്യാനത്തിലെ വരുന്ന പ്രദേശം പ്രത്യേകമായി വനമേഖലയിൽ പെടുത്തി സംരക്ഷിച്ചുവരുന്നു. വടക്കേ അമേരിക്കയിലെ ഒരു വംശനാശ ഭീഷണി നേരിടുന്ന ജീവിയായ ബ്ലാക്-ഫൂട്ടെഡ് ഫെരെറ്റിനെ, വീണ്ടും അവതരിപ്പിച്ചത് ഈ വനമേഖലയിലാണ്


</doc>
<doc id="381200" url="https://ml.wikipedia.org/wiki?curid=381200" title="പോർക്യുപൈൻ ഗോർജ് ദേശീയോദ്യാനം">
പോർക്യുപൈൻ ഗോർജ് ദേശീയോദ്യാനം

പോർക്യുപൈൻ ഗോർജ് ദേശീയോദ്യാനം ആസ്ത്രേലിയയിലെ നോർത്ത് വെസ്റ്റ് ക്യുൻസ് ലാന്റിലുള്ള ദേശീയോദ്യാനമാണ്. ബ്രിസ്ബേനിൽ നിന്നും 1,174 കിലോമീറ്റർ വടക്കു-പടിഞ്ഞാറായും ഹുഗെൻഡെന്നിൽ നിന്നും 60 കിലോമീറ്റർ വടക്കായുമാണ് ഈ ദേശീയോദ്യാനം സ്ഥിതിചെയ്യുന്നത്. 1970ൽ സ്ഥാപിതമായ ഈ ദേശീയോദ്യാനം 54.10 ചതുരശ്രകിലോമീറ്റർ പ്രദേശത്തായി വ്യാപിച്ചുകിടക്കുന്നു. 

പോർക്യുപൈൻ മലയിടുക്കിനെ ചുറ്റുമുള്ള സ്ഥലത്താണ് ഈ ദേശീയോദ്യാനം സ്ഥാപിച്ചത്. അനേകം മില്യൺ വർഷങ്ങൾ പഴക്കമുള്ള സെഡിമെന്ററി ശിലകളുടെ പാളികളാണ് പോർക്യുപൈൻ മലയിടുക്കിന്റെ മുഖ്യ ആകർഷണം. 


</doc>
<doc id="381202" url="https://ml.wikipedia.org/wiki?curid=381202" title="റണ്ടിൽ റേഞ്ച് ദേശീയോദ്യാനം">
റണ്ടിൽ റേഞ്ച് ദേശീയോദ്യാനം

റണ്ടിൽ റേഞ്ച് ദേശീയോദ്യാനം ആസ്ത്രേലിയയിലെ മധ്യ ക്യൂൻസ് ലാന്റിലെ ഒരു ദേശീയോദ്യാനമാണ്. ബ്രിസ്ബേനിൽ നിന്നും 471 കിലോമീറ്റർ വടക്കു-പടിഞ്ഞാറായാണ് ഇതിന്റെ സ്ഥാനം. ബ്രിഗാലോ ബെൽറ്റ് ജൈവമേഖലയിലെ കാലിയോപ്പ്, ഫിറ്റ്സ്രോയ് എന്നീ നദികളുടെ ഡ്രെയ്നേജ് ബേസിന്റെ ഭാഗങ്ങളെ ഈ ദേശീയോദ്യാനം സംരക്ഷിക്കുന്നു. 

അപൂർവ്വമോ, വംശനാശം നേരിടുന്നതോ ആയ രണ്ട് സ്പീഷീസുകളെ ഇവിടെ തിരിച്ചറിഞ്ഞിട്ടുണ്ട്. ഗ്ലൊസി ബ്ലാക്ക്-കൊക്കാറ്റു, സൗത്തേൺ സ്ക്വാറ്റർ പീജിയൺ എന്നിവയാണവ. 



</doc>
<doc id="381203" url="https://ml.wikipedia.org/wiki?curid=381203" title="റസൽ നദി ദേശീയോദ്യാനം">
റസൽ നദി ദേശീയോദ്യാനം

റസൽ നദി ദേശീയോദ്യാനം ആസ്ത്രേലിയയിലെ വടക്കൻ ക്യൂൻസ് ലാന്റിൽ സ്ഥിതിചെയ്യുന്ന ദേശീയോദ്യാനമാണ്. ബ്രിസ്ബേനിൽ നിന്നും 1352 കിലോമീറ്റർ വടക്കു-പടിഞ്ഞാറായാണ് ഈ ദേശീയോദ്യാനത്തിന്റെ സ്ഥാനം. താഴ്ന്നപ്രദേശങ്ങളിലെ ഉഷ്ണമേഖലാമഴക്കാടുകളിലെ പക്ഷികളെ സംരക്ഷിക്കുന്നതിൽ പ്രധാനപ്പെട്ട പക്ഷിസങ്കേതമായ കോസ്റ്റൽ വെറ്റ് ട്രോപ്പിക്സിന്റെ ഭാഗമായ ഈ ദേശീയോദ്യാനത്തിന്റെ പ്രാധാന്യം ബേഡ് ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്. 



</doc>
<doc id="381205" url="https://ml.wikipedia.org/wiki?curid=381205" title="സറബാ ദേശീയോദ്യാനം">
സറബാ ദേശീയോദ്യാനം

സറബാ ദേശീയോദ്യാനം ആസ്ത്രേലിയയിലെ തെക്കു-കിഴക്കൻ ക്യൂൻസ് ലാന്റിലുള്ള ഒരു ദേശീയോദ്യാനമാണ്. ബ്ർസ്ബേനിൽ നിന്നും തെക്കായി 65 കിലോമീറ്റർ അകലെയാണിത്. ആൽബർട്ട് നദിയുടെ ജലസംഭരണമേഖലയ്ക്കിടയിലായാണ് ഈ ദേശീയോദ്യാനത്തിന്റെ സ്ഥാനം. 

1973ലാണ് ഇതിനെ ദേശീയോദ്യാനമായി പ്രഖ്യാപിക്കുന്നത്. 1.416 ഹെക്റ്റർ പ്രദേശത്തായി വ്യാപിച്ചുകിടക്കുന്ന ഈ ദേശീയോദ്യനം ക്യൂൻസ് ലാന്റിലെ ഏറ്റവും ചെറിയ ദേശീയോദ്യാനമാണ്. 



</doc>
<doc id="381206" url="https://ml.wikipedia.org/wiki?curid=381206" title="സ്നേക്ക് റേഞ്ച് ദേശീയോദ്യാനം">
സ്നേക്ക് റേഞ്ച് ദേശീയോദ്യാനം

സ്നേക്ക് റേഞ്ച് ദേശീയോദ്യാനം ആസ്ത്രേലിയയിലെ മധ്യ ക്യൂൻസ് ലാന്റിലുള്ള ഒരു ദേശീയോദ്യാനമാണ്. ബ്രിസ്ബേനിൽ നിന്നും 665 കിലോമീറ്റർ വടക്കു-പടിഞ്ഞാറായാണ് ഇതിന്റെ സ്ഥാനം. ബ്രിഗാലോ ബെൽറ്റ് ജൈവമേഖലയിലെ നൊഗോവ നദിയുടെ ഡ്രൈനേജ് ബേസിനിടയിലാണ് ഈ ദേശീയോദ്യാനം സ്ഥിതിചെയ്യുന്നത്. 



</doc>
<doc id="381208" url="https://ml.wikipedia.org/wiki?curid=381208" title="സൗത്ത് കമ്പർലന്റ് ഐലന്റ്സ് ദേശീയോദ്യാനം">
സൗത്ത് കമ്പർലന്റ് ഐലന്റ്സ് ദേശീയോദ്യാനം

സൗത്ത് കമ്പർലന്റ് ഐലന്റ്സ് ദേശീയോദ്യാനം ആസ്ത്രേലിയയിലെ ക്യൂൻസ് ലാന്റിൽ സ്ഥിതിചെയ്യുന്ന ഒരു ദേശീയോദ്യാനമാണ്. ബ്രിസ്ബേനിൽ നിന്നും വടക്കു-പടിഞ്ഞാറായി 831 കിലോമീറ്റർ അകലെയാണിത്. ഒക്റ്റോബർ മാസത്തിനും മേയ് മാസമാസത്തിനും ഇടയിലുള്ള കാലങ്ങളിൽ കടലിൽ കാണാൻ കഴിയുന്ന മറൈൻ സ്റ്റിങ്ങേഴ്സിനാൽ പ്രശസ്തമാണ് ഈ ദേശീയോദ്യാനം. 



</doc>
<doc id="381211" url="https://ml.wikipedia.org/wiki?curid=381211" title="സൗത്തേൺ മോർട്ടൺ ബേ ഐലന്റ്സ് ദേശീയോദ്യാനം">
സൗത്തേൺ മോർട്ടൺ ബേ ഐലന്റ്സ് ദേശീയോദ്യാനം

സൗത്തേൺ മോർട്ടൺ ബേ ഐലന്റ്സ് ദേശീയോദ്യാനം ആസ്ത്രേലിയയിലെ ക്യൂൻസ് ലാന്റിലെ ഒരു ദേശീയോദ്യാനമാണ്. ബ്രിസ്ബേനിൽ നിന്നും തെക്കു-കിഴക്കായി 44 കിലോമീറ്റർ അകലെയാണിത്. ദേശാടനപ്പക്ഷികളായ വളരെയധികം എണ്ണം നീർപ്പക്ഷികളെ ( അല്ലെങ്കിൽ ഷോർബേഡ്സ്) സംരക്ഷിക്കുന്നതിൽ മോർട്ടൻ ബേ, പ്യൂമിസ് സ്റ്റോൺ പാസേജ് എന്നിവിടങ്ങളിലെ പ്രധാനപ്പെട്ട പക്ഷി സങ്കേതത്തിന്റെ ഭാഗമായ ഈ ദേശിയോദ്യാനത്തിന്റ് പ്രാധാന്യം ബേഡ് ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്. 



</doc>
<doc id="381217" url="https://ml.wikipedia.org/wiki?curid=381217" title="വിറ്റ്സൺഡേ ഐലന്റ്സ് ദേശീയോദ്യാനം">
വിറ്റ്സൺഡേ ഐലന്റ്സ് ദേശീയോദ്യാനം

വിറ്റ്സൺഡേ ഐലന്റ്സ് ദേശീയോദ്യാനം ആസ്ത്രേലിയയിലെ ക്യൂൻസ്ലാന്റിലെ ഒരു ദേശീയോദ്യാനമാണ്. ബ്രിസ്ബേനിൽ നിന്നും വടക്കു-പടിഞ്ഞാറായി 20 കിലോമീറ്റർ അകലെയാണ്. ഈ ദേശീയോദ്യാനത്തിൽ വിറ്റ്സൺഡേ ദ്വീപ് ഉൾപ്പെടെ മറ്റ് 31 ദ്വീപുകളുമുണ്ട്. 

എയർലി ബീച്ചിൽ നിന്നോ ഷൂട്ടെ തുറമുഖത്തുനിന്നോ സ്വകാര്യ ബോട്ടിലോ അല്ലെങ്കിൽ വാണിജ്യബോട്ടുകളിലോ ഇവിടെ എത്താം. 



</doc>
<doc id="381218" url="https://ml.wikipedia.org/wiki?curid=381218" title="വെൽഫോർഡ് ദേശീയോദ്യാനം">
വെൽഫോർഡ് ദേശീയോദ്യാനം

വെൽഫോർഡ് ദേശീയോദ്യാനം ആസ്ത്രേലിയയിലെ സെൻട്രൽ വെസ്റ്റ് ക്യൂൻസ് ലാന്റിലെ ഒരു ദേശീയോദ്യാനമാണ്. ക്ലയർ ഗിൽമാൻ സ്ഥാപിച്ച ഈ ദേശീയോദ്യാനം ബ്രിസ്ബേനിൽ നിന്നും 991 കിലോമീറ്റർ അകലെയാണ്. മുൾഗ ലാന്റ്സ്, മിറ്റ്ചെൽ ഗ്രാസ്, ചാനൽ കണ്ട്രി എന്നീ ജൈവമേഖലകളിലെ ജൈവവൈവിധ്യത്തെ സംരക്ഷിക്കാനായാണ് 1992 ൽ ഇത് സ്ഥാപിതമായത്. ബാർക്കോ നദി ഈ ദേശീയോദ്യാനത്തിന്റെ തെക്കൻ അതിർത്തിയിലൂടെ ഒഴുകുന്നു.
വിനോദപ്രവർത്തനങ്ങൾ സ്ഥിരമായ വാട്ടർഹോളുകളിലാണ് കേന്ദ്രീകരിച്ചിരിക്കുന്നത്. ഇവിടെ സന്ദർശകർ ബോട്ടിംഗ്, കനോയിങ്, കയാക്കിങ് എന്നിവ ആസ്വദിക്കുന്നു. 



</doc>
<doc id="381219" url="https://ml.wikipedia.org/wiki?curid=381219" title="ടുലി ഗോർജ് ദേശീയോദ്യാനം">
ടുലി ഗോർജ് ദേശീയോദ്യാനം

ടുലി ഗോർജ് ദേശീയോദ്യാനം ആസ്ത്രേലിയയിലെ ക്യൂൻസ്ലാന്റിലാണ് സ്ഥിതിചെയ്യുന്നത്. ബ്രിസ്ബേനു വടക്കു-പടിഞ്ഞാറായി 1,338 കിലോമീറ്റർ അകലെയാണ് ഈ ദേശീയോദ്യാനം. ക്യൂൻസ്ലാന്റ് വെറ്റ് ട്രോപ്പിക്സിൽ തദ്ദേശീയമായ സ്പീഷീസുകളിൽപ്പെട്ട പക്ഷികളെ നിലനിർത്തുന്നതിൽ പ്രധാനപ്പെട്ട പക്ഷിസങ്കേതമായ വൂറുനൂരാന്റെ ഭാഗമായ ഈ ദേശീയോദ്യാനത്തിന്റെ പ്രാധാന്യം ബേഡ് ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്. 



</doc>
<doc id="381220" url="https://ml.wikipedia.org/wiki?curid=381220" title="ദി പാംസ് ദേശീയോദ്യാനം">
ദി പാംസ് ദേശീയോദ്യാനം

ദി പാംസ് ദേശീയോദ്യാനം ആസ്ത്രേലിയയിലെ ക്യൂൻസ്ലാന്റിലെ കൂയാറിനും യറാമനും ഇടയിൽ സ്ഥിതിചെയ്യുന്ന ദേശീയോദ്യാനമാണ്. പിക്കാബീൻ പനകൾ കൊണ്ടു നിറഞ്ഞ വസന്തകാലത്തെ നീർച്ചാലുകളാണ് ഈ ദേശീയോദ്യാനത്തിലെ മുഖ്യ ആകർഷണം. സ്റ്റ്രാങ്ഗ്ലർ ആലുകൾ, ബന്യ പൈൻ മരങ്ങൾ, ഹൂപ്പ് പൈൻ മരങ്ങൾ എന്നിവയയും ഈ ദേശീയോദ്യാനത്തിലുണ്ട്. 

12.4 ഹെക്റ്റർ പ്രദേശത്തായി വ്യാപിച്ചുകിടക്കുന്ന ഈ ദേശീയോദ്യാനം 1950ലാണ് പ്രഖ്യാപിക്കപ്പെട്ടത്. ഇവിടെ പക്ഷികൾ വളരെ സമൃദ്ധമാണ്.

കാമ്പിങ് ഈ ദേശീയൊദ്യാനത്തിൽ അനുവദനീയമല്ല. എന്നാൽ പിക്നിക്കും ബുഷ് വോക്കിങ്ങും നടത്താം.



</doc>
<doc id="381224" url="https://ml.wikipedia.org/wiki?curid=381224" title="കിയുങ്ക മറൈൻ ദേശീയ റിസർവ്വ്">
കിയുങ്ക മറൈൻ ദേശീയ റിസർവ്വ്

കിയുങ്ക മറൈൻ നാഷണൽ റിസർവ്, കെനിയയിലെ തീരപ്രദേശ പ്രവിശ്യയിൽ, ലാമു ജില്ലയിലെ ഇന്ത്യൻ മഹാസമുദ്ര തീരത്തിനടുത്തു സ്ഥിതിചെയ്യുന്ന ഒരു ദേശീയോദ്യാനമാണ്. ഈ ദേശീയ റിസർവ്വിൻറെ ആകെ വിസ്തീർണ്ണം 270 ചതുരശ്ര കിലോമീറ്റർ (100 ചതുരശ്ര മൈൽ) ആണ്.

ലാമു ദ്വീപസമൂഹത്തിലെ ഏകദേശം 50 ദ്വീപുകളും പവിഴപ്പുറ്റുകളും ഈ ദേശീയോദ്യാനത്തിൽ ഉൾപ്പെട്ടിരിക്കുന്നു. ബോണി, ഡൊഡോറി ദേശീയ റിസർവ്വുകൾ ഇതിന് അതിരുകളായിവരുന്നു.


</doc>
<doc id="381228" url="https://ml.wikipedia.org/wiki?curid=381228" title="കിസിറ്റെ-മ്പുൻഗുട്ടി മറൈൻ ദേശീയോദ്യാനം">
കിസിറ്റെ-മ്പുൻഗുട്ടി മറൈൻ ദേശീയോദ്യാനം

കെസെറ്റെ-മ്പുൻഗുട്ടി മറൈൻ മറൈൻ ദേശീയോദ്യാനം, ടാൻസാനിയ അതിർത്തിക്കു സമീപമുള്ള ക്വാലെ ജില്ലയിലെ വാസിനി ദ്വീപിനു തെക്കും ഷിമോനിയ്ക്കു സമീപമവുമായി, കെനിയയുടെ തെക്കൻ തീരത്തു സ്ഥിതിചെയ്യുന്ന ഒരു ദേശീയോദ്യാനമാണ്. കെസെറ്റെ ഉദ്യാനം 11 ചതുരശ്ര കിലോമീറ്ററും മ്പുൻഗുട്ടി റിസർവ് 28 ചതുരശ്ര കിലോമീറ്ററുമാണ്. പവിഴപ്പുറ്റുകളാൽ ചുറ്റപ്പെട്ട നാല് ചെറിയ ദ്വീപുകളിലേയ്ക്ക് ദേശീയോദ്യാനം വ്യാപിച്ചു കിടക്കുന്നു.


</doc>
<doc id="381232" url="https://ml.wikipedia.org/wiki?curid=381232" title="മലിൻഡി മറൈൻ ദേശീയോദ്യാനം">
മലിൻഡി മറൈൻ ദേശീയോദ്യാനം

മലിൻഡി ദേശീയോദ്യാനം, കെനിയൻ തീരത്തുനിന്നകലെ ഇന്ത്യൻ മഹാസമുദ്രത്തിൽ സ്ഥിതിചെയ്യുന്ന ഒരു മറൈൻ ദേശീയോദ്യാനമാണ്. ആഫ്രിക്കയിലെ ഏറ്റവും പഴയ മറൈൻ ഉദ്യാനമെന്ന പദവി ഇത് അവകാശപ്പെടുന്നു.

മൊംബാസയിൽ നിന്ന് 118 കിലോമീറ്റർ വടക്കുമാറി, മലിൻഡിയിലാണ് ഈ ഉദ്യാനം സ്ഥിതി ചെയ്യുന്നത്. കെനിയ വൈൽഡ് ലൈഫ് സർവീസിന്റെ സംരക്ഷണത്തിലാണ് ഈ ദേശീയോദ്യാനം. ഈ മറൈൻ ദേശീയോദ്യാനത്തിലെ പ്രധാന ആകർഷണങ്ങൾ, പവിഴപ്പുറ്റുകളും, ഉഷ്ണമേഖലാ മത്സ്യങ്ങളും ബറാക്കുഡ, കടലാമ, ഡോൾഫിൻ എന്നിവയുമാണ്.



</doc>
<doc id="381256" url="https://ml.wikipedia.org/wiki?curid=381256" title="മെരു ബെട്ടിരി ദേശീയോദ്യാനം">
മെരു ബെട്ടിരി ദേശീയോദ്യാനം

മെരു ബെട്ടിരി ദേശീയോദ്യാനം ഇൻഡോനേഷ്യയിലെ കിഴക്കൻ ജാവയിലെ ഒരു ദേശീയ പാർക്കാണ്. 580 ചതുരശ്ര കിലോമീറ്റർ പ്രദേശത്ത് വ്യാപിച്ചു കിടക്കുന്ന ഇതിലെ 8.45 ചതുരശ്ര കിലോമീറ്റർ ഭാഗം സമുദ്രമേഖലയാണ്. കടലാമകളിലെ വംശനാശഭീഷണി നേരിടുന്ന ഇനങ്ങളായ ലെതർബാക്ക് കടലാമകൾ, ഹോക്സ്ബിൽ കടലാമകൾ, ഗ്രീൻ കടലാമകൾ, ഒലിവ് റിഡ്‍ലി കടലാമകൾ എന്നിവയുടെ മുട്ടയിടൽ കേന്ദ്രമാണ് ഈ ദേശീയോദ്യാനത്തിലെ ബീച്ചുകൾ.


</doc>
<doc id="381273" url="https://ml.wikipedia.org/wiki?curid=381273" title="തജുങ് പുട്ടിങ് ദേശീയോദ്യാനം">
തജുങ് പുട്ടിങ് ദേശീയോദ്യാനം

തജുങ് പുട്ടിങ്, ഇന്തോനേഷ്യയിലെ ഒരു ദേശീയോദ്യാനമാണ്. ഇതു സ്ഥിതിചെയ്യുന്നത് ഇന്തോനേഷ്യയിലെ സെൻട്രൽ കാലമൻറാൻ (Central Borneo) പ്രവിശ്യയിലെ പടിഞ്ഞാറൻ കോടാവാറിൻജീൻ റീജൻസിയുടെ തെക്കു-കിഴക്കൻ ഭാഗത്താണ്. ഏറ്റവുമടുത്തുള്ള പ്രധാന നഗരം റീജൻസി തലസ്ഥാനമായ പൻഗ്‍കലൻ ബൺ ആണ്. ഒറാംഗുട്ടാൻ സംരക്ഷണത്തിന് പേരുകേട്ട സ്ഥലമാണിത്.


</doc>
<doc id="381276" url="https://ml.wikipedia.org/wiki?curid=381276" title="കയാൻ മെൻററാങ്ങ് ദേശീയോദ്യാനം">
കയാൻ മെൻററാങ്ങ് ദേശീയോദ്യാനം

കയാൻ മെൻററാങ്ങ് ദേശീയോദ്യാനം, ഇൻഡോനേഷ്യൻ ബോർണിയോ ദ്വീപിലെ നോർത്ത് കാലിമന്തൻ പ്രവിശ്യയിലെ ഇടതൂർന്ന വനമേഖലയിലെ ഒരു ദേശീയോദ്യാനമാണ്.

കയാൻ മെൻറാങ്ങ് ദേശീയോദ്യാനം, ഇന്തോനേഷ്യ, മലേഷ്യ എന്നീ രാജ്യങ്ങളുടെ അതിർത്തിയിലാണ് സ്ഥിതി ചെയ്യുന്നത്.


</doc>
<doc id="381281" url="https://ml.wikipedia.org/wiki?curid=381281" title="ഗുനുങ് പലുങ് ദേശീയോദ്യാനം">
ഗുനുങ് പലുങ് ദേശീയോദ്യാനം

ഗുനുങ് പലുങ് ദേശീയോദ്യാനം, ബോർണിയോ ദ്വീപിൽ, ഇന്തോനേഷ്യൻ പ്രവിശ്യയായ വെസ്റ്റ് കാളിമാന്തനിൽ, കെറ്റാപാങ്ങിന്റെ വടക്ക് സുക്കടാനയുടെ കിഴക്കായി സ്ഥിതിചെയ്യുന്ന ഒരു ദേശീയോദ്യാനമാണ്. 1937 ലാണ് 300 ചതുരശ്ര കിലോമീറ്റർ (120 ചതുരശ്ര മൈൽ) വിസ്തൃതിയിലുള്ള പ്രദേശം ആദ്യമായി സംരക്ഷിതമായ വന മേഖലയായത്.  1981 ൽ ഇതിൻറെ വിസ്തൃതി 900 ചതുരശ്ര കിലോമീറ്ററായി (350 ചതുരശ്ര മൈൽ) വർദ്ധിപ്പിക്കുകയും അതിന്റെ പദവി വന്യജീവി സംരക്ഷണ കേന്ദ്രമായി ഉയർത്തപ്പെടുകയും ചെയ്തു. 1990 മാർച്ച് 24 ന് ഈ ഈ പ്രദേശം ഒരു ദേശീയോദ്യാനമെന്ന പദവി നേടി.


</doc>
<doc id="381284" url="https://ml.wikipedia.org/wiki?curid=381284" title="കൌഡുല്ല ദേശീയോദ്യാനം">
കൌഡുല്ല ദേശീയോദ്യാനം

കൌഡുല്ല ദേശീയോദ്യാനം ശ്രീലങ്കയിലെ ഒരു ദേശീയോദ്യാനമാണ്. ഇതു സ്ഥിതിചെയ്യുന്നത് എറ്റവും വലിയ നഗരമായ കൊളംബോയിൽനിന്ന് 197 കിലോമീറ്റർ (122 മൈൽ) അകലെയാണ്. 2002 ഏപ്രിൽ 1 ന് രൂപീകരിക്കപ്പെട്ട ഈ ദേശീയോദ്യാനം, ദ്വീപിൽ ഇത്തരത്തിൽ രൂപീകരിക്കപ്പെടുന്ന 15 ആമത്തെ ദേശീയോദ്യാനമാണ്. 2004-2005 സീസണിൽ പതിനായിരത്തിലധികം പേർ ഈ ദേശീയോദ്യാനം സന്ദർശിക്കുകയും, പ്രവേശന ഫീസിനത്തിൽ സർക്കാരിന് ഏകദേസം 100,000 രൂപയുടെ വരുമാനം ഉണ്ടാക്കുകയും ചെയ്തു. മിന്നേറിയ, ഗിരിതല എന്നിവയോടൊപ്പം ഇതൊരു പ്രധാന പക്ഷി സങ്കേതമായി "ബേർഡ് ലൈഫ് ഇൻറർനാഷണൽ" അംഗീകരിച്ചിട്ടുണ്ട്.


</doc>
<doc id="381288" url="https://ml.wikipedia.org/wiki?curid=381288" title="ഉർഹോ കെക്കൊനെൻ ദേശീയോദ്യാനം">
ഉർഹോ കെക്കൊനെൻ ദേശീയോദ്യാനം

ഉർഹോ കെക്കൊനെൻ ദേശീയോദ്യാനം (ഫിന്നിഷ്: "Urho Kekkosen kansallispuisto") ഫിൻലാൻഡിലെ ലാപ്‍ലാൻറിൽ സ്ഥിതിചെയ്യുന്നതും സുവുകോസ്കി, സൊഡാൻക്യാല, ഇനാരി എന്നീ മുനിസിപ്പാലിറ്റികളുടെ ഭാഗങ്ങൾ ഉൾപ്പെട്ടിട്ടുള്ളതുമായ ഒരു ദേശീയോദ്യാനമാണ്. 1983 ൽ രൂപീകരിക്കപ്പെട്ട ഈ ദേശീയോദ്യാനം 2,550 ചതുരശ്ര കിലോമീറ്ററിൽ (985 ചതുരശ്ര മൈൽ) പ്രദേശത്തു വ്യാപിച്ചു കിടക്കുന്നു. ഇത് ഫിൻലാന്റിലെ ഏറ്റവും വലിയ സംരക്ഷിത പ്രദേശങ്ങളിലൊന്നാണ്. ഫിൻലാന്റിലെ മുൻ പ്രസിഡന്റും പ്രധാനമന്ത്രിയുമായിരുന്ന ഉർഹോ കെക്കോനെൻറെ പേരിലാണ് ഈ ദേശീയോദ്യാനം അറിയപ്പെടുന്നത്. ഈ ദേശീയോദ്യാനത്തിൻറെ വടക്കൻ ഭാഗങ്ങളിലൂടെ സുവോമുജോകി നദി ഒഴുകുന്നു.


</doc>
<doc id="381292" url="https://ml.wikipedia.org/wiki?curid=381292" title="അൾട്ടോ കരീരി ദേശീയോദ്യാനം">
അൾട്ടോ കരീരി ദേശീയോദ്യാനം

അൾട്ടോ കരീരി ദേശീയോദ്യാനം (പോർച്ചുഗീസ്: "Parque Nacional do Alto Cariri") ബ്രസീലിലെ ഒരു ദേശീയോദ്യാനമാണ്. ഈ ദേശീയോദ്യാനം, ബഹിയയിലെ ഗ്വാരാട്ടിൻഗ മുനിസിപ്പാലിറ്റിയിലാണു സ്ഥിതിചെയ്യുന്നത്. ഇതിൻറെ വിസ്തൃതി 19,238 ഹെക്ടറാണ് (47,540 ഏക്കർ). ദേശീയോദ്യാനം അറ്റ്ലാന്റിക് ഫോറസ്റ്റ് ബയോമിലാണ് നിലനിൽക്കുന്നത്. 


</doc>
<doc id="381298" url="https://ml.wikipedia.org/wiki?curid=381298" title="ജമാൻക്സിം ദേശീയോദ്യാനം">
ജമാൻക്സിം ദേശീയോദ്യാനം

ജമാൻക്സിം ദേശീയോദ്യാനം (പോർച്ചുഗീസ് : Parque Nacional do Jamanxim) ബ്രസീലിലെ പാര സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്. ആമസോൺ മഴക്കാടുകളുടെ 859,797 ഹെക്ടർ (2,124,600 ഏക്കർ) പ്രദേശം ജമാൻക്സിം ദേശീയ ഉദ്യാനം ഉൾക്കൊള്ളുന്നു. പാര സംസ്ഥാനത്തെ അൾട്ടാമിറ, ഇറ്റൈറ്റുബ, ട്രൈരാവോ എന്നീ മുനിസിപ്പാലിറ്റികളുടെ ഭാഗങ്ങളിൽ ദേശീയോദ്യാനം വ്യാപിച്ചുകിടക്കുന്നു.  ദേശീയോദ്യാനത്തിനു വടക്കു ഭാഗത്തായി ട്രൈരാവോ ദേശീയോദ്യാനം സ്ഥിതിചെയ്യുന്നു. 


</doc>
<doc id="381302" url="https://ml.wikipedia.org/wiki?curid=381302" title="ചാമ്പി ദേശീയോദ്യാനം">
ചാമ്പി ദേശീയോദ്യാനം

ചാമ്പി ദേശീയോദ്യാനം, (ചിലപ്പോഴൊക്കെചാമ്പി മൌണ്ടൻ ദേശീയോദ്യാനം അഥവാ അല്ലെങ്കിൽ ഡ്ജെബെൽ ചാമ്പി ദേശീയോദ്യാനം എന്നും വിളിക്കുന്നു) ടുണീഷ്യയിലെ കസ്സെറൈൻ ഗവർണറേറ്റിൽ സ്ഥിതിചെയ്യുന്ന ഒരു ദേശീയോദ്യാനമാണ്. മൌണ്ട് ചാമ്പിയ്ക്കു ("Djebel Chambi") ചുറ്റുപാടുമുള്ള സസ്യജന്തുജാലങ്ങളെ ഈ ദേശീയോദ്യാനം പരിരക്ഷിക്കുന്നു. സമുദ്രനിരപ്പിൽനിന്ന് 1,544 മീറ്റർ ഉയരത്തിൽ സ്ഥിതിചെയ്യുന്ന ഇത് ടുണീഷ്യയിലെ ഏറ്റവും ഉയരം കൂടിയ പർവ്വതമാണ്.  

കാസ്സറൈൻ മുതൽ അൾജീരിയൻ അതിർത്തി വരെ പരന്നുകിടക്കുന്ന പ്രദേശത്തിലെ മോണ്ട് ഡി ടെബെസ്സ ഫോറസ്റ്റ് മാസിഫിൻറെ ഭാഗമാണീ ദേശീയോദ്യാനം.  

ദേശീയോദ്യാനത്തിനുള്ളിൽ സ്ഥിരമായ നദികളോ അരുവികളോ ഇല്ല, പക്ഷേ വംശനാശ ഭീഷണി നേരിടുന്ന കുവിയേർസ് ഗസല്ലെകളുടെ അവസാനത്തെ അഭയസ്ഥാനങ്ങളിലൊന്നും അംഗസംഖ്യ കുറഞ്ഞ ബാർബറി ആടുകളുടെ സ്വദേശവുമാണിത്. ഈ ദേശീയോദ്യാനം സസ്യജാലങ്ങളുടെ വൈവിദ്ധ്യത്തിനും ശ്രദ്ധേയമാണ്. ഹോം ഓക്ക്, കൊട്ടോണീസ്റ്റർ നുമ്മുലാറിയ, ആലെപ്പോ പൈൻ, സ്റ്റിപ്പ ടെനാസിസ്സിമ എന്നിവ ഇവിടെ സമൃദ്ധിയായി വളരുന്നു.  പക്ഷികളിൽ, ടുണീഷ്യൻ ക്രോസ്ബിൽ, ഈജിപ്ഷ്യൻ കഴുകൻ, ബോണെല്ലീസ് പരുന്ത്, പെറെഗ്രൈൻ പ്രാപ്പിടിയൻ എന്നിവയാണ് ഇവിടെ കാണപ്പെടുന്ന പക്ഷികൾ.

കുവിയേർസ് ഗസലുകളുടെ സംരക്ഷണത്തിനായി 1970 ൽ 300 ഹെൿടർ (740 ഏക്കർ) വേലികെട്ടിത്തിരിച്ച് റിസർവ്വാക്കി മാറ്റിയിരുന്നു.  1977 ൽ ദേശീയോദ്യാനവും അതിൻറെ ചുറ്റുപാടുമുള്ള പ്രദേശങ്ങലും യുനെസ്കോ ബയോസ്ഫിയർ റിസർവ്വായി അംഗീകരിക്കപ്പെട്ടു.  1980 ൽ 6,723- ഹെക്ടർ (16,610-ഏക്കർ) വിസ്തൃതിയുള്ള ഇത് ഒരു ദേശീയോദ്യാനമായി പ്രഖ്യാപിക്കപ്പെട്ടു. 


</doc>
<doc id="381304" url="https://ml.wikipedia.org/wiki?curid=381304" title="ഇച്ചുക്കെയുൽ ലേക്ക്">
ഇച്ചുക്കെയുൽ ലേക്ക്

ഇച്ചുക്കെയുൽ തടാകം (Arabic: بحيرة اشكل‎‎) വടക്കൻ ടുണീഷ്യയിൽ, ബിസെർട്ടെ പട്ടണത്തിന് 20 കിലോമീറ്റർ (12 മൈൽ) ദൂരത്തിൽ, ആഫ്രിക്കയുടെ ഏറ്റവും വടക്കേ അറ്റത്തായി മെഡിറ്ററേനിയൻ കടലിലിനു സമീപം സ്ഥിതിചെയ്യുന്ന ഒരു തടാകമാണ്.  

ഇച്ച്കെയുൽ ദേശീയോദ്യാനത്തിലെ നീർത്തടവും തടാകവും ഓരോ വർഷവും ആയിരക്കണക്കിന് ദേശാടന പക്ഷികളുടെ ഇടക്കാല താവളമാണ്. ഈ തടാകമേഖല സന്ദർശിക്കുന്ന പക്ഷികളിൽ വാത്തകൾ, അരയന്നങ്ങൾ, കൊക്കുകൾ, പിങ്ക് ഫ്ലമിംഗോകൾ എന്നിവ ഉൾപ്പെടുന്നു.

തടാകത്തെ പരിപോഷിപ്പിക്കുന്ന നദികളിലെ അണക്കെട്ടിൻറെ നിർമ്മാണം തടാകങ്ങളുടെയും നീർത്തടപ്രദേശങ്ങളുടെയും പാരിസ്ഥിതിക തുലനതകളിൽ വലിയ മാറ്റങ്ങൾ വരുത്തുന്നു. അണക്കെട്ടുകൾ തടാകത്തിലേയ്ക്കും ചതുപ്പുകളിലേയ്ക്കുമുള്ള ശുദ്ധജലത്തിലെ പ്രവേശനത്തിനും ജലം ഉൾക്കൊള്ളാനുള്ള കഴിവിനും തടസ്സം സൃഷ്ടിക്കുന്നു. റീഡ്ബെഡ്സ്, സെഡ്ജസ് പോലെയുള്ള ശുദ്ധജല സസ്യങ്ങൾ ഇവിടെ അന്യം നിന്നു പോകുകയും പകരം ഉപ്പുജല സസ്യങ്ങൾ കുടിയേറുകയും ചെയ്യുന്നു. 

ഈ മാറ്റങ്ങൾ കാരണമായി ദേശാടന പക്ഷികളുടെ എണ്ണം കുത്തനെ കുറയുവാൻ കാരണമായി. ഇവിടെ നിലനിന്നരുന്ന മിശ്രസസ്യങ്ങളെ ആശ്രയിച്ചായിരുന്നു ഇവയുടെ ആവാസവ്യവസ്ഥയും നിലനിന്നിരുന്നത്.

യുനെസ്കോയുടെ വെബ്സൈറ്റ് പ്രകാരം, ടുണീഷ്യൻ ഗവൺമെന്റ് ശുദ്ധജലം നിലനിർത്താനും ലവണത്വം കുറയ്ക്കാനും ചില നടപടികൾ കൈക്കൊണ്ടിട്ടുണ്ടതിനുശേഷം യുനെസ്കോയുടെ ലോക പൈതൃക പട്ടികയിലെ ഭീഷണിയിലുള്ള പ്രദേശങ്ങളിൽ നിന്ന് 2006 ൽ ഈ തടാകം നീക്കം ചെയ്യപ്പെട്ടു. എന്നിരുന്നാലും,  വേൾഡ് കൺസർവേഷൻ യൂണിയനിൽനിന്നുള്ള ചില റിപ്പോർട്ടുകൾ ഉപ്പുരസം അതിരുകടന്നുകഴിഞ്ഞുവെന്നും പുനരധിവാസത്തിനുള്ള സാധ്യത അതിവേഗം അപ്രത്യക്ഷമാകുമെന്നും സൂചിപ്പിക്കുന്നു.


</doc>
<doc id="381306" url="https://ml.wikipedia.org/wiki?curid=381306" title="ജെബിൽ ദേശീയോദ്യാനം">
ജെബിൽ ദേശീയോദ്യാനം

ജെബിൽ ദേശീയോദ്യാനം, സഹാറ മരുഭൂമിയിൽ സ്ഥിതി ചെയ്യുന്ന ടുണീഷ്യയിലെ ഒരു ദേശീയോദ്യാനമാണ്.
150,000 ഹെക്ടർ വിസ്തൃതിയുള്ള ഈ ദേശീയോദ്യാനം, രാജ്യത്തെ ഏറ്റവും വലിയ ദേശീയോദ്യാനമാണ്. രാജ്യത്തിന്റെ തെക്കൻ ഭാഗങ്ങളിൽ ഭൂരിഭാഗവും ഈ ദേശീയോദ്യാനത്തിൽ ഉൾപ്പെട്ടിരിക്കുന്നു. വലിപ്പത്തിൽ മുന്തിയതെങ്കിലും പുതിയതായി കണക്കാക്കപ്പെടുന്ന ഇത് 1994 ലാണ് ഒരു ദേശീയോദ്യാനമായി ഔദ്യോഗികമായി പ്രഖ്യാപിക്കപ്പെട്ടത്. 1984 മുതൽ അനൌദ്യോഗികമായി തുടർന്നിരുന്നു. സാഹാറ മരുഭൂമിയ്ക്കുള്ളിൽ സ്ഥിതിചെയ്യുന്ന ഏക ദേശീയോദ്യാനമാണിത്. 

ജെബിൽ ദേശീയോദ്യാനം ഡൌസ് പട്ടണത്തിന് 80 കിലോമീറ്റർ തെക്കായിട്ടാണ് നിലനിൽക്കുന്നത്. കാല്ലിഗോണം പോലെയുള്ള മരുഭൂമിയിലെ കുറ്റിച്ചെടികളാണ് ഈ പ്രദേശത്ത് അധികവും കാണപ്പെടുന്നത്. ഗസല്ലെ, മുയലുകൾ, ഹോൺ വൈപ്പർ എന്നിവയാണ് സാധാരണയായി കാണപ്പെടുന്ന ജീവികളിൽ ചിലത്. റാൻറെറിയം എന്ന പുഷ്പിക്കുന്ന ഡെയ്സി വർഗ്ഗത്തിലെ സസ്യവും ഇവിടെ കണ്ടുവരുന്നു. നിരന്തരമുള്ള സന്ദർശകർക്കായി സംരക്ഷിത ഷെൽറ്ററുകൾ ലഭ്യമാണ്. ദേശീയോദ്യാനത്തിലെ എല്ലാ പ്രദേശങ്ങളിലും കാവൽക്കാരെ നിയോഗിച്ചിരിക്കുന്നു. ഹോളോസീൻ കാലഘട്ടം മുതൽ രണ്ടാം ലോകമഹായുദ്ധകാലം വരെയുള്ള മനുഷ്യ ചരിത്രത്തിന്റെ വിവിധ ഘട്ടങ്ങളെക്കുറിച്ച് മനസ്സിലാക്കാൻ പര്യാപ്തമായ ചരിത്രാതീത കാലത്തെ പല കരകൗശലവസ്തുക്കളുടെയും സൈറ്റുകളും ഇവിടെയുണ്ട്. ടുണീഷ്യയ്ക്കുള്ളിലെ ഗ്രാൻറ് എർഗ് ഓറിയൻറൽ മണൽമേഖല മുഴുവനായിത്തന്നെ ഈ ദേശീയോദ്യാനത്തിനുള്ളിലായിട്ടാണ്. ദേശീയോദ്യാനത്തിൻറെ പടിഞ്ഞാറ് ഭാഗത്ത് പ്ലൂട്ടോണിക് പാറകൾ കാലാവസ്ഥാമാറ്റത്തിലൂടെ രൂപം കൊണ്ട 'വലിയ ഉരുളൻ പാറകൾ' ഉണ്ട്. 

വൈവിധ്യമാർന്ന വന്യജീവികളുള്ളതാണ് ദേശീയോദ്യാനം. ഫെന്നെക് കുറുക്കൻ, ഹോൺഡ് വൈപ്പർ, കോബ്ര, കുറുനരി, ഈ പ്രദേശത്ത് നിലനിൽക്കുന്ന ബാർബറി ആടുകൾ എന്നിവയാണ് പ്രധാനമായി കാണപ്പെടുന്ന ജീവികളിൽ ചിലത്. പാമ്പുകളും മറ്റ് ഉരഗങ്ങളും പാറക്കല്ലുകൾക്കും മണൽക്കുന്നുകൾക്കും കീഴിലാണ് ജീവിക്കുന്നത്. വാനമ്പാടികൾ, മലങ്കാക്കകൾ, ബസ്റ്റാഡ് തുടങ്ങിയ പക്ഷികളും ഇവിടെ താവളമടിച്ചിരിക്കുന്നു.


</doc>
<doc id="381308" url="https://ml.wikipedia.org/wiki?curid=381308" title="കലക്പ ഗെയിം പ്രൊഡക്ഷൻ റിസർവ്വ്">
കലക്പ ഗെയിം പ്രൊഡക്ഷൻ റിസർവ്വ്

കലക്പ ഗെയിം പ്രൊഡക്ഷൻ റിസർവ്വ്, ഘാനയിലെ 32,020 ഹെക്ടർ വിസ്തൃതിയുള്ള ഫോറസ്റ്റ് റിസർവ്വാണ്. 

രാജ്യത്തിന്റെ തെക്ക്-കിഴക്ക് ഭാഗത്തായിട്ടാണ് ഈ റിസർവ് സ്ഥിതിചെയ്യുന്നത്, തലസ്ഥാനമായ അക്രയിൽനിന്ന് 120 കിലോമീറ്റർ കിഴക്കും, വോൾട്ട റീജിയണൽ തലസ്ഥാനമായ ഹോ പട്ടണത്തിൽനിന്നും 30 കിലോമീറ്റർ തെക്കോയിട്ടുമാണ് ഇതു സ്ഥിതിചെയ്യുന്നത്.

1975 ൽ ഘാന സർക്കാർ രൂപീകരിച്ച ഈ സംരക്ഷിത പ്രദേശം, ടോഗോ പർവതനിരകളുടെ താഴ്വാരത്തിലാണ് സ്ഥിതിചെയ്യുന്നത്. ഈ പ്രദേശം ഒരു മൃഗ സംരക്ഷണ മേഖലയായി പ്രഖ്യാപിക്കുന്നതിനു മുമ്പ്, ഘാനയിലെ പ്രവാസികളുടെ പ്രിയങ്കരമായ വേട്ടയാടൽ മേഖലയായി ഉപയോഗിച്ചിരുന്നു. ഈ ദേശീയോദ്യാനത്തിൽ സിംഹങ്ങളെയും ആനകളേയും കൂടാതെ, കാട്ടുപോത്തുകൾ, കൃഷ്ണമൃഗങ്ങൾ, ബബൂണുകൾ മറ്റു ചെറിയ സസ്തനികൾ എന്നിവയേയും കാണാൻ സാധിക്കുന്നു. നാനാ ജാതികളിലുള്ള പക്ഷികളും ഏകദേശം 100 തരം ചിത്രശലഭങ്ങളും ഈ ദേശീയോദ്യാനത്തിലുണ്ട്.


</doc>
<doc id="381310" url="https://ml.wikipedia.org/wiki?curid=381310" title="മാമിറി ഫോറസ്റ്റ് റിസർവ്വ്">
മാമിറി ഫോറസ്റ്റ് റിസർവ്വ്

മാമിറി ഫോറസ്റ്റ് റിസർവ്വ്, ഘാനയിൽ സ്ഥിതിചെയ്യുന്നു. 1949 ൽ സ്ഥാപിതമായ ഈ റിസർവ്വ് 45 ചതുരശ്ര കിലോമീറ്റർ (17 ചതുരശ്ര മൈൽ) വിസ്തൃതിയിൽ വ്യാപിച്ചു കിടക്കുന്നു. 

ഈ ദേശീയോദ്യാനത്തിന് നീണ്ട, ഇടുങ്ങിയ രൂപമാണുള്ളത്. വടക്ക് മുതൽ തെക്ക് വരെ 15 കിലോമീറ്റർ (9.3 മൈൽ) നീളവും, കിഴക്ക് മുതൽ പടിഞ്ഞാറ് വരെ 2 മുതൽ 4 വരെ കിലോമീറ്റർ (1.2 മുതൽ 2.5 മൈൽ) വരെ വിസ്താരവുമാണുള്ളത്. ആർദ്ര നിത്യഹരിത
ആർദ്ര നിത്യഹരിതവനങ്ങളുടേയും ഈർപ്പമുള്ള നിത്യഹരിതവനങ്ങളുടേയം മധ്യേ സ്ഥിതിചെയ്യുന്ന പ്രദേശമാണിത്. ഇവിടുത്തെ ആവാസവ്യവസ്ഥയിലെ ചിമ്പാൻസികളുടെ അംഗസംഖ്യയെക്കുറിച്ച് പുതിയ കണക്കുകൾ ലഭ്യമല്ല. ഇവിടെ 1989 ൽ നടത്തിയ അവസാന കണക്കെടുപ്പിൽ 300 നും 500 നുമിടയ്ക്കുള്ള ചിമ്പാൻസകളുണ്ടെന്നു കണക്കാക്കിയിരുന്നു.


</doc>
<doc id="381312" url="https://ml.wikipedia.org/wiki?curid=381312" title="കസുങ്കു ദേശീയോദ്യാനം">
കസുങ്കു ദേശീയോദ്യാനം

കസുങ്കു ദേശീയോദ്യാനം മലാവിയിലെ ഒരു ദേശീയോദ്യാനമാണ്. കുസുങ്കു പട്ടണത്തിനു പടിഞ്ഞാറ്, ലിലോങ്വേയിൽ നിന്ന് 175 കിലോമീറ്റർ വടക്കായിട്ടാണ ഇതു സ്ഥിതി ചെയ്യുന്നത്. ദേശീയോദ്യാനം സാമ്പിയൻ അതിർത്തിയിലേയ്ക്കു വ്യാപിച്ചുകിടക്കുന്നു. 1970 ൽ സ്ഥാപിതമായ കസുങ്കു ദേശീയോദ്യാനം, മലാവിയിലെ രണ്ടാമത്തെ വലിയ ദേശീയോദ്യാനമാണ്. 2,316 ചതുരശ്രകിലോമീറ്ററിൽ പരന്നുകിടക്കുന്ന ഇത് സമുദ്രനിരപ്പിൽനിന്ന് ഏകദേശം 1,000 മീറ്റർ ഉയരത്തിലാണ് സ്ഥിതിചെയ്യുന്നത്. ലിലോംഗ്വെയിൽ നിന്ന് ഏകദേശം 165 കിലോമീറ്റർ അകലെ മദ്ധ്യമേഖലയിലാണിതു സ്ഥിതിചെയ്യുന്നത്.

കൂടുതൽ ആർദ്രതയുള്ള മാർച്ചുമാസത്തിൽ ദേശീയോദ്യാനം ഏറെക്കാലം അടച്ചിടുന്നു. സെപ്തംബർ മുതൽ മെയ് വരെയുള്ള മാസങ്ങളിൽ ഇളം ചൂടുള്ള കാലാവസ്ഥയാണ്. ജൂൺ മുതൽ ആഗസ്റ്റ് വരെ തണുത്ത കാലാവസ്ഥയുമാണ് ഇവിടെ അനുഭവപ്പെടാറുള്ളത്. 

വേനൽക്കാലത്ത് ധാരാളം വൈവിധ്യമാർന്ന പക്ഷികൾ പാർക്കിൽ കുടിയേറുന്നു. ജൂൺ മുതൽ സെപ്തംബർ വരെയുള്ള കാലത്ത് പക്ഷിനിരീക്ഷണകുതുകികളുടെ തിരക്ക് സർവ്വസാധാരണമാണ്.


</doc>
<doc id="381315" url="https://ml.wikipedia.org/wiki?curid=381315" title="വിറ്റു ഫോറസ്റ്റ്">
വിറ്റു ഫോറസ്റ്റ്

വിറ്റു ഫോറസ്റ്റ്,  കിഴക്കൻ ആഫ്രിക്കയിൽ കെനിയയിലെ ലാമ ജില്ലയിൽ സ്ഥിതിചെയ്യുന്ന ഒരു ദേശീയോദ്യാനമാണ്. 

ഉത്വാനി ഫോറസ്റ്റ് റിസർവ്വും  തൊട്ടടുത്തുള്ള ഗംഗോണി ഫോറസ്റ്റ് റിസർവ്വും ലയിപ്പിച്ചാണ് ഈ ദേശീയോദ്യാനം 1927 ൽ സ്ഥാപിച്ചത്. 1962 ൽ റിസർവ്വേഷൻ രൂപീകരിക്കുന്നതിലേയ്ക്കായി സ്വതന്ത്ര കെനിയൻ സർക്കാർ ഗസറ്റ് വിജ്ഞാപനം നടത്തിയിരുന്നു.  701 ഹെക്ടർ (1,732 എക്കർ) പ്രദേശമായിരുന്നു ദേശീയോദ്യാനത്തിനുവേണ്ടി നീക്കി വയ്ക്കപ്പെട്ടത്.   

വനഭൂമിയുടെ ആകെ വിസ്തൃതി 4,639 ഹെക്ടറാണ് (11,463 ഏക്കർ) ഗസറ്റ് വിജ്ഞാപനത്തിലൂടെയല്ലാതെ ഏകദേശം 900 ഓളം ഹെക്ടർ (2,224 ഏക്കർ) അധിക ഭൂമി വനവൽക്കരിച്ചിട്ടുണ്ട്.

ഈ ദേശീയോദ്യാനത്തിനു തൊട്ടുകിടക്കുന്ന നെയ്റോബി റാഞ്ചിലെ മുൻഗജിനി വനം ഏകദേശം 1,100 ഹെക്ടർ (2,718 ഏക്കർ) ആണ്.


</doc>
<doc id="381317" url="https://ml.wikipedia.org/wiki?curid=381317" title="സലോങ്ക ദേശീയോദ്യാനം">
സലോങ്ക ദേശീയോദ്യാനം

സലോങ്ക ദേശീയോദ്യാനം കോംഗോ നദി നദീതടത്തിൽ സ്ഥിതിചെയ്യുന്ന ഡെമോക്രാറ്റിക് റിപ്പബ്ലിക് ഓഫ് കോംഗോയിലെ ഒരു ദേശീയ ഉദ്യാനമാണ്. ആഫ്രിക്കയിലെ ഏറ്റവും വലിയ ഉഷ്ണമേഖലാ മഴക്കാടായ ഇത് ഏകദേശം 36,000 ചതുരശ്ര കിലോമീറ്റർ അഥവാ 3,600,000 ഹെക്ടർ (8,900,000 ഏക്കർ) വിസ്‍തീർണ്ണത്തിൽ പരന്നുകിടക്കുന്നു. മായ് ൻഡോംബെ, ഇക്വേറ്റിയർ, കസായി, സൻകുരു എന്നീ പ്രവിശ്യകളിലേക്ക് ഈ ദേശീയോദ്യാനം നീണ്ടു കിടക്കുന്നു.


</doc>
<doc id="381328" url="https://ml.wikipedia.org/wiki?curid=381328" title="കില്ലാർണി ദേശീയോദ്യാനം">
കില്ലാർണി ദേശീയോദ്യാനം

കില്ലാർണി ദേശീയോദ്യാനം (ഐറിഷ്: "Páirc Náisiúnta Chill Airne") അയർലണ്ടിലെ കെറി കൌണ്ടിയിൽ കില്ലാർണി പട്ടണത്തിനു സമീപം സ്ഥിതിചെയ്യുന്ന ഒരു ദേശീയോദ്യാനമാണ്. 1932 ൽ മുക്രോസ് എസ്റ്റേറ്റ്, ഐറിഷ് ഫ്രീ സ്റ്റേറ്റിനു സംഭാവന ചെയ്യപ്പെട്ടതിനുശേഷമാണ് അയർലണ്ടിലെ ആദ്യ ദേശീയോദ്യാനമായി ഇത് രൂപീകരിക്കപ്പെട്ടത്. അതുമുതൽ ഈ ദേശീയോദ്യാനം തുടർച്ചയായി വിപുലീകരിക്കുകയും, വിസ്തൃതി 102.89 ചതുരശ്ര കിലോമീറ്റർ2 (25,425 ഏക്കർ) ആയി വർദ്ധിക്കുകയും ചെയ്തു. ഇത് വൈവിധ്യമാർന്ന ജീവജാലങ്ങളെ ഉൾക്കൊള്ളുന്നു. ഈ ദേശീയോദ്യാനത്തിൻറ പരിധിയിൽ, കില്ലാർണി തടാകം, അന്താരാഷ്ട്ര പ്രാധാന്യമുള്ളതായി  ഗണിക്കുന്ന ഓക്ക്, യൂ വനപ്രദേശങ്ങൾ കൊടുമുടികൾ എന്നിവയും ഉൾപ്പെടുന്നു. അയർലണ്ടിലെ ഒരേയൊരു തനതായ ചുവപ്പു മാൻകൂട്ടങ്ങളും  അയർലൻഡിൽ നിലനിൽക്കുന്ന ഏറ്റവും വിപുലമായതും തനതായതുമായ വനനിരകളും ഈ ഉദ്യാനത്തിലാണ്. 


</doc>
<doc id="381330" url="https://ml.wikipedia.org/wiki?curid=381330" title="വിക്ലോ മൌണ്ടൻസ് ദേശീയോദ്യാനം">
വിക്ലോ മൌണ്ടൻസ് ദേശീയോദ്യാനം

വിക്ലോ മൌണ്ടൻസ് ദേശീയോദ്യാനം (ഐറിഷ്: "Páirc Náisiúnta Sléibhte Chill Mhantáin") 220 ചതുരശ്ര കിലോമീറ്റർ (54,000 ഏക്കർ) വിസ്തൃതിയുള്ള അയർലണ്ടിലെ ഒരു സംരക്ഷിത പ്രദേശമാണ്. രാജ്യത്തെ ആകെയുള്ള ആറ് ദേശീയോദ്യാനങ്ങളിലൊന്നാണിത്. കൗണ്ടി വിക്ലോ മുതൽ തെക്ക് ഡബ്ലിനിലെ ചെറിയ ഭൂഭാഗങ്ങൾ, ഡബ്ലിൻ കൌണ്ടിയിലെ ഡൺ ലോഗ്ഗയർ-രത് ഡൌൺ എന്നിവയിലൂടെ ഈ പാർക്ക് വ്യാപിച്ചു കിടക്കുന്നു. ഡബ്ലിനിലെ തെക്കുഭാഗത്തുനിന്ന് ഒരു ചെറിയ ദൂരത്തിൽ വിക്ലോ മലനിരകളിലാണ് ഈ ദേശീയോദ്യാനം സ്ഥിതിചെയ്യുന്നത്. വിനോദത്തിനായി എത്തുന്ന നഗരവാസികളും വിനോദസഞ്ചാരികളും ചരിത്രപ്രേമികളുമായി ഇ ദേശീയോദ്യനത്തില‍െ സന്ദർശകർ നിരവധിയാണ്.


</doc>
<doc id="381332" url="https://ml.wikipedia.org/wiki?curid=381332" title="ബുറാബേ ദേശീയോദ്യാനം">
ബുറാബേ ദേശീയോദ്യാനം

ബുറാബെ ദേശീയ ഉദ്യാനം (കസാക്: «Бураба́й» мемлекетті́к ұлтты́қ табиғи́ паркі́), കസാക്കിസ്താനിലെ അക്മോല മേഖലയിൽ സ്ഥിതി ചെയ്യുന്ന പ്രകൃതിദത്ത ഉദ്യാനമാണ്. കസാക്കിസ്ഥാൻ പ്രസിഡന്റിന്റെ നേരിട്ടുള്ള അധികാരപരിധിയിലാണ് ഈ ദേശീയോദ്യാനം. ദേശീയോദ്യാനം പ്രകൃതി സംരക്ഷണ മേഖലയുടെ നിയന്ത്രണത്തിലായതിനാൽ, ഇതിൻറെ സംരക്ഷിത മേഖലയിൽ സാമ്പത്തികവും അവധിക്കാല വിനോദ പ്രവർത്തനങ്ങളും നിരോധിക്കപ്പെട്ടിരിക്കുന്നു. 1898 ൽ ഒരു സംസ്ഥാന വനമേഖല സ്ഥാപിച്ചതാണ് ഈ പ്രകൃതിദത്തമായ പ്രദേശത്തിൻറെ സംരക്ഷണത്തിലേക്കുള്ള ആദ്യ ചുവടുവയ്പ്പ്. 1920 ൽ ബുറാബേ ദേശസാൽക്കരിക്കുകയും ദേശീയതലത്തിൽ പ്രാധാന്യമുള്ള ഒരു റിസോർട്ട് പട്ടണമായി പ്രഖ്യാപിക്കപ്പെടുകയും ചെയ്തു. 1935 ൽ "നാഷണൽ നേച്ചർ റിസർവ്വ് ഓഫ് ബുറാബേ" രൂപീകരിക്കപ്പട്ടു. 1951 ൽ പ്രകൃതിദത്ത റിസർവ് വിഘടിപ്പിക്കുകയും ബുറാബെ വനം സ്ഥാപിക്കുകയും ചെയ്തു.


</doc>
<doc id="381335" url="https://ml.wikipedia.org/wiki?curid=381335" title="റോഡ്‍ന ദേശീയോദ്യാനം">
റോഡ്‍ന ദേശീയോദ്യാനം

റോഡ്‍ന ദേശീയോദ്യാനം (റൊമാനിയൻ: "Parcul Naţional Rodna"), റൊമാനിയയിലെ ബിസ്ടിറ്റ- നസൗഡ്, മാരാമൂർസ്, സുസീവ എന്നീ കൌണ്ടികളുടെ ഭരണപ്രദേശത്തുള്ള ഒരു സംരക്ഷിത പ്രദേശമാണ് (ദേശീയോദ്യാനം കാറ്റഗറി II IUCN).

വടക്കൻ റൊമാനിയയിൽ കിഴക്കൻ കാർപ്പാത്തിയൻറെ ഒരു ഉപവിഭാഗമായ റോഡ്ന മൗണ്ടൈൻസിലാണ് ഈ ദേശീയോദ്യാനം സ്ഥിതിചെയ്യുന്നത്.


</doc>
<doc id="381339" url="https://ml.wikipedia.org/wiki?curid=381339" title="റാം നാഥ് കോവിന്ദ്">
റാം നാഥ് കോവിന്ദ്

ഇന്ത്യയുടെ പതിനാലാമത്തെ രാഷ്ട്രപതിയാണ് റാം നാഥ് കോവിന്ദ്.മുൻ ബിഹാർ ഗവർണറായിരുന്ന ഇദ്ദേഹം കാൺപൂരിൽനിന്നുള്ള ദലിത് നേതാവാണ്. 
1945 ഒക്ടോബർ ഒന്നിന് കാൻപൂരിലാണ് റാം നാഥ് കോവിന്ദ് ജനിച്ചത്. കാൻപൂർ സർവകലാശാലയിൽനിന്ന് ബികോം, നിയമ ബിരുദങ്ങൾ നേടിയ ശേഷം പതിനാറു വർഷം ഡൽഹി ഹൈക്കോടതിയിലും സുപ്രീം കോടതിയിലും പ്രാക്ടീസ് ചെയ്തു. 1980 മുതൽ 1993 വരെ സുപ്രീം കോടതിയിൽ കേന്ദ്രസർക്കാരിന്റെ സ്റ്റാൻഡിങ് കോൺസൽ ആയിരുന്നു.

ഉത്തർപ്രദേശിൽനിന്നു രാജ്യസഭയിലേക്കു രണ്ടുവട്ടം (1994–2000), (2000–2006) തിരഞ്ഞെടുക്കപ്പെട്ടു. പട്ടിക ജാതി / വർഗ ക്ഷേമം, ആഭ്യന്തരം, സാമൂഹികനീതി, നിയമം, പെട്രോളിയം തുടങ്ങിയ വിവിധ പാർലമെന്ററി കമ്മറ്റികളിൽ അംഗമായിരുന്നു. ലക്നൗ ബി.ആർ. അംബേദ്ക്കർ സർവകലാശാല ബോർഡ് ഒാഫ് മാനേജ്മെന്റ്, കൽക്കത്ത സർവകലാശാല ബോർഡ് ഒാഫ് ഗവേണൻസ് എന്നിവടങ്ങളിൽ അംഗമാണ്. 2002–ൽ െഎക്യരാഷ്ട്ര സംഘടനയിൽ ഇന്ത്യയെ പ്രതിനിധീകരിച്ചു.
പാർലമെന്റ് അംഗമായിരിക്കുമ്പോൾ ഗ്രാമീണ മേഖലയിൽ വിദ്യാഭ്യാസ സൗകര്യങ്ങൾ ഒരുക്കുന്നതിൽ അദ്ദേഹം ഏറെ ശ്രദ്ധിച്ചിരുന്നു. ദുർബല വിഭാഗങ്ങൾക്കും സ്ത്രീകൾക്കും സൗജന്യ നിയമസഹായം നൽകുന്ന പ്രവർത്തനങ്ങൾക്കും നേതൃത്വം നൽകി.

1977-ൽ ഡൽഹി ഹൈക്കോടതിയിൽ കേന്ദ്രസർക്കാരിന്റെ അഭിഭാഷകനായ കോവിന്ദ് 1981-ൽ സുപ്രീം കോടതിയിൽ സർക്കാരിന്റെ ജൂനിയർ അഭിഭാഷകനായി. ദലിത്, പിന്നാക്ക, പട്ടികജാതി, പട്ടികവർഗ വിഭാഗക്കാർ കേസുകൾ നടത്താൻ നേരിടുന്ന പ്രയാസങ്ങൾ നേരിട്ടു മനസ്സിലാക്കിയ റാം നാഥ് അവർക്കായി ഡിപ്രസ്ഡ് ക്ലാസസ് ലീഗൽ എയ്ഡ് ബ്യൂറോയിൽ സജീവമായി. 1978-ൽ സുപ്രീം കോടതിയിൽ അഡ്വക്കറ്റ് ഓൺ റെക്കോഡ് ആയി. 1991-ൽ ബിജെപിയിൽ അംഗമായ കോവിന്ദിന്റെ പ്രവർത്തനം അന്നത്തെ പാർട്ടിനേതാക്കളായ അടൽ ബിഹാരി വാജ്പേയി, എൽ. കെ. അഡ്വാനി, മുരളീ മനോഹർ ജോഷി എന്നിവരുടെ ശ്രദ്ധയിൽപ്പെട്ടു. അങ്ങനെ 1994 ഏപ്രിലിൽ ഉത്തർപ്രദേശിൽ നിന്നു രാജ്യസഭാംഗമായി. പിന്നെയും മൂന്നു വർഷം കഴിഞ്ഞ് 1997- ലാണ് കോവിന്ദ് ആദ്യമായി ബിജെപി ദേശീയ നിർവാഹക സമിതി അംഗമാകുന്നത്.

പാർലമെന്റിൽ കോവിന്ദിന്റെ പ്രവർത്തനം ശ്രദ്ധേയമായതു മൂന്നു കമ്മിറ്റികളിൽ അംഗമെന്ന നിലയിലാണ് – പട്ടികജാതി, പട്ടികവർഗ ക്ഷേമ സമിതി, സാമൂഹികനീതി ശാക്തീകരണ സമിതി, നിയമ, നീതി സമിതി. പട്ടികജാതി –പട്ടികവർഗക്കാർക്കു തികച്ചും എതിരായ ചില ഉത്തരവുകൾ 1997-ൽ കേന്ദ്രസർക്കാർ പുറപ്പെടുവിച്ചപ്പോൾ അതിനെതിരെ ശക്തമായ പ്രക്ഷോഭം നടത്താൻ അദ്ദേഹം മുന്നിട്ടിറങ്ങി. അടൽ ബിഹാരി വാജ്പേയിയുടെ നേതൃത്വത്തിൽ ദേശീയ ജനാധിപത്യ മുന്നണി സർക്കാർ അധികാരമേറ്റപ്പോൾ ഈ ഉത്തരവുകളെല്ലാം ഭരണഘടനാ ഭേദഗതികളിലൂടെ തിരുത്താൻ കോവിന്ദ് മുൻകയ്യെടുത്തു. രാജ്യസഭയിൽ അദ്ദേഹത്തിന്റെ പ്രസംഗങ്ങൾ ശ്രദ്ധേയമായപ്പോഴാണ് 2002ൽ കേന്ദ്രസർക്കാർ അദ്ദേഹത്തെ ഐക്യരാഷ്ട്രസഭയുടെ പൊതുസഭയിൽ സംസാരിക്കാൻ നിയോഗിച്ചത്. 

2015-ൽ കെ.എൻ. ത്രിപാഠിയുടെ പിൻഗാമിയായി ബീഹാർ ഗവർണർ സ്ഥാനമേറ്റെടുത്ത കോവിന്ദിനെ 2017 ജൂണിൽ എൻ.ഡി.എ.യുടെ രാഷ്ട്രപതി സ്ഥാനാർത്ഥിയായി തിരഞ്ഞെടുത്തു. എതിർസ്ഥാനാർത്ഥിയായിരുന്ന മുൻ ലോക്സഭാ സ്പീക്കർ മീര കുമാറിനെ തോല്പിച്ച് 2017 ജൂലൈ 25-ന് അദ്ദേഹം രാഷ്ട്രപതിയായി സത്യപ്രതിജ്ഞ ചെയ്തു. 


</doc>
<doc id="381340" url="https://ml.wikipedia.org/wiki?curid=381340" title="ഡൊമോഗ്ലെഡ്-വാലിയ സെർനി ദേശീയോദ്യാനം">
ഡൊമോഗ്ലെഡ്-വാലിയ സെർനി ദേശീയോദ്യാനം

ഡൊമോഗ്ലെഡ്-വാലിയ സെർനി ദേശീയോദ്യാനം (റൊമാനിയൻ: "Parcul Naţional Domogled-Valea Cernei") റൊമാനിയയിലെ കറസ്-സെവറിൻ, ഗോർജ്, മെഹെഡിൻതി എന്നീ കൌണ്ടികളുടെ ഭരണപ്രദേശത്തുള്ള ഒരു പരിരക്ഷിത മേഖലയാണ് (ദേശീയോദ്യാന വിഭാഗം II IUCN).

ദേശീയോദ്യാനത്തിനു വലത് വശത്തായി സെർന മലനിരകളും ഗൊഡിയാനു പർവതനിരകളും വ്യാപിച്ചു കിടക്കുന്നു. ഇടതു വശത്തായി സെർന നദീതടത്തിൽ, വാൽക്കൻ മലനിരകൾ, മെഡിൻറി മലനിരകൾ (തെക്കൻ കാർപ്പാത്തിയൻറെ ഉപവിഭാഗമായ റെറ്റെസാറ്റ്-ഗോഡിനു മലനിര) എന്നിവയാണുള്ളത്.


</doc>
<doc id="381343" url="https://ml.wikipedia.org/wiki?curid=381343" title="കാലിമാനി ദേശീയോദ്യാനം">
കാലിമാനി ദേശീയോദ്യാനം

കാലിമാനി ദേശീയോദ്യാനം (റൊമാനിയൻ: "Parcul Naţional Călimani)" റൊമാനിയയിലെ ഒരു സംരക്ഷിത പ്രദേശമാണ്  (ദേശീയോദ്യാനം വിഭാഗം II IUCN) റൊമാനിയയിലെ ഭരണപ്രദേശങ്ങളായ മുറേസ് (45%), സുസീവ (35%), ഹർഗിത (15%), ബിസ്ടിത-നസൌദ് എന്നീ കൌണ്ടികളുടെ ഭാഗങ്ങളിലാണ് ഈ ദേശീയോദ്യാനം നിലനിൽക്കുന്നത്. കാലിമാനി മലനിരകൾ ഈ ദേശീയോദ്യാനത്തിൻറെ സംരക്ഷണ പരിധിയിൽ വരുന്നു.


</doc>
<doc id="381347" url="https://ml.wikipedia.org/wiki?curid=381347" title="യാൻചെപ്പ് ദേശീയോദ്യാനം">
യാൻചെപ്പ് ദേശീയോദ്യാനം

യാൻചെപ്പ് ദേശീയോദ്യാനം പെർത്തിന് 42 കിലോമീറ്റർ (26 മൈൽ) വടക്കായി, പടിഞ്ഞാറൻ ആസ്ട്രേലിയയിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഈ ദേശീയോദ്യാനം ഇതിലെ ഗുഹകൾ, തനതായ കുറ്റിക്കാടുകൾ, കോവാല കോളനികൾ എന്നിവയ്ക്കു പ്രസിദ്ധമാണ്. പ്രാദേശിക ന്യൂൻഗാർ ആദിവാസികളുടെ പങ്കാളിത്തത്തോടെ, സാംസ്കാരിക വിദ്യാഭ്യാസ പരിപാടികളും ഈ ദേശീയോദ്യാനം പ്രദാനം ചെയ്യുന്നു.

യൂറോപ്യൻമാരുടെ വരവിനു ആയിരക്കണക്കിന് വർഷങ്ങൾക്കു മുമ്പുതന്നെ ഈ പ്രദേശം തദ്ദേശീയ ഓസ്ട്രേലിയൻ വംശജരുടെ അധിവാസകേന്ദ്രവും ഒരു ശ്രദ്ധേയമായ വേട്ടയാടൽ കേന്ദ്രവുമായിരുന്നു.


</doc>
<doc id="381349" url="https://ml.wikipedia.org/wiki?curid=381349" title="യൾഗോറുപ്പ് ദേശീയോദ്യാനം">
യൾഗോറുപ്പ് ദേശീയോദ്യാനം

യൾഗോറുപ്പ് ദേശീയോദ്യാനം, പെർത്തിന് 105 കിലോമീറ്റർ തെക്കുഭാഗത്തായി, മൻഡുറായ്ക്ക് നേരിട്ട് തെക്കായി, പടിഞ്ഞാറൻ ആസ്ട്രേലിയയിൽ സ്ഥിതിചെയ്യുന്ന ഒരു ദേശീയോദ്യാനമാണ്.

സ്വാൻ കോസ്റ്റൽ സമതലത്തിന്റെ പടിഞ്ഞാറൻ അറ്റത്ത് സ്ഥിതി ചെയ്യുന്ന ഈ ദേശീയോദ്യാനം, ഏതാണ്ട് പത്ത് തടാകങ്ങളുള്ള ഒരു ശൃംഖല ഉൾക്കൊള്ളുന്നു. ദേശീയോദ്യാനത്തിൻറെ പേര് രണ്ടു നൂൻഗാർ പദങ്ങളുടെ സംയോജനമാണ്. യൽഗോർ എന്ന വാക്കിനർത്ഥം "lake" എന്നും അപ്പ് എന്നാൽ "place of" എന്നുമാണ്.


</doc>
<doc id="381359" url="https://ml.wikipedia.org/wiki?curid=381359" title="ഡൂൺ താഴ്‌വര">
ഡൂൺ താഴ്‌വര

The ഡൂൺ താഴ്‌വര എന്നത് അസാധാരണ്മായ വിധത്തിൽ വീതിയുള്ളതും , ഒരു നീണ്ടതുമായ ഒന്നാണ്. അത് ഉത്തരാഖണ്ഡ്, ഹിമാചൽ പ്രദേശ് എന്നീ സംസ്ഥാനങ്ങളിലായി ശിവാലി കുന്നുകളിൽ, ഹിമാലയത്തിന്റെ താഴെസ്ഥിതി ചെയ്യുന്നു. ഈ താഴ്‌വരയിലാണ് ഉത്തരാഖണ്ഡിന്റെ തലസ്ഥാനമായ ഡെവ്രാഡൂൺ സ്ഥിതിചെയ്യുന്നത്.


</doc>
<doc id="381361" url="https://ml.wikipedia.org/wiki?curid=381361" title="ശലഭോദ്യാനം">
ശലഭോദ്യാനം

ശലഭോദ്യാനം(Butterfly garden) എന്നത് ചിത്രശലഭങ്ങൾക്കും നിശാശലഭങ്ങൾക്കും വേണ്ട, അവയെ ആകർഷിക്കുന്ന പരിസ്ഥിതി ഉണ്ടാക്കലാണ്. മുട്ടയിടാൻ ശലഭ്ഭങ്ങളെ ക്ഷണിക്കലും കൂടിയാണ്. വലിയ ശലഭങ്ങൾ ചെടികളുടെ ഇലകൾ ഭക്ഷിക്കാറില്ല. അവ മിക്കപ്പോഴും തേൻ ഉണ്ണുകയാണ് ചെയ്യുന്നത്. ലാർവകൾ ഇലകൾ തിന്നാണ് വളരുന്നത്. ലാർവകളുടെ ഭക്ഷണ സസ്യത്തെ വളർത്തണം. സ്ഥലം ,കാലം ഇതൊക്കെ ആകർഷിക്കുന്ന മറ്റ് ഘടകങ്ങളാണ്. നനവുള്ള മണലും ചെളിയും ചീഞ്ഞ പഴങ്ങളും ശലഭങ്ങളെ ആകർഷിക്കാറുണ്ട്

ചിത്രശലഭത്തെ ആകർഷിക്കുന്ന ചില ചെടികൾ 



</doc>
<doc id="381365" url="https://ml.wikipedia.org/wiki?curid=381365" title="ഹൃദയമേ സാക്ഷി">
ഹൃദയമേ സാക്ഷി

1977ൽആലപ്പി ഷെരീഫ് കഥ തിരക്കഥ സംഭാഷണം എഴുതി എൻ. സി മേനോൻ നിർമ്മിച്ച ഐ.വി.ശശി സംവിധാനം ചെയ്ത ചലച്ചിത്രമാണ്ഹൃദയമേ സാക്ഷി (English: ). പ്രേം നസീർ,ശാരദ,കെ.പി. ഉമ്മർ,ശങ്കരാടി തുടങ്ങിയവർ പ്രധാന കഥാപാത്രങ്ങളാകുന്ന ഈ ചിത്രത്തിന്റെ സംഗീതം എം.എസ്. വിശ്വനാഥൻ നിർവ്വഹിച്ചിരിക്കുന്നു. .

ഗാനങ്ങൾ ശ്രീകുമാരൻ തമ്പി രചനയും എം.എസ്. വിശ്വനാഥൻ സംഗീതവും നൽകിയിയിരിക്കുന്നു.


</doc>
<doc id="381367" url="https://ml.wikipedia.org/wiki?curid=381367" title="വി.എസ്. വിജയൻ">
വി.എസ്. വിജയൻ

വാടയിൽ ശങ്കരൻ വിജയൻ (വി. എസ്. വിജയൻ) (1945 മെയ് 29-നു ജനനം) ഒരു ഇന്ത്യൻ പരിസ്ഥിതിപ്രവർത്തകനും, വന്യജീവീജീവശാസ്ത്രജ്ഞനും, പക്ഷിനിരീക്ഷകനും ആയിരുന്നു. അദ്ദേഹം പ്രകൃതിചികിത്സയുടെ ആരാധകനും സലിം അലി സെന്റർ ഫോർ ഓർണിതോളജി ആൻഡ് നാച്ചുറൽ ഹിസ്റ്ററി  (സാക്കോൺ)ൻ്റെ സ്ഥാപക ഡയറക്ടറും ആണു്. അദ്ദേഹം ഇപ്പോൾ  സലിം അലി ഫൗണ്ടഷൻ്റെ ചെയർമാൻ ആണു്.

വിജയൻ, എം. എസ്സ്. യൂണിവേഴ്സിറ്റി ബറോഡയിൽ നിന്നും ജന്തുശാസ്ത്രത്തിൽ ബിരുദാനന്തരബിരുദം നേടി. സലിം അലിയുടെ കീഴിൽ, "Ecological isolation in bulbuls (Class Aves, family Pycnonotidae) with special reference to Pycnonotus cafer (L) and Pycnonotus luteolus (Lesson) at Point Calimere" എന്ന വിഷയത്തിലെ പഠനത്തിന് 1976-ൽ ബോംബെ യൂണിവേഴ്സിറ്റിയിൽ നിന്നും ഡോക്ടറേറ്റ് ലഭിച്ചു. അറിയപ്പെടുന്ന പക്ഷിനിരീക്ഷകയും സാക്കോണിലെ മുൻ ശാസ്ത്രജ്ഞയുമായ ലളിത വിജയൻ ഭാര്യയും, വി. വി. റോബിൻ മകനുമാണ്. 

അദ്ദേഹത്തിൻ്റെ Impact of hydroelectric dam on wildlife in Silent Valley എന്ന റിപ്പോർട് സേവ് സൈലന്റ് വാലി മൂവ്മെന്റിനു ശാസ്ത്രീയ അടിത്തറ പാകി. അദ്ദേഹത്തിൻ്റെ നേതൃത്വത്തിൽ നടന്ന കേവൽദേവ് ദേശീയോദ്യാനത്തിലെ ആവാസവിജ്ഞാനത്തെക്കുറിച്ചുള്ള ദീർഘകാല പഠനമാണ് ഉദ്യാനത്തിൻ്റെ മാനേജ്മെന്റ് പ്ലാനുകൾ നിർമ്മിക്കാൻ പ്രേരകമായത്.


</doc>
<doc id="381371" url="https://ml.wikipedia.org/wiki?curid=381371" title="വൺപ്ലസ്">
വൺപ്ലസ്

വൺപ്ലസ് ഡിസംബറിൽ 2013ൽ സ്ഥാപിതമായ ചൈനീസ് സ്മാർട്ട്ഫോൺ നിർമ്മാതാക്കളാണ്.ഗ്വാങ്ഡോങിലെ ഷെഞ്ജെനിലാണ് ഇതിന്റെ ആസ്ഥാനം. ചൈനയെ കൂടാതെ ലോകത്തെ 42 രാജ്യങ്ങളിലും ഈ കമ്പനി പ്രവർത്തിക്കുന്നു.പീറ്റ് ലൗ,കാർൾ പീ തുടങ്ങിയവർ ആണ് ഈ കമ്പനി നിർമിച്ചത്.


</doc>
<doc id="381372" url="https://ml.wikipedia.org/wiki?curid=381372" title="യക്കാംബു ദേശീയോദ്യാനം">
യക്കാംബു ദേശീയോദ്യാനം

യക്കാംബു ദേശീയോദ്യാനം  (Spanish: "Parque nacional Yacambú")  തെക്കേ അമേരിക്കൻ രാജ്യമായ വെനിസ്വേലയിലെ ദേശീയോദ്യാനത്തിൻറെ പദവിയുള്ള ഒരു സംരക്ഷിത പ്രദേശമാണ്.  ആൻറീസ് പർവ്വതനിരകളുടെ താഴ്വാരത്തിലെ കുന്നുകളുടെ ഭാഗമായിവരുന്ന പോർച്ചുഗീസ് മലനിരകളുടെ തെക്കേ ചെരിവിൽ സ്ഥിതിചെയ്യുന്ന ലാറാ സംസ്ഥാനത്തിൻറെ തെക്കായിട്ടാണ് ഇതു സ്ഥിതിചെയ്യുന്നത്. നിർമ്മാണത്തിലിരിക്കുന്ന അതിബൃഹത്തായ പദ്ധതിയായ ജോസ് മരിയ പൈൽ റിസർവ്വോയറിലേയ്ക്കുള്ള ജലം പ്രദാനം ചെയ്യുന്ന യാകാംബു നദീതടത്തിന്റെ ഒരു ഭാഗം സംരക്ഷിക്കുന്നതിനായിട്ടാണ് 1962 ൽ ഇത് രൂപകല്പന ചെയ്തത്.


</doc>
<doc id="381377" url="https://ml.wikipedia.org/wiki?curid=381377" title="മെഡാനോസ് ഡി കോറോ ദേശീയോദ്യാനം">
മെഡാനോസ് ഡി കോറോ ദേശീയോദ്യാനം

മെഡോനോസ് ഡി കോറോ ദേശീയോദ്യാനം ("Parque Nacional Los Médanos de Coro") പരാഗ്വാനോയിലേയക്കു നയിക്കുന്ന പാതയിലെ കോറോ നഗരത്തിനു സമീപം, ഫാൽക്കൺ സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണിത്. ഈ ദേശീയോദ്യാനം രൂപീകരിക്കപ്പെട്ടത് 1974 ൽ ആയിരുന്നു. ദേശീയോദ്യാനത്തിലേയ്ക്ക് വളരെ എളുപ്പത്തിൽ ബസ് മാർഗ്ഗമോ ടാക്സിയിലോ എത്തിച്ചേരാൻ സാധിക്കുന്നു. മെഡാനോസ് ദേശീയോദ്യാനം പരാഗ്വാന ക്സെറിക് സ്ക്രബ് എക്കോ മേഖലയെ സംരക്ഷിക്കുന്നു.  മെഡാനോസ് മുനമ്പിൽ സ്ഥിതിചെയ്യുന്ന ഈ ദേശീയോദ്യാനത്തിൻ 91 ചതുരശ്ര കിലോമീറ്റർ (35 ചതുരശ്ര മൈൽ) വിസ്തീർണ്ണമാണുള്ളത്. ഇതിൽ മരുഭൂമിയും ലവണത്വമുള്ള ചതുപ്പുകളുള്ള തീരദേശ ആവാസവ്യവസ്ഥകളും ഉൾപ്പെടുന്നു. ഇത് മൂന്ന് മേഖലകളിലായാണ് സ്ഥിതിചെയ്യുന്നത്; മീറ്റരെ നദിയുടെ അഴിമുഖത്തെ ഏതാനും നീർച്ചാലുകളും കൂടി ചേർന്നുള്ള എക്കൽ സമതലം, മൂന്നു തരം മണൽക്കുന്നുകളടങ്ങിയ ഒരു ഐയോളിയൻ സമതലം, കണ്ടൽക്കാടുകൾ അതിർവരമ്പു ചമച്ച ചതുപ്പുനിലങ്ങളുമാണിവ. മെഡനോസ് എന്നറിയപ്പെടുന്ന ഈ ബൃഹത്തായ മണൽക്കുന്നുകൾ ഏകദേശം 5 by 30 കിലോമീറ്റർ (3.1 by 18.6 മൈൽ) വിസ്തൃതിയിൽ വ്യാപിച്ചുകിടക്കുന്നു. അവ 40 മീറ്റർ (130 അടി) ഉയരത്തിൽ വരെ കാണപ്പെടാറുണ്ട്. അതിശക്തമായ കാറ്റാണ് ഈ മണൽക്കുന്നുകളെ രൂപപ്പെടുത്തുന്നത്.


</doc>
<doc id="381379" url="https://ml.wikipedia.org/wiki?curid=381379" title="ചെങ്കളത്ത് കുഞ്ഞിരാമ മേനോൻ">
ചെങ്കളത്ത് കുഞ്ഞിരാമ മേനോൻ

മലയാളത്തിലെ ഒരു എഴുത്തുകാരനും പത്രപ്രവർത്തകനുമായിരുന്നു 'ചെങ്കളത്ത് കുഞ്ഞിരാമ മേനോൻ' (1857-1935). മലയാള പത്രപ്രവർത്തനത്തിന്റെ പിതാവ് എന്നു പോലും അദ്ദേഹത്തെ വിളിക്കാം , , . യഥാർത്ഥത്തിലുള്ള ഒരു വാർത്താപത്രം മലബാറിൽനിന്നു ആദ്യമായി പ്രസിദ്ധപ്പെടുത്തുന്നതും കുഞ്ഞിരാമ മേനോനാണ്. 1884-ൽ "കേരളപത്രിക" എന്ന പത്രം സ്ഥാപിച്ച ചെങ്കളത്ത് കുഞ്ഞിരാമ മേനോൻ 48 വർഷം പത്രാധിപത്യം വഹിച്ചിട്ടുണ്ട്, . ഇത്രയും നീണ്ടകാലം പത്രാധിപത്യം വഹിക്കുന്നതു പിൽക്കാലത്തും അപൂർവമാണ്. 

1857ൽ കോഴിക്കോട്ടാണ് ജനനം. കോട്ടക്കൽ മുല്ലശ്ശേരി കരുണാകര മേനോന്റെയും ചെങ്കളത്ത് നാരായണിയമ്മയുടെയും ഏഴു മക്കളിൽ അഞ്ചാമനായിരുന്നു. നാട്ടെഴുത്തച്ഛന്റെ കീഴിലായിരുന്നു പ്രാഥമിക വിദ്യാഭ്യാസം. കോഴിക്കോട് ഗവ.കോളേജിൽനിന്ന് എഫ്.എ പരീക്ഷ പാസ്സായി. മദ്രാസ് പ്രസിഡൻസി കോളേജിൽനിന്നാണ് ബി.എ. പാസ്സായത്. മലബാറിലെ ആദ്യത്തെ ബി.എ.ബിരുദധാരിയാണ് എന്നു കരുതപ്പെടുന്നു. തുടർന്ന് കോഴിക്കോട്ടെ ബാസൽ മിഷൻ വിദ്യാലയത്തിൽ അധ്യാപകനായി പ്രവർത്തിച്ചിട്ടുണ്ട്. ബ്രിട്ടീഷ് സർവ്വീസിൽ നല്ല പദവികൾ ലഭിക്കുമായിരുന്നു എങ്കിലും പത്രപ്രവർത്തനമാണ് അദ്ദേഹം ജീവിതമാർഗ്ഗമായി തിരഞ്ഞെടുത്തത്. 1885-ൽ ഇന്ത്യൻ നാഷനൽ കോൺഗ്രസ്സിന്റെ സ്ഥാപനസമ്മേളനത്തിൽ കുഞ്ഞിരാമമേനോൻ പങ്കെടുത്തു. 1895ൽ ലണ്ടനിൽ നടന്ന ലോകപത്രാധിപ സമ്മേളനത്തിൽ പങ്കെടുക്കാൻ ക്ഷണിക്കപ്പെട്ട മൂന്നു ഇന്ത്യൻ പത്രാധിപന്മാരിൽ ഒരാളായിരുന്നു കുഞ്ഞിരാമ മേനോൻ. ദ ഹിന്ദു, അമൃത്ബസാർ പത്രിക എന്നിവയുടെ പത്രാധിപന്മാരാണ് ക്ഷണിക്കപ്പെട്ട മറ്റു രണ്ട് പത്രാധിപന്മാർ. ഒരു വർഷം അദ്ദേഹം ഇംഗ്ലണ്ടിലും മറ്റു യൂറോപ്യൻ രാജ്യങ്ങളിലും പര്യടനം നടത്തി. 

1884-ൽ "കേരളപത്രിക" പത്രം സ്ഥാപിക്കുന്നത് ടി.എം.അപ്പുനെടുങ്ങാടി, കെ.ടി.വർഗ്ഗീസ്, കണ്ണമ്പ്ര വലിയ ഉണ്ണിനായർ എന്നിവരുടെ സഹായത്തോടെയാണ്. കൽക്കത്തയിലെ "ആനന്ദബസാർ പത്രിക"യുടെ മാതൃകയിൽ ഒരു പത്രസ്ഥാപനം ആണ് അദ്ദേഹം ലക്ഷ്യമിട്ടത്. 'എന്റെ "കേരളപത്രിക" എന്ന പത്രം മലയാളജില്ലയിൽ മലയാളഭാഷയിലെ ഒന്നാമത്തെ പത്രമാണ്' എന്ന് കുഞ്ഞിരാമമേനോൻ സ്വദേശാഭിമാനി രാമകൃഷ്ണപിള്ളയുടെ വൃത്താന്തപത്രപ്രവർത്തനം എന്ന കൃതിക്ക് എഴുതിക്കൊടുത്ത പ്രസ്താവനയിൽ അവകാശപ്പെടുന്നുണ്ട്. മലയാളജില്ല എന്ന പ്രയോഗം മലബാറിനെക്കുറിച്ചാണ് എന്നുവേണം കരുതാൻ. കാരണം, 1881 ജനുവരി ഒന്നിന് കൊച്ചിയിൽ ദേവ്ജി ഭീമ്ജി എന്നഗുജറാത്തുകാരൻ "കേരളമിത്രം" വാരിക തുടങ്ങിയിരുന്നു. കണ്ടത്തിൽ വറുഗീസ് മാപ്പിള ആയിരുന്നു ആദ്യപത്രാധിപർ. 

അക്കാലത്തെ പത്രങ്ങൾ, വിദേശപത്രങ്ങൾപോലും, നടന്ന സംഭവങ്ങൾ വായനക്കാരെ അറിയിക്കുക മാത്രമാണ് ചെയ്തിരുന്നത്. സംഭവങ്ങളെക്കുറിച്ച് അഭിപ്രായങ്ങൾ പറയുക പതിവില്ല. പൊതുജനങ്ങൾക്ക് അഭിപ്രായം ഇല്ലാത്ത, ഉദ്യോഗസ്ഥന്മാർക്കും പ്രമാണിമാർക്കും മാത്രം അഭിപ്രായം ഉണ്ടായിരുന്ന കാലമായിരുന്നു അത്. വാർത്തയോടൊപ്പം അഭിപ്രായങ്ങളും വിമർശനങ്ങളും ആവശ്യങ്ങളും ചേർക്കുക എന്ന രീതിക്കു തുടക്കം കുറിക്കുന്നത് കുഞ്ഞിരാമ മേനോൻ ആണ്. കേരളപത്രിക പ്രസിദ്ധീകരണം തുടങ്ങിയ ശേഷമുള്ള കാൽനൂറ്റാണ്ടിനകം പൊതുജനങ്ങളും ലോകകാര്യങ്ങളെക്കുറിച്ച് അറിവു സമ്പാദിക്കുകയും അവയെക്കുറിച്ച് അഭിപ്രായങ്ങൾ ഉണ്ടാക്കുകയും ചെയ്തിരുന്നു. 

പത്രാധിപന്മാരുടെ ലണ്ടൻ സമ്മേളനത്തിൽ അദ്ദേഹത്തിനു പുറമെ "ദ് ഹിന്ദു"വിന്റെയും "അമൃതബസാർപത്രിക" പത്രത്തിന്റെയും പത്രാധിപന്മാരാണ് പങ്കെടുത്തിരുന്നത്. ദേശീയതലത്തിൽത്തന്നെ അദ്ദേഹം നേടിയ അംഗീകാരത്തിന്റെ സൂചനയായി ഇതു കണക്കാക്കെപ്പടുന്നു. ഭരണാധികാരികൾ "കേരളപത്രിക"യ്ക്കും കുഞ്ഞിരാമ മേനോനും വലിയ ബഹുമാനവും അംഗീകാരവും നൽകിയിരുന്നുവെങ്കിലും കുഞ്ഞിരാമ മേനോൻ അധികൃതരുടെ നയങ്ങളെ വിമർശിക്കുന്നതിൽ ഒട്ടും മടികാണിച്ചിട്ടില്ലെന്നു കെ.പി.കേശവമേനോൻ എഴുതിയിട്ടുണ്ട്. ഗവണ്മെന്റിനെതിരെ എഴുതിയതിന് മാപ്പു പറയണമെന്ന് ആവശ്യപ്പെട്ടപ്പോൾ വഴങ്ങാതിരുന്ന പത്രാധിപർക്ക് 51 പിഴ ശിക്ഷ ലഭിച്ച കാര്യവും കേശവമേനോൻ അനുസ്മരിക്കുന്നുണ്ട്. 

തുടക്കത്തിൽ ഏതാണ്ട് ഏകനായാണ് കുഞ്ഞിരാമമേനോൻ കേരളപത്രിക നടത്തിപ്പോന്നതെങ്കിലും പ്രമുഖരായ വേങ്ങയിൽ കുഞ്ഞിരാമൻ നായനാർ, അപ്പു നെടുങ്ങാടി, ഒ. ചന്തുമേനോൻ, സി.പി. അച്യുതമേനോൻ, മൂർക്കോത്തു കുമാരൻ തുടങ്ങിയ പ്രമുഖർ കേരളപത്രികയിൽ പിന്നീട് എഴുതിപ്പോന്നു. പത്രപ്രവർത്തനത്തെക്കുറിച്ചുള്ള മലയാളത്തിലെ ആദ്യഗ്രന്ഥം സ്വദേശാഭിമാനി രാമകൃഷ്ണപിള്ള 1912-ൽഎഴുതിയപ്പോൾ അതിൽ പ്രസ്താവന എഴുതാൻ അഭ്യർത്ഥിച്ചത് ചെങ്കളത്ത് കുഞ്ഞിരാമമേനോനോടായിരുന്നു. "കേരളപത്രിക" ഇഷ്ടപ്പെട്ട തിരുവിതാംകൂർ രാജാവ് പ്രസിദ്ധീകരണത്തിന്റെ കോപ്പികൾ വാങ്ങിപ്പിച്ച് ഉദ്യോഗസ്ഥന്മാർക്കു വിതരണം ചെയ്തുപോന്നതും എടുത്തുപറയേണ്ട സംഗതിതന്നെ. മാധ്യമസദാചാരവും മര്യാദയും ഉയർത്തിപ്പിടിച്ചുകൊണ്ട്, ശരിക്കും അന്തസ്സുള്ള പത്രപ്രവർത്തനമാണ് കുഞ്ഞിരാമ മേനോൻ നടത്തിയിരുന്നത് എന്നു അംഗീകരിച്ചുകൊണ്ട് അദ്ദേഹത്തിന്റെ ഷഷ്ടിപൂർത്തിവേളയിൽ "മലയാള മനോരമ" അദ്ദേഹത്തെക്കുറിച്ച് ഒരു മുഖപ്രസംഗംതന്നെ എഴുതി. 1933-ൽ അദ്ദേഹം ആരോഗ്യകാരണങ്ങളാൽ പത്രച്ചുമതല ഉപേക്ഷിച്ചു. 1935 സെപ്തംബർ 16-ന് 78-ആം വയസ്സിൽ അദ്ദേഹം അന്തരിച്ചു. പിന്നീട് മൂന്നാമത്തെ മകൻ പത്മനാഭമേനോന്റെ പത്രാധിപത്യത്തിൽ "കേരളപത്രിക" കുറച്ചുകാലം കൂടി നടന്നുപോന്നു. ഒടുവിൽ സാമ്പത്തികപ്രതിസന്ധി കാരണം പ്രസിദ്ധീകരണം നിർത്തി.

1885ൽ കോൺഗ്രസ്സിന്റെ രൂപവൽക്കരണയോഗത്തിൽ പങ്കെടുത്ത കുഞ്ഞിരാമ മേനോൻ എട്ടുവർഷത്തോളം കോൺഗ്രസ്സിന്റെ പ്രധാന പ്രവർത്തകനായിരുന്നു. പക്ഷേ, കോൺഗ്രസ് ബന്ധം ഉപേക്ഷിച്ച് അദ്ദേഹം പ്രസ്ഥാനത്തിന്റെ ഒരു വിമർശകനായും മാറി. നിസ്സഹകരണസമരത്തിന്റെ കടുത്ത വിമർശകനായിരുന്നു അദ്ദേഹം. 1923-ൽ കോഴിക്കോട്ട് "മാതൃഭൂമി" പത്രം തുടങ്ങാൻതന്നെ ഒരു കാരണം ദേശീയപ്രസ്ഥാനത്തെ പിന്തുണയ്ക്കുന്ന മറ്റൊരു പത്രവും ഇല്ല എന്നതാണ്. കുഞ്ഞിരാമ മേനോൻ പക്ഷേ, ബ്രിട്ടീഷ് ഗവണ്മെന്റിന്റെ സ്ഥിരം അനുകൂലിയുമായിരുന്നില്ല. വിമർശിക്കേണ്ടപ്പോൾ വിമർശിക്കാറുമുണ്ട്. കുഞ്ഞിരാമ മേനോൻ അക്കാലത്തു പൊതുരംഗത്തും സജീവമായി പ്രവർത്തിക്കുന്നുണ്ടായിരുന്നു. മുൻസിപ്പൽ കൗൺസിൽ, താലൂക്ക് ബോർഡ്, ഡിസ്ട്രിക്റ്റ് ബോർഡ് എന്നിവയിൽ അദ്ദേഹം അംഗമായിരുന്നിട്ടുണ്ട്. ശ്രീനാരായണ ഗുരുവിന്റെയും എസ്.എൻ.ഡി.പി.യോഗത്തിന്റെയും പ്രവർത്തനങ്ങളെ അദ്ദേഹം എപ്പോഴും പിന്തുണച്ചിട്ടുണ്ട്. 1921 ലെ കലാപത്തിനു ശേഷം രൂപവൽക്കരിച്ച പുനരുദ്ധാരണക്കമ്മിറ്റിയുടെ ചെയർമാനായിരുന്നു. 1886-ൽ കോഴിക്കോട്ടെ ചാലപ്പുറം ഗണപത് ഹൈസ്‌കൂൾ സ്ഥാപിക്കുന്നതിൽ അദ്ദേഹം മുഖ്യപങ്ക് വഹിച്ചിട്ടുണ്ട്. 

കുഞ്ഞിരാമ മേനോൻ 26ാം വയസ്സിൽ വിവാഹിതനായി. കുമരനെല്ലൂർ വള്ളിക്കാട്ട് വേളത്തെ കല്ല്യാണി അമ്മയാണ് ഭാര്യ. ആറു മക്കളുണ്ട്. ആദ്യകാലത്തു താമസിച്ചിരുന്നത് ചാലപ്പുറത്ത് ചെങ്കളത്ത് തറവാട്ടിലായിരുന്നു. പിന്നീട് 1919-ൽ സ്വന്തം വീട്ടിലേക്കു മാറി. ഭാര്യ 1941-ൽ അന്തരിച്ചു. ആറു പുത്രന്മാരാണുണ്ടായിരുന്നത്. മൂത്ത മകൻ അച്യുത മേനോൻ "ദ് ഹിന്ദു" പത്രത്തിൽ സബ് എഡിറ്ററായിരുന്നു. എം.ആർ.കെ.സി എന്ന പേരിലും ചെങ്കളത്ത് ചെറിയ കുഞ്ഞിരാമ മേനോൻ എന്ന പേരിലും അറിയപ്പെട്ടിരുന്ന സാഹിത്യകാരനായ സഹോദരൻ ചെറിയ കുഞ്ഞിരാമ മേനോൻ കുറെക്കാലം "കേരളപത്രിക"യിൽ പ്രവർത്തിച്ചിട്ടുണ്ട്. 


</doc>
<doc id="381380" url="https://ml.wikipedia.org/wiki?curid=381380" title="സെറോ എൽ കോപ്പെ ദേശീയോദ്യാനം">
സെറോ എൽ കോപ്പെ ദേശീയോദ്യാനം

സെറോ എൽ കോപ്പെ ദേശീയോദ്യാനം (Spanish: "Parque nacional Cerro El Copey") കരീബിയൻ ദ്വീപായ മാർഗരിറ്റയുടെ കിഴക്കുഭാഗത്തായി സ്ഥിതിചെയ്യുന്നതും, വെനിസ്വേലയിലെ പർവ്വതങ്ങളുടെ ആധിക്യമുള്ള പ്രദേശമായ ന്യൂവാ എസ്പാർട്ട  സംസ്ഥാനത്തു സ്ഥിതിചെയ്യുന്നതുമായ ദേശീയോദ്യാനപദവി ലഭിച്ച ഒരു സംരക്ഷിത പ്രദേശമാണ്.  സെറോ എൽ കോപ്പേ-ജോവിറ്റോ വില്ലാൽബ ദേശീയോദ്യാനമെന്ന പേരിലും ഇതറിയപ്പെടുന്നു.


</doc>
<doc id="381383" url="https://ml.wikipedia.org/wiki?curid=381383" title="ലോക സംഗീത ദിനം">
ലോക സംഗീത ദിനം

ജൂൺ ഇരുപത്തിയൊന്ന് ലോക സംഗീത ദിനമായി ആചരിക്കുന്നു , .
1976-ൽ അമേരിക്കൻ സംഗീതജ്ഞനായ ജോയൽ കോയനാണ് ആദ്യമായി സംഗീതദിനം എന്ന ആശയം കൊണ്ടുവന്നത്. ഈ ദിനത്തിൽ എവിടെയും ആർക്കും ആടിപ്പാടാമെന്നും അദ്ദേഹം പ്രസ്താവിച്ചു. ജോയൽ കോയന്റെ ഈ ആശയം അമേരിക്കയിൽ യാഥാർത്ഥ്യമായില്ല. എന്നാൽ ആറുവർഷങ്ങൾക്കു ശേഷം ഫ്രാൻസിൽ ഈ ആശയം നടപ്പാക്കി. ഫ്രഞ്ച് മന്ത്രാലയത്തിലെ സാംസ്കാരിക മന്ത്രിയായിരുന്ന ജാക്ക് ലാങ് ആണ് ജൂൺ 21 സംഗീത ദിനമായി നിർദ്ദേശിച്ചത്. 1982ൽ ഫ്രാൻസ് ആണ് ഈ ദിനം സംഗീത ദിനമായി ഏറ്റെടുത്തത്. ഫെറ്റെ ഡെ ല മ്യൂസിക്‌ എന്ന പേരിലാണ്‌ ഫ്രാൻസിൽ ഇത് അറിയപ്പെടുന്നത്അങ്ങനെ 1982 മുതൽ ഫെത് ദ ല മ്യൂസിക് എന്നറിയപ്പെടുന്ന ലോക സംഗീതദിനം ആചരിച്ചു തുടങ്ങി . ഇന്ന് ലോകത്ത് നൂറിലേറെ രാജ്യങ്ങൾ അവരുടേതായ രീതിയിൽ സംഗീതദിനം ആഘോഷിക്കുന്നു , 


</doc>
<doc id="381386" url="https://ml.wikipedia.org/wiki?curid=381386" title="കാഞ്ചൻജംഗ സംരക്ഷിത പ്രദേശം">
കാഞ്ചൻജംഗ സംരക്ഷിത പ്രദേശം

ഹിമാലയത്തിൽ സ്ഥിതിചെയ്യുന്ന സംരക്ഷിത പ്രദേശമാണ് കാഞ്ചൻജംഗ സംരക്ഷിതപ്രദേശം. ഹിമാലയത്തിലെ കിഴക്കേ നേപ്പാളിലാണ് കാഞ്ചൻജംഗ സ്ഥിതിചെയ്യുന്നത്. 2035 ചതുരശ്രകിലോമീറ്ററാണ് ഈ പ്രദേശത്തിന്റെ വിസ്തൃതി. 1997 ലാണ് ഈ സംരക്ഷിതപ്രദേശം പ്രഖ്യാപിക്കപ്പെട്ടത്. തപ്ലെജുങ്ങ് ജില്ലയിലെ കാഞ്ചൻജംഗയുടെ രണ്ട് കൊടുമുടികൾ ഈ സംരക്ഷിതപ്രദേശത്തിൽ വരുന്നു. വടക്കുഭാഗത്ത് ക്വോമൊലാംഗ്മ ദേശീയ പ്രകൃതിസംരക്ഷിത പ്രദേശം ടിബറ്റിൽ സ്ഥിതിചെയ്യുന്നു. കിഴക്കുഭാഗത്ത് സിക്കിമിലെ കാഞ്ചൻജംഗ ദേശീയോദ്യാനവും സ്ഥിതിചെയ്യുന്നു. തെക്കുഭാഗത്തായി സൻഖ്വാസഭ ജില്ല സ്ഥിതിചെയ്യുന്നു. 1200 മീറ്റർ മുതൽ 8586 മീറ്റർ വരെയാണ് ഈ പ്രദേശത്തിന്റെ സമുദ്രനിരപ്പിൽനിന്നുള്ള ഉയരം. വിശുദ്ധ ഹിമാലയൻ ഭൂപ്രകൃതിയിൽ വരുന്ന പ്രദേശമാണിത്. ഡബ്ലിയു ‍ഡബ്ലിയു എഫ് നേപ്പാളും ഇന്റർനാഷണൽ സെന്റർ ഫോർ ഇന്റഗ്രേറ്റഡ് മൗണ്ടൻ ഡവലപ്മെന്റും ചേർന്ന് വികസിപ്പിക്കുകയും സംരക്ഷിക്കുകയും ചെയ്യുന്ന പ്രദേശങ്ങളിലൊന്നാണിത്.

കാഞ്ചൻജംഗ സംരക്ഷിതപ്രദേശം കൃഷിസ്ഥലങ്ങളും, വനങ്ങളും, നദികളും, ഉന്നത തടാകങ്ങളും ഗ്ലേസിയറുകളും നിറഞ്ഞതാണ്.



</doc>
<doc id="381393" url="https://ml.wikipedia.org/wiki?curid=381393" title="ന്യൂ അമരംബലം സംരക്ഷിത വനം">
ന്യൂ അമരംബലം സംരക്ഷിത വനം

തെക്കേഇന്ത്യയിലെ കേരളത്തിൽ സ്ഥിതിചെയ്യുന്ന സംരക്ഷിത പ്രദേശമാണ് ന്യൂ അമരംബലം സംരക്ഷിത വനം. ഇത് പശ്ചിമഘട്ടത്തിലാണ് സ്ഥിതിചെയ്യുന്നത്.

26,572 ഹെക്ടർ വരുന്ന അമരംബലം സംരക്ഷിത വനം കേരളത്തിലെ ഏറ്റവും വലിയ സംരക്ഷിത വനമാണ്. ഈ സംരക്ഷിതപ്രദേശം സമുദ്രനിരപ്പിൽനിന്ന് 40 മുതൽ 2,554 മീറ്റർ ഉയരം വരെ വ്യാപിച്ചുകിടക്കുന്നു. ഉയരത്തിലുള്ള ഈ വ്യത്യാസം മൂലം ഈ പ്രദേശത്തെ ഭൂപ്രകൃതി നിബിഡവനങ്ങളാൽ മൂടപ്പെട്ടിരിക്കുന്നു. അതിശക്തമായ മഴയും ആർദ്രതയും ഇവിടത്തെ പ്രത്യേകതകളാണ്. അമരംബലം വനം സൈലന്റ്‍വാലി ദേശീയോദ്യാനമായി തുടരുന്നു. ഇവ നീലഗിരി ജൈവമണ്ഡലത്തിന്റെ ഭാഗമാണ്.

അമംബലത്ത് ഏകദേശം 25 തരം വന്യജീവികൾ ഉണ്ടെന്ന് 2000ൽ നടത്തിയ കണക്കുകൾ പറയുന്നു. ഇവയിൽ വംശനാശഭീഷണിനേരിടുന്ന സിംഹവാലൻ കുരങ്ങ്, നീലഗിരി താർ എന്നിവ ഉൾപ്പെടുന്നു.


</doc>
<doc id="381400" url="https://ml.wikipedia.org/wiki?curid=381400" title="കേരളം സംസ്ഥാന ദുരന്ത നിവാരണ പരിശീലന കേന്ദ്രം -ഐ എൽ ഡി എം">
കേരളം സംസ്ഥാന ദുരന്ത നിവാരണ പരിശീലന കേന്ദ്രം -ഐ എൽ ഡി എം

1994 ൽ ജപ്പാനിലെ യോക്കോഹോമ യിൽ വച്ച് നടത്തിയ ആഗോള ദുരന്ത ലഘൂകരണ ശില്പശാല യുടെ ചുവട് പിടിച്ചു അന്ന് ദുരന്തനിവാരണ പ്രവർത്തനങ്ങളുടെ ചുമതല ഉണ്ടായിരുന്ന കേന്ദ്ര കൃഷി മന്ത്രാലയം 1995 ൽ പ്രകൃതി ദുരന്ത ലഘൂകരണ പദ്ധതി ആരംഭിച്ചു. ഇതിന്റെ കീഴിൽ ഡൽഹിയിലെ ഇന്ത്യൻ ഇൻസ്റ്റിറ്റ്യൂട്ട് ഓഫ് പബ്ലിക് അഡ്മിനിസ്ട്രേഷൻ ക്യാമ്പസിൽ നാഷണൽ ഡിസാസ്റ്റർ മാനേജ്മന്റ് സെന്റർ (NCDM) ഉം, സംസ്ഥാനങ്ങളിൽ അഡ്മിനിസ്ട്രേറ്റീവ് ട്രെയിനിങ് ഇൻസ്റ്റിറ്റ്യൂട്ട് ൽ ദുരന്ത നിവാരണ പരിശീലന കേന്ദ്രങ്ങളും ആരംഭിച്ചു. കേരളത്തിൽ 1999 മുതൽ ഇൻസ്റ്റിറ്റ്യൂട്ട് ഓഫ് ലാൻഡ് മാനേജ്മന്റ് (ILM) ൽ ഈ കേന്ദ്രം പ്രവർത്തിച്ചുവരുന്നു. NCDM 2003 മുതൽ നാഷണൽ ഇൻസ്റ്റിറ്റ്യൂട്ട് ഓഫ് ഡിസാസ്റ്റർ മാനേജ്മന്റ് (NIDM) ആയി മാറുകയും 2005 ലെ ദുരന്ത നിവാരണ നിയമ പ്രകാരം ഒരു ഭരണ ഘടനാ സ്ഥാപനം ആയി മാറുകയും ചെയ്തു. കേരളത്തിൽ ILM 2006 മുതൽ ഇന്സ്ടിട്യൂറ്റ് ഓഫ് ലാൻഡ് ആൻഡ് ഡിസാസ്റ്റർ മാനേജ്മന്റ് (ILDM) ആയി മാറുകയും ചെയ്തു.
കേരളത്തിൽ ദുരന്ത നിവാരണം സംബന്ധിച്ച പരിശീലനം ഗവേഷണം പ്രമാണം ചമയ്ക്കൽ സംസ്ഥാന തല വിവര ശേഖരണം , പ്രതിരോധ നഷ്ട ലഘൂകരണ നടപടികളുടെ വികസനം, സാങ്കേതിക വിവര ബാങ്കിന്റെ രൂപീകരണം അപകടങ്ങൾ , അപകട സാധ്യത, നഷ്ട വിലയിരുത്തൽ പഠനം എന്നിവ നടത്തുന്നതിന് സംസ്ഥാന ദുരന്തനിവാരണ നയം 2010 പ്രകാരം ഈ സ്ഥാപനത്തെ ചുമതലപ്പെടുത്തിയിരുന്നു. 
ദുരന്തനിവാരണം സംബന്ധിച്ച പരിശീലനങ്ങൾക്കായി ഈ സ്ഥാപനവുമായി ബന്ധപ്പെടാവുന്നതാണ്.
Institute of Land and Disaster Management
P.T.P Nagar, Near Nirmithi Kendra, Thiruvananthapuram – 695038
Phone/Fax:- 0471-2365559,
Email: ildm.revenue@gmail.com, directorildmkerala@gmail.com 
http://ildm.kerala.gov.in/en/
Director ILDM : 830 103 0882
Secretary ILDM:8547610005
Programme officer ILDM:8547610006

ദുരന്തനിവാരണ വിഷയങ്ങളിൽ വിദ്യാർത്ഥികൾക്ക് പ്രോജക്ട് , ഇന്റേൺഷിപ് അവസരങ്ങൾ ഇവിടെ ലഭ്യമാണ്.

</doc>
<doc id="381407" url="https://ml.wikipedia.org/wiki?curid=381407" title="ഹിർപോറ വന്യജീവിസങ്കേതം">
ഹിർപോറ വന്യജീവിസങ്കേതം

ഇന്ത്യയിലെ കാശ്മീർ സംസ്ഥാനത്ത് ശ്രീനഗറിന് 70 കിലോമീറ്റർ തെക്ക് സ്ഥിതിചെയ്യുന്ന വന്യജീവിസങ്കേതമാണ് ഹിർപോറ വന്യജീവിസങ്കേതം അഥവാ ഹീരപോറ വന്യജീവിസങ്കേതം. 341 ചതുരശ്രകിലോമീറ്ററിൽ ഈ വന്യജീവിസങ്കേതം പരന്നുകിടക്കുന്നു. ഇതിന്റെ അതിരുകൾ വടക്ക് ഗുംസാർ തടാകം, വടക്കുകിഴക് ഹിർപോറ ഗ്രാമം, കിഴക്ക് രുപ്രി, തെക്ക് സരൻസാർ, തെക്ക് പിർ പൻജൽ പാസ്. കിഴക്കോട്ട് ചെറിയ ചെരിവുള്ള പ്രദേശമാണ് ഈ വന്യജീവിസങ്കേതം. വടക്കോട്ടും തെക്കോട്ടും കുത്തനെ ചെരിവുകളുള്ള അനേകം കുന്നുകൾ ഇവിടെയുണ്ട്. തെക്കും തെക്കുകിഴക്ക് പ്രദേശങ്ങളും ചെരിവ് കുറവാണ്.



</doc>
<doc id="381412" url="https://ml.wikipedia.org/wiki?curid=381412" title="ആൻഡ്രിൻഗിട്ര ദേശീയോദ്യാനം">
ആൻഡ്രിൻഗിട്ര ദേശീയോദ്യാനം

ആൻഡ്രിൻഗിട്ര ദേശീയോദ്യാനം, മഡഗാസ്കറിലെ ഹൌട്ടെ മാറ്റ്സ്യാട്ര മേഖലയിൽ, അമ്പലോവായോയ്ക്ക് 47 കിലോമീറ്റർ (29 മൈൽ) ദൂരത്തിൽ സ്ഥിതിചെയ്യുന്ന ഒരു ദേശീയോദ്യാനമാണ്. 1999 ൽ സ്ഥാപിതമായ ഈ ദേശീയോദ്യാനം പരിപാലിക്കുന്നത് മഡഗാസ്കർ നാഷണൽ പാർക്ക്സ് അസോസിയേഷൻ ആണ്. 2007 ൽ അറ്റ്സിനാനാനയിലെ മഴക്കാടുകളുടെ ഭാഗമായി ഇത് ലോക പൈതൃക സ്ഥലമായി രേഖപ്പെടുത്തിയിട്ടുണ്ട്.

ഇരുപതാം നൂറ്റാണ്ടിന്റെ തുടക്കത്തിൽത്തന്നെ പര്യവേക്ഷകർ ഈ പ്രദേശത്തിന്റെ പ്രാധാന്യം ശ്രദ്ധിക്കുകയും 1927 ൽ മലനിരകളുടെ കേന്ദ്രഭാഗം "കർശനമായ പ്രകൃതിദത്ത റിവർവ്വ്" ആയി പ്രഖ്യാപിക്കുകയും ചെയ്തു.

31,160 ഹെക്ടർ (77,000 ഏക്കർ) വിസ്തൃതിയുള്ള ഈ സംരക്ഷണ മേഖലയിൽ, സമതലങ്ങളേക്കാൾ ഉയർന്നു നിൽക്കുന്ന ആൻഡ്രിൻഗിട്ര മലനിരകളിലെ ഗ്രാനൈറ്റ് മാസിഫിൻറെ ഭൂരിഭാഗവും ഉൾപ്പെടുന്നു.


</doc>
<doc id="381415" url="https://ml.wikipedia.org/wiki?curid=381415" title="അങ്കാറാഫാൻറ്സിക്ക ദേശീയോദ്യാനം">
അങ്കാറാഫാൻറ്സിക്ക ദേശീയോദ്യാനം

അങ്കാറാഫാൻറ്സിക്ക ദേശീയോദ്യാനം, മഡഗാസ്കറിലെ ബോയെനി മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ്. ദേശീയോദ്യാനത്തോട് ഏറ്റവും അടുത്തുള്ള നഗരമായ മജുങ്ക ഇവിടെ നിന്ന് 115 കിലോമീറ്റർ (71 മൈൽ) വടക്കായിട്ടാണ് നിലനിൽക്കുന്നത്. ഉഷ്ണമേഖലാ കാലാവസ്ഥയാണ് ഇവിടെ അനുഭവപ്പെടാറുള്ളത്. ഇവിടെ അധിവസിച്ചിരിക്കുന്ന പ്രബല ഗോത്രവർക്കാരായ സകലാവ ജനങ്ങൾ കൃഷി ചെയ്തു ജീവിക്കുന്ന ജനവിഭാഗമാണ്. അപൂർവ്വ ജീവിയായ ഗ്രേറ്റർ ബിഗ്-ഫൂട്ടഡ് മൌസിനെ ഈ ദേശീയോദ്യാനത്തിലല്ലാതെ മറ്റെവിടെയും കാണാൻ സാധിക്കുന്നതല്ല.


</doc>
<doc id="381417" url="https://ml.wikipedia.org/wiki?curid=381417" title="ഇസാലോ ദേശീയോദ്യാനം">
ഇസാലോ ദേശീയോദ്യാനം

ഇസാലോ ദേശീയോദ്യാനം, മഡഗാസ്കറിയിലെ ഇഹോറോംബെ മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ്. വൈവിധ്യമാർന്ന ഭൂപ്രകൃതി ഈ ദേശീയോദ്യാനത്തിനു സ്വന്തമാണ്. മണൽക്കല്ലു രൂപീകരണങ്ങൾ, ആഴമുള്ള ഗിരകന്ദരങ്ങൾ, നിരയായി ഈന്തപ്പനകൾ നിൽക്കുന്ന മരുപ്പച്ചകൾ‌, പുൽമേടുകൾ തുടങ്ങിയവ ഈ ദേശീയോദ്യാനത്തിലെ ഭൂപ്രകൃതിയിലടങ്ങിയിരിക്കുന്നു. ഈ ദേശീയോദ്യാനത്തോട് ഏറ്റവുമടുത്തുള്ള പട്ടണം റനോഹിരയാണ്. അടുത്തള്ള നഗരങ്ങൾ ടോളിയാര, ഇഹോസി എന്നിവയാണ്.

ഇസാലോ ദേശീയോദ്യാനം, 1962 ലാണ് രൂപീകരിക്കപ്പെട്ടത്. 1997 മുതൽ മഡഗാസ്കർ നാഷണൽ പാർക്ക്സ് അതോറിറ്റിയുടെ നിയന്ത്രണത്തിലാണ് ഈ ദേശീയോദ്യാനം.

ബാര ജനം പരമ്പരാഗതമായി ഈ പ്രദേശത്ത് താമസിച്ചു. നാടോടികളായ ജനങ്ങൾ കന്നുകാലികളെ കൃഷിചെയ്യുന്നു.

ഈ മേഖലയിൽ പരമ്പരാഗതമായി വസിച്ചു വരുന്നവർ ബാര ജനങ്ങളാണ്. നാടോടികളായ ഈ ജനങ്ങൾ കന്നുകാലികളെ (സെബു) മേയ്ക്കുന്ന തൊഴിലിൽ ഏർപ്പെട്ടിരിക്കുന്നു.


</doc>
<doc id="381420" url="https://ml.wikipedia.org/wiki?curid=381420" title="ആങ്സോ ദേശീയോദ്യാനം">
ആങ്സോ ദേശീയോദ്യാനം

ആങ്‍സോ, സ്വീഡനിലെ ഒരു ദേശീയോദ്യാനമാണ്. സാങ്കേതിക സംസ്കാരത്താൽ തകർക്കപ്പെടാത്ത കാർഷിക പ്രകൃതിയും മികച്ച പ്രകൃതിസൌന്ദര്യവുമാണ് ഈ ദേശീയോദ്യാനത്തിൻറെ പ്രത്യേകത. ദേശീയോദ്യാനത്തിലേയ്ക്കു പ്രവേശിക്കുവാൻ ജലമാർഗ്ഗം മാത്രമേ സാധിക്കകയുള്ളൂ. ദേശീയോദ്യാനം സ്ഥിതിചെയ്യുന്ന ദ്വീപിൻറെ തീരത്ത് സ്വാഭാവിക തുറമുഖങ്ങളും ഉണ്ട്.<ref name="untina/angso"></ref><ref name="dn/angso"></ref>


</doc>
<doc id="381421" url="https://ml.wikipedia.org/wiki?curid=381421" title="അമരമ്പലം">
അമരമ്പലം

കേരളത്തിലെ നിലമ്പൂർ പട്ടണത്തിനടുത്തായി സൈലന്റ്‍വാലി ദേശീയോദ്യാനവുമായി ബന്ധിപ്പിക്കുന്ന കാട്ടിലുള്ള ഒരു കോളനിയാണ് അമരമ്പലം അഥവാ ടി.കെ.കോളനി. ഇതിന്റെ വിസ്തൃതി 265.72 ചതുരശ്രകിലോമീറ്ററാണ്. സമുദ്രനിരപ്പ് വളരെ കുത്തനെ 40 മീറ്ററിൽനിന്നും 2,554 മീറ്ററായി വർദ്ധിക്കുന്ന പ്രദേശമാണിത്. 




</doc>
<doc id="381425" url="https://ml.wikipedia.org/wiki?curid=381425" title="വോൻഡൾ റേഞ്ച് ദേശീയോദ്യാനം">
വോൻഡൾ റേഞ്ച് ദേശീയോദ്യാനം

വോൻഡൾ റേഞ്ച് ദേശീയോദ്യാനം ആസ്ത്രേലിയയിലെ ക്യൂൻസ് ലാന്റിൽ സ്ഥിതിചെയ്യുന്ന ദേശീയോദ്യാനമാണ്. ബ്രിസ്ബേനിൽ നിന്നും 209 കിലോമീറ്റർ പടിഞ്ഞാറായാണ്. ഡാർലിങ് ഡൗൺസ് പ്രാദേശിക സർക്കാർ പ്രദേശത്തെ റ്റൂവൂംബ മേഖലയിലാണ് ഇത് സ്ഥിതിചെയ്യുന്നത്. വെസ്റ്റേൺ ഡൗൺസിന്റെ സവിശേഷതയായ വിജനമായ വനപ്രദേശത്തെ സ്പീഷീസുകളെ സംരക്ഷിക്കുന്നതിനാണ് ഈ ദേശീയോദ്യാനം ലക്ഷ്യമൈടുന്നത്. 

ബ്രിഗാലോ ബെൽറ്റ് സൗത്ത് ജൈവമേഖലയിലെ മക്കിന്റയർ, വെയ്ർ എന്നീ നദികളുടെ ജലസംഭരണമേഖലകളിലായാണ് ഈ ദേശിയോദ്യാനത്തിന്റെ സ്ഥാനം. വെറ്റ്സ്റ്റോൺ സ്റ്റേറ്റ് ഫോറസ്റ്റ്, ബുള്ളി സ്റ്റേറ്റ് ഫോറസ്റ്റ് എന്നിവ ഈ ദേശിയൊദ്യാനത്തിന്റെ സമീപത്തായി സ്ഥിതിചെയ്യുന്നു. വെറ്റ്സ്റ്റോൺ സ്റ്റേറ്റ് ഫോറസ്റ്റ് തെക്കൻ ഭാഗത്തും ബുല്ലി സ്റ്റേറ്റ് ഫോറസ്റ്റ് പടിഞ്ഞാറായും സ്ഥിതിചെയ്യുന്നു.



</doc>
<doc id="381430" url="https://ml.wikipedia.org/wiki?curid=381430" title="ഗൗളർ റേഞ്ച് ദേശീയോദ്യാനം">
ഗൗളർ റേഞ്ച് ദേശീയോദ്യാനം

ഗൗളർ റേഞ്ച് ദേശീയോദ്യാനം തെക്കൻ ആസ്ത്രേലിയയിലെ വടക്കൻ അയർ ഉപദ്വീപിലെ അഡിലൈനു വടക്കു-പടിഞ്ഞാറായി 350 കിലോമീറ്റർ അകലെയായി സ്ഥിതിചെയ്യുന്ന സംരക്ഷിത പ്രദേശമാണ്. 1,633 ചതുരശ്രകിലോമീറ്റർ പ്രദേശത്തായാണ് ഇത് വ്യാപിച്ചുകിടക്കുന്നത്. മനോഹരമായ ശിലാരൂപങ്ങളാൽ പ്രശസ്തമാണ് ഈ ദേശീയോദ്യാനം. 

വുഡിന്നയിൽ നിന്നും വടക്കായി 40 കിലോമീറ്ററും മിന്നിപായിൽ നിന്നും വടക്കു-കിഴക്കായി 40 കിലോമീറ്റർ അകലെയുമാണ് ഈ ദേശീയോദ്യാനം. കിംബ, വുഡിന്ന അല്ലെങ്കിൽ മിന്നിപ്പ എന്നിവയിൽ നിന്നും ഗ്രാവൽ റോഡ് വഴി ഇരുചക്രവാഹനങ്ങൾ വഴി ഇവിടെ എത്താം. 



</doc>
<doc id="381442" url="https://ml.wikipedia.org/wiki?curid=381442" title="വൂമർഗാമ ദേശീയോദ്യാനം">
വൂമർഗാമ ദേശീയോദ്യാനം

വൂമർഗാമ ദേശീയോദ്യാനം, ഹോൾബ്രൂക്കിനു 20 കിലോമീറ്റർ (12 മൈൽ) തെക്ക് കിഴക്കായും ആൽബുറിയ്ക്ക് 30 കിലോമീറ്റർ (19 മൈൽ) വടക്കു കിഴക്കായും സതേൺ ന്യൂ സൌത്ത് വെയിൽസിൻറെ തെക്കുപടിഞ്ഞാറൻ ചരിവിൽ സ്ഥതിചെയ്യുന്ന ഒരു ദേശീയോദ്യാനമാണ്.  ദേശീയോദ്യാനത്തിൻറെ ദക്ഷിണഭാഗങ്ങൾ, മുർവേ നദിയിൽ രൂപംകൊണ്ടിരിക്കുന്ന ഹ്യൂം തടാകത്തിന് ഒരു കിലോമീറ്ററിനുള്ളിലായിട്ടാണ്. ഉദ്യാനത്തിൻറെ കിഴക്ക് മുതൽ പടിഞ്ഞാറൻ അതിർത്തി വരെ 30 കിലോമീറ്റർ നീളത്തിലും വടക്ക് ദിശയിൽനിന്ന് തെക്കൻ ദിശയിലേയ്ക്ക് 15 കിലോമീറ്റർ ദൂരവുമാണുളളത്. 2006 ൽ ഈ പാർക്ക് 23,577 ഹെക്ടർ പ്രദേശത്ത് വ്യാപിച്ചുകിടന്നിരുന്നു. അതേ കാലയളവിൽ അനുബന്ധ റിസർവ്വായി 7,120 ഹെക്ടർ സ്ഥലത്തേയ്കുകൂടി ഉദ്യാനം വ്യാപിപ്പിച്ചു. 2010 ൽ മാത്രം 24,185 ഹെക്ടർ പ്രദേശത്തേയ്ക്ക് ദേശീയോദ്യാനം വ്യാപിച്ചിരുന്നു.


</doc>
<doc id="381443" url="https://ml.wikipedia.org/wiki?curid=381443" title="വാഷ്‍പൂൾ ദേശീയോദ്യാനം">
വാഷ്‍പൂൾ ദേശീയോദ്യാനം

വാഷ്‍പൂൾ ദേശീയോദ്യാനം, ഓസ്ട്രേലിയയിലെ ന്യൂ സൗത്ത് വെയിൽസിലെ ന്യൂ ഇംഗ്ലണ്ട് മേഖലയിൽ സ്ഥിതിചെയ്യുന്ന ഒരു സംരക്ഷിത ദേശീയോദ്യാനമാണ്. 58,678 ഹെക്റ്റർ (145,000 ഏക്കർ) വിസ്തൃതിയുള്ള ദേശീയോദ്യാനം, സിഡ്നിയിൽ നിന്ന് ഏകദേശം 520 കിലോമീറ്റർ (320 മൈൽ) വടക്കായി സ്ഥിതിചെയ്യുന്നു. ഈ ദേശീയോദ്യാനത്തിന് രണ്ട് ക്യാമ്പ് ഗ്രൗണ്ടുകളുണ്ട്. ഇത് എൻ.എസ്. ഡബ്ല്യൂ. നാഷണൽ പാർക്ക്സ് ആൻഡ് വൈൽഡ് ലൈഫ് സർവീസാണ് കൈകാര്യം ചെയ്യുന്നത്. 1983 ൽ സ്ഥാപിക്കപ്പെട്ട ഈ ദേശീയോദ്യാനം, വാഷ്പൂൾ, ജിബ്രാൾട്ടർ റേഞ്ച് വനമേഖലകളിലെ പ്രധാനപ്പെട്ട സസ്യങ്ങളേയും ജന്തുക്കളുടേയും സംരക്ഷണാർത്ഥമാണ് സ്ഥാപിക്കപ്പെട്ടത്.


</doc>
<doc id="381448" url="https://ml.wikipedia.org/wiki?curid=381448" title="വില്ല്യം ബേ ദേശീയോദ്യാനം">
വില്ല്യം ബേ ദേശീയോദ്യാനം

വില്ല്യാം ബേ ദേശീയോദ്യാനം,പെർത്തിന് 369 കിലോമീറ്റർ തെക്കുകിഴക്കായി സ്ഥിതിചെയ്യുന്ന പടിഞ്ഞാറൻ ആസ്ട്രേലിയയിലെ ഒരു ദേശീയേദ്യാനമാണ്. ഡെന്മാർക്കിന് 15 കിലോമീറ്റർ അകലെ പടിഞ്ഞാറു വശത്തായി സ്ഥിതിചെയ്യുന്ന ഈ ദേശീയോദ്യാനത്തിൻറെ വിസ്തൃതി 1734 ഹെക്ടറാണ്. അതിൽ ഗ്രീൻസ് പൂൾ, എലിഫന്റ് റോക്സ് എന്നിവ ഉൾപ്പെടുന്നു. ഇവിടെയുള്ള ഭീമൻ ഉരുളൻ പാറക്കല്ലുകൾ ഒരു പ്രകൃതിദത്ത കോട്ട സൃഷ്ടിച്ച് മഹത്തായ തെക്കൻ സമുദ്രത്തിൽനിന്ന് ഗ്രീൻപൂളിനെ സംരക്ഷിക്കുകയും. ഇത് മുതിർന്നവരുടെ മേൽനോട്ടത്തിൽ, കുട്ടികൾക്കുള്ള ഒരു സുരക്ഷിത ബീച്ച് ആയി പരിഗണിക്കപ്പെടുന്നു. 


</doc>
<doc id="381450" url="https://ml.wikipedia.org/wiki?curid=381450" title="വേച്ചിനിക്കപ്പ് ദേശീയോദ്യാനം">
വേച്ചിനിക്കപ്പ് ദേശീയോദ്യാനം

വേച്ചിനിക്കപ്പ് ദേശീയോദ്യാനം പെർത്തിന് 404 കിലോമീറ്റർ (251 മൈൽ) തെക്ക് കിഴക്കായും, അൽബാനിയ്ക്ക് 65 കിലോമീറ്റർ (40 മൈൽ) കിഴക്കായും സ്ഥിതിചെയ്യുന്ന പടിഞ്ഞാറൻ ഓസ്ട്രേലിയയിലെ ഒരു ദേശീയോദ്യാനമാണ്. ഈ ദേശീയോദ്യാനത്തിൻറെ തെക്കുഭാഗത്ത് തെക്കൻ സമുദ്രവും കിഴക്കുഭാഗത്ത് മൌണ്ട് മാനിപീക്ക്സ് നേച്ചർ റിസർവ്വും, വടക്കുഭാഗത്ത് കാർഷിക ഭൂമികളുമാണ് അതിരുകളായി വരുന്നത്. ഇതിൻറെ തീരപ്രദേശം, ബ്രെമെർ ഉൾക്കടലിനു സമീപമായി നോർമൻ ബീച്ചിനും ചെയിലനെസ് ബീച്ചിനുമിടയ്ക്കായിട്ടാണ്. 


</doc>
<doc id="381452" url="https://ml.wikipedia.org/wiki?curid=381452" title="ദക്ഷിണാഫ്രിക്കയിലെ ദേശീയോദ്യാനങ്ങൾ">
ദക്ഷിണാഫ്രിക്കയിലെ ദേശീയോദ്യാനങ്ങൾ

ദക്ഷിണാഫ്രിക്കയിലെ നാഷണൽ പാർക്കുകളായി പ്രഖ്യാപിക്കപ്പെട്ടിട്ടുള്ള പ്രദേശങ്ങളുടം പട്ടിക ചുവടെ ചേർക്കുന്നു:


</doc>
<doc id="381455" url="https://ml.wikipedia.org/wiki?curid=381455" title="ഇന്ത്യാ-പാകിസ്ഥാൻ ക്രിക്കറ്റ് സ്പർദ്ധ">
ഇന്ത്യാ-പാകിസ്ഥാൻ ക്രിക്കറ്റ് സ്പർദ്ധ

ലോകത്തിലെ ഏറ്റവും പ്രബലമായ കായിക മത്സരങ്ങളിൽ ഒന്നാണ് ഇന്ത്യ-പാക് ക്രിക്കറ്റ് മത്സരം. ഇന്ത്യ-പാകിസ്താൻ ക്രിക്കറ്റ് മത്സരം ഒരു ബില്യൺ വായനക്കാരെ ആകർഷിക്കുമെന്ന് ടി.വി റേറ്റിംഗ്സ് അതോറിറ്റിയുടെ റിപ്പോർട്ടിലുണ്ട്. 2011 ലെ ലോകകപ്പ് സെമിഫൈനലിൽ ഇരു ടീമുകൾക്കും 988 ദശലക്ഷം ടെലിവിഷൻ കാഴ്ച്ചക്കാരെ ആകർഷിച്ചു. 2015 ലോകകപ്പിലെ ഇന്ത്യ-പാകിസ്താൻ മത്സരത്തിനുള്ള ടിക്കറ്റുകൾ 12 മിനിറ്റിനുള്ളിൽ വിറ്റുതീർന്നു.

1947 ലെ ബ്രിട്ടീഷ് ഇന്ത്യയുടെ വിഭജനം മൂലം ഇന്ത്യയിലും പാകിസ്താനിലും ഉണ്ടായ വ്യാപകമായ വർഗീയ സംഘർഷങ്ങൾ, ഇരു രാജ്യങ്ങളും തമ്മിലുള്ള പരസ്പരവിരുദ്ധ ബന്ധം, കശ്മീർ പ്രശ്നം എന്നിവ ശക്തമായ കായിക പ്രതിഭാസത്തിന്റെ ആവിർഭാവത്തിന് അടിത്തറയിട്ടു. മുൻപ് ഉണ്ടായിരുന്ന രണ്ട് രാജ്യങ്ങൾ ഒരു പൊതുചരിത്ര പാരമ്പര്യം പങ്കിട്ടു. 1951-52 കാലയളവിൽ പാകിസ്താൻ ക്രിക്കറ്റ് ടീം ഇന്ത്യ സന്ദർശിച്ചപ്പോൾ ഇരു രാജ്യങ്ങളും തമ്മിലുള്ള ആദ്യ ടെസ്റ്റ് പരമ്പര നടന്നിരുന്നു. 1954-55 ൽ ഇന്ത്യൻ ടീം ആദ്യമായി പാകിസ്താൻ സന്ദർശിച്ചു. 1962 നും 1977 നും ഇടയ്ക്കും 1965 നും 1971 നും ഇടയ്ക്കും ഇരു രാജ്യങ്ങളും തമ്മിൽ ഒരു ക്രിക്കറ്റ് മത്സരം പോലും നടന്നിട്ടില്ല. 1999 കാർഗിൽ യുദ്ധവും 2008 മുംബൈ ഭീകരാക്രമണങ്ങളും ഇരു രാജ്യങ്ങളും തമ്മിലുള്ള ക്രിക്കറ്റ് ബന്ധങ്ങളെ തടസ്സപ്പെടുത്തി.

ഇന്ത്യയും പാകിസ്താനും ലോകത്തെമ്പാടുമുള്ള വലിയ പ്രവാസികളുടെ വളർച്ച യു.എ.ഇ.യുടേയും കാനഡയുടേയും പോലുള്ള ഉഭയകക്ഷി രാജ്യങ്ങൾക്ക് വഴങ്ങി രണ്ടു ടീമുകളെ ഉൾപ്പെടുത്തി നിരവധി ഉഭയകക്ഷി ഏകദിന പരമ്പരകൾ നടത്തി. രണ്ടു ടീമുകളിലെ കളിക്കാരും പതിവായി ജയിക്കാൻ സമ്മർദ്ദം നേരിടുകയാണ്, പരാജയത്തിൽ നേരിട്ട പ്രതികരണങ്ങൾ. ഐസിസി ക്രിക്കറ്റ് ലോകകപ്പിലെ പോലെ പ്രധാന മത്സരങ്ങളിൽ തോൽവി നേരിടാൻ തീവ്രമായ ആരാധകർ പ്രതികരിച്ചിട്ടുണ്ട്, പരിമിതമായ അളവിലുള്ള അക്രമങ്ങളും പൊതു അസ്വാസ്ഥ്യങ്ങളുമാണ്. അതേസമയം, ഇന്ത്യ-പാകിസ്താൻ ക്രിക്കറ്റ് മത്സരങ്ങൾ ക്രിക്കറ്റ് നയതന്ത്രത്തിന് അവസരം നൽകും രാജ്യങ്ങൾ തമ്മിൽ പരസ്പര ബന്ധം സ്ഥാപിക്കുന്നതിലൂടെ ഇരു രാജ്യങ്ങളും തമ്മിൽ പരസ്പര ബന്ധം മെച്ചപ്പെടുത്താൻ ഇന്ത്യയും പാകിസ്താനും തമ്മിലുള്ള ബന്ധം മെച്ചപ്പെടുത്താൻ ശ്രമിക്കുന്നുണ്ട്.

1947 ൽ ബ്രിട്ടീഷ് ഇന്ത്യയുടെ വിഭജനം ഒരു സ്വതന്ത്ര ഇന്ത്യയും പാകിസ്താനും സൃഷ്ടിക്കാൻ കാരണമായത് ഹിന്ദുക്കളും മുസ്ലീങ്ങളും സിഖുകാരും തമ്മിലുള്ള ശക്തമായ രക്തരൂക്ഷിതമായ ഏറ്റുമുട്ടലിലൂടെയാണ്. പത്ത് ദശലക്ഷം ആളുകൾ അവരുടെ തിരഞ്ഞെടുപ്പിലേക്ക് ദേശവിരുദ്ധരായി മാറി. വിഭജനത്തിന്റെ രക്തച്ചൊരിച്ചിലുമുള്ള പാരമ്പര്യവും, പ്രാദേശികതല തർക്കങ്ങളും യുദ്ധങ്ങളും ഉയർത്തിപ്പിടിച്ചതിനെത്തുടർന്ന് അവരെ നേരിടുന്നത്, ഹോക്കി ഹോക്കി, അസോസിയേഷൻ ഫുട്ബോൾ, പ്രത്യേകിച്ച് ക്രിക്കറ്റിൽ വളരെയധികം വൈരാഗ്യങ്ങളുടെ വളർച്ചയ്ക്ക് കൂട്ടിച്ചേർത്തിട്ടുണ്ട്. ബ്രിട്ടീഷ് കോളനി ഭരണകാലത്ത് വികസിപ്പിച്ചെടുത്തത് രണ്ട് രാജ്യങ്ങളിലും ഏറ്റവും ജനപ്രീതിയുള്ള കായികവിനോദം. ഇന്ത്യയുടെയും പാകിസ്താന്റെയും ആദ്യ പോസ്റ്റ്-ഇൻകമ്മറ്റി ടീമുകളിൽ പലരും പ്രാദേശിക, പ്രാദേശിക ടൂർണമെന്റുകളിൽ ടീമിനൊപ്പം കളിച്ചു.

1948 ൽ അന്താരാഷ്ട്ര ക്രിക്കറ്റ് കൗൺസിൽ സ്ഥിരതാമസമാക്കി. പാകിസ്താൻ ആദ്യ ടെസ്റ്റ് ചരിത്രത്തിലെ ആദ്യ ചരിത്രമായിരുന്നു. ഡൽഹിയിൽ നടന്ന ആദ്യ ടെസ്റ്റ് തോൽവിക്ക് പക്ഷേ, ലക്നൗവിൽ നടന്ന രണ്ടാമത്തെ ടെസ്റ്റിൽ വിജയിച്ചു, ഇത് ഇൻഡ്യൻ കളിക്കാർക്കെതിരെയുള്ള ഹോം ഗ്രൗണ്ടിലെ രോഷാകുലമായ പ്രതികരണത്തിലേക്ക് നയിച്ചു. ബോംബെയിൽ നടന്ന മൂന്നാം ടെസ്റ്റ് വിജയിച്ച ശേഷം ഇന്ത്യ ടെസ്റ്റ് പരമ്പര നേടി. എന്നാൽ, ഇരു ടീമുകളുടെ കളിക്കാർക്കും വലിയ സമ്മർദമുണ്ടായിരുന്നു. അവർ പ്രധാനമായും പ്രതിരോധാത്മകമായ തന്ത്രങ്ങൾ പിന്തുടർന്നു. 1955 ൽ ഇന്ത്യ പാകിസ്താന്റെ തലസ്ഥാനമായപ്പോൾ പാകിസ്താനിലെ ലാഹോറിൽ ടെസ്റ്റ് മത്സരങ്ങൾ കാണുന്നതിന് ആയിരക്കണക്കിന് ഇന്ത്യൻ ആരാധകർക്ക് വിസ അനുവദിച്ചിരുന്നു. എന്നാൽ, 1955 ലെ പരമ്പരയും 1961 ലെ പാകിസ്താന്റെ ഇന്ത്യൻ പര്യടനവും ഒരു പരമ്പരയിൽ അവസാനിച്ചു. ഒരു ടെസ്റ്റ് വിജയിയോ പരാജിതോ ഇല്ല. അമ്പയർമാരുടെ ന്യായത്തെക്കുറിച്ചുള്ള പരാതികളും പതിവായി മാറി

1965 ലെ ഇന്ത്യ-പാകിസ്താൻ യുദ്ധം, 1971 ലെ യുദ്ധം എന്നിവ ഇന്ത്യ പാകിസ്താൻ ക്രിക്കറ്റിനെ നിലനിർത്തി. 1978 വരെ ഇന്ത്യ പാകിസ്താൻ പര്യടനത്തിലായിരുന്നു. 1971 നു ശേഷമുള്ള കാലഘട്ടത്തിൽ, ക്രിക്കറ്റിന്റെ ചരിത്രത്തിൽ രാഷ്ട്രീയത്തിന് ഒരു പ്രധാന ഘടകമായി മാറി. ഭീകരാക്രമണങ്ങൾക്ക് ശേഷം പല തവണ പാകിസ്താനുമായുള്ള കരാർ ഇന്ത്യ റദ്ദാക്കിയിട്ടുണ്ട്. 1971 ലെ യുദ്ധത്തിൽ നേരിട്ട് ബന്ധമില്ലാത്തതും ഇരു രാജ്യങ്ങളുമായി ബന്ധം പുലർത്തുന്നതുമായ ഔപചാരിക നടപടികൾ നേരിടേണ്ടിവന്ന ഇന്ത്യയിലും പാകിസ്താനിലുമായി 1978 ൽ ക്രിക്കറ്റിന്റെ ബന്ധം പുനരാരംഭിച്ചു. ഓപ്പറേഷൻ ബ്രാസ്സ്റ്റാക്ക്സ് യുദ്ധകാലത്തെ യുദ്ധസമയത്ത്, പാകിസ്താൻ പ്രസിഡന്റ് സിയാവുൾ ഹഖ് ഇന്ത്യൻ നഗരമായ ജയ്പൂരിലെ ഇന്ത്യ-പാക് ടെസ്റ്റ് മത്സരം കാണാൻ ക്ഷണിച്ചു. ക്രിക്കറ്റ് നയതന്ത്രത്തിന്റെ ഈ രൂപവും പിന്നീട് നിരവധി തവണ സംഭവിച്ചു. 1979 ൽ പാകിസ്താൻ ഇന്ത്യ സന്ദർശിച്ചിരുന്നു. പക്ഷേ, 1984 ൽ ഇന്ത്യൻ പ്രധാനമന്ത്രി ഇന്ദിരാ ഗാന്ധിയുടെ വധത്തെത്തുടർന്ന് ഒരു ഇന്ത്യൻ പര്യടനത്തിൽ പാകിസ്താൻ പര്യടനം റദ്ദാക്കി.

1980 കളുടെ അവസാനത്തിലും 1990 കളുടെ പകുതിയിലും യു.എ.ഇ.യിലെ ഷാർജ, കാനഡയിലെ ടൊറന്റോ, കാനഡ എന്നിവിടങ്ങളിലെ ന്യൂട്രൽ വേദികളിലാണ് ഇന്ത്യയും പാകിസ്താനുമൊക്കെയുണ്ടായിരുന്നത്. പ്രവാസികളുടെ വലിയ പ്രേക്ഷകരെ അവർ പതിവായി നിരീക്ഷിച്ചു. 1990 കളിലും 2000 കളുടെ തുടക്കത്തിലും കാനഡയിലെ ടീമുകൾ തമ്മിലുള്ള പരമ്പര ഔദ്യോഗികമായി "ഫ്രണ്ട്ഷിപ്പ് കപ്പ്" എന്നറിയപ്പെട്ടു. ഷാർജ ഒരു ന്യൂട്രൽ വേദിയായിരുന്നു. "പാകിസ്താന്റെ പുറകുവശിയായി" കണക്കാക്കപ്പെട്ടിരുന്നു. അതിന് അടുത്തടുത്തവും, സംഘടിത പിന്തുണയോടെയുള്ള ടീമിനെയും പിന്തുണച്ചു..

ക്രിക്കറ്റ് ലോകകപ്പ്, ഐസിസി വേൾഡ് ട്വന്റി 20, ഐസിസി ചാമ്പ്യൻസ് ട്രോഫി, ആസ്റ്റേൺ-ഏഷ്യ കപ്പ്, ഏഷ്യ കപ്പ് തുടങ്ങിയ ബഹുരാഷ്ട്ര കായിക മത്സരങ്ങൾ ഉയർന്നുവന്നിരുന്നു.

.1999 ൽ, ഇന്ത്യൻ പ്രധാനമന്ത്രി അടൽ ബിഹാരി വാജ്പേയി പാകിസ്താന്റെ ചരിത്രപ്രധാനമായ സന്ദർശനം തുടർന്നതിനു ശേഷം, പാകിസ്താൻ ടെസ്റ്റ് മത്സരങ്ങളിൽ ഇന്ത്യയെ സംബന്ധിച്ചിടത്തോളം ഒരു ഏകദിന മത്സരം കളിച്ചത് കാർഗിൽ യുദ്ധത്തിനു ശേഷം വീണ്ടും ഉഭയകക്ഷി ബന്ധം സ്ഥാപിച്ചു. 2003 ലെ പ്രധാനമന്ത്രി വാജ്പേയിയുടെ സമാധാന ചർച്ചയ്ക്ക് 15 വർഷത്തെ ഇടവേളയ്ക്ക് ശേഷമാണ് ഇന്ത്യ പാകിസ്താൻ സന്ദർശിക്കുന്നത്. 2008 മുംബൈ ഭീകരാക്രമണങ്ങൾക്ക് ശേഷം 2005 ലും 2006 ലും പിന്നീട് നടന്ന എക്സ്ചേഞ്ച് ടൂറുകളും 2009 ലും ഇന്ത്യ പാകിസ്താൻ ആസൂത്രണം ചെയ്യുകയും പാകിസ്താനിൽ ഭാവി ഭാവി വാഗ്ദാനങ്ങളെ സസ്പെൻഡ് ചെയ്യുകയും ചെയ്തു. 2009 ജനുവരി 13 മുതൽ ഫെബ്രുവരി 19 വരെ പാകിസ്താൻ പര്യടനം നടത്താൻ ഇന്ത്യ തീരുമാനിച്ചു. എന്നാൽ, മുംബൈ ഭീകര ആക്രമണത്തിനുശേഷം ഇരു രാജ്യങ്ങളും തമ്മിൽ നിലനിൽക്കുന്ന സമ്മർദത്തെത്തുടർന്ന് റദ്ദാക്കപ്പെട്ടു.

2009 ൽ ശ്രീലങ്കൻ ടീമിനെ ആക്രമിച്ചതിനെത്തുടർന്ന് ആഭ്യന്തര ഭീകരത പാകിസ്താനെ നയിച്ചുവെന്നും, 2011 ലെ ഐസിസി ക്രിക്കറ്റ് ലോകകപ്പിന് പാകിസ്താന്റെ കോസ് ഹോസ്റ്റ് പദവിയും നഷ്ടമായി. ഇന്ത്യയും പാകിസ്താനും ആദ്യ സെമിഫൈനലിലേക്ക് യോഗ്യത നേടി. ഇന്ത്യൻ പ്രധാനമന്ത്രി മൻമോഹൻസിങ്ങും പാകിസ്താൻ പ്രധാനമന്ത്രി യൂസഫ് റാസ ഗീലാനിയും ഇന്ത്യ സന്ദർശിച്ചു. 2012 ഡിസംബറിൽ ബിസിസിഐ മൂന്ന് ഏകദിനങ്ങളും രണ്ട് ട്വന്റി 20 കളുമായി ഇന്ത്യയെ പര്യടനത്തിലാക്കുമെന്ന് ബി.സി.സി.ഐ പ്രഖ്യാപിച്ചിരുന്നു. ഡൽഹി, കൊൽക്കത്ത, ചെന്നൈ എന്നിവിടങ്ങളിൽ നടന്ന ഏകദിന മത്സരങ്ങൾ അഹമ്മദാബാദിൽ നടന്നു, ബാംഗ്ലൂർ ട്വന്റി 20 മത്സരങ്ങളിൽ ആതിഥേയത്വം വഹിക്കുകയായിരുന്നു..

മെൽബൺ ഐസിസി വാർഷിക സമ്മേളനത്തിൽ ബിസിസിഐയുമായി കരാർ ഒപ്പിട്ടതായി പാകിസ്താൻ ക്രിക്കറ്റ് ബോർഡ് 2014 ജൂണിൽ വ്യക്തമാക്കി. 2015 ഡിസംബറിൽ ഈ പരമ്പരയിലെ ആദ്യ സീസണുകളിലെയും ഷെഡ്യൂളുകളിലെയും അവസരങ്ങളും ചർച്ചകളും ഉൾപ്പെട്ട ദീർഘദൂര ചർച്ചകൾക്ക് ശേഷം, ബോർഡുകളിൽ ഒരു കരാറിനു വരാൻ കഴിഞ്ഞില്ല, ബി.സി.സി.ഐ പാകിസ്താനിൽ ഒരു മുഴുവൻ പരമ്പരയും നടത്തിയില്ല, ആശയവിനിമയങ്ങളൊന്നും ഫലമുണ്ടായില്ല. 2017 മെയ് മാസത്തിൽ ബിസിസിഐ സെക്രട്ടറി അമിതാഭ് ചൗധരി പറഞ്ഞു. ബിസിസിഐക്ക് ഇന്ത്യൻ സർക്കാരിൽ നിന്ന് അംഗീകാരം ആവശ്യമുണ്ടെന്ന് അദ്ദേഹം പറഞ്ഞു. ദുബായിൽ ഇരുരാജ്യങ്ങളും തമ്മിൽ നടന്ന കൂടിക്കാഴ്ചയിൽ ഇരുവരും ചർച്ച നടത്തിയിരുന്നു..


</doc>
<doc id="381456" url="https://ml.wikipedia.org/wiki?curid=381456" title="വെസ്റ്റ് കോസ്റ്റ് ദേശീയോദ്യാനം">
വെസ്റ്റ് കോസ്റ്റ് ദേശീയോദ്യാനം

വെസ്റ്റ് കോസ്റ്റ് ദേശീയോദ്യാനം ദക്ഷിണാഫ്രിക്കയിലെ വെസ്റ്റ് കേപ് പ്രവിശ്യയിലെ കേപ്ടൌണിനു 120 കിലോമീറ്റർ (75 മൈൽ) വടക്കായി സ്ഥിതിചെയ്യുന്ന ഒരു ദേശീയോദ്യാനമാണ്. ഈ ദേശീയോദ്യാനത്തിന് 27,500 ഹെക്ടർ (106 ചതുരശ്ര കിലോമീറ്റർ) വലിപ്പമുണ്ട്. ഇതിൻറ പടിഞ്ഞാറ് അറ്റ്ലാന്റിക് മഹസമുദ്രവും ആർ 27 തീരദേശവും തെക്ക് വൈസെർഫോണ്ടെയിൻ പട്ടണം മുതൽ ലാൻഗെബാൻ ലഗൂൺ വരെയും വ്യാപിച്ചു കിടക്കുന്നു. പക്ഷിസങ്കേതത്തിനും ഓഗസ്റ്റ് മുതൽ ഒക്ടോബർ വരെയുള്ള മാസങ്ങളിലെ വസന്തകാല പൂക്കൾക്കും, പ്രത്യേകിച്ച് പോസ്റ്റ്ബർഗ്ഗ് ഫ്ലവർ റിസർവ്വ് സെക്ഷന് പ്രസിദ്ധമാണ് ഈ ദേശീയോദ്യാനം. ഈ ദേശീയോദ്യാനം പ്രഖ്യാപിക്കപ്പെട്ടത് 1985 ലായിരുന്നു.  ദേശീയോദ്യാനവും ഇതിലെ സൽഡോൻഹാ ബേയിലെ ദ്വീപുകളും ഒരു പ്രധാന പക്ഷി സങ്കേതമായി "ബേരഡ് ലൈഫ് ഇൻറർനാഷണൽ" തിരിച്ചറിഞ്ഞിട്ടുണ്ട്.


</doc>
<doc id="381458" url="https://ml.wikipedia.org/wiki?curid=381458" title="നമാക്വാ ദേശീയോദ്യാനം">
നമാക്വാ ദേശീയോദ്യാനം

നമാക്വാ ദേശീയോദ്യനാം, കേപ്പ് ടൗണിന് 495 കിലോമീറ്റർ വടക്കും കമീസ്‍ക്രൂൻ പട്ടണത്തിന് 22 കിലോമീറ്റർ വടക്കു പടിഞ്ഞാറുമായി സ്ഥിതിചെയ്യുന്ന ഒരു തെക്കേ ആഫ്രിക്കൻ ദേശീയോദ്യാനമാണ്. 700 ചതുരശ്ര കിലോമീറ്ററിൽ കൂടുതൽ വിസ്തൃതിയുള്ളതാണ് ഈ ദേശീയോദ്യാനം. സക്കുലെൻറ് കരൂ ബയോം എന്ന അർദ്ധ മരുപ്രദേശത്തിനുള്ളിൽ സ്ഥിതിചെയ്യുന്ന 55,000 ചതുരശ്ര കിലോമീറ്റർ വിസ്തീർണ്ണമുളള പ്രദേശമായ നമക്വാലാൻറിൻറെ ഭാഗമാണ് ഈ ദേശീയോദ്യാനം. 


</doc>
<doc id="381460" url="https://ml.wikipedia.org/wiki?curid=381460" title="റീം ദേശീയോദ്യാനം">
റീം ദേശീയോദ്യാനം

റീം ദേശീയോദ്യാനം (Khmer: ឧទ្យានជាតិព្រះសីហនុរាម), തെക്ക് കിഴക്കൻ കംബോഡിയയിലെ സിഹാനൂക്ൿവില്ലെ പ്രവിശ്യയിലെ പ്രേ നോബ് ജില്ലയിലെ സീഹാനൂക്ൿവില്ലെ പട്ടണത്തിൽനിന്ന് 18 കിലോമീറ്റർ (11 മൈൽ) ദൂരെയുള്ള ഒരു ദേശീയോദ്യാനമാണ്. രാജ്യത്തെ ഭീഷണി നേരിടുന്ന പ്രകൃതി വിഭവങ്ങളുടെ സംരക്ഷണത്തിനായി കമ്പോഡിയൻ സർക്കാർ നടപടികൾ തുടങ്ങിയതിൻറെ ഭാഗമായിട്ടാണ് 1993 ൽ ഇത് സ്ഥാപിതമായത്. ഈ ദേശീയോദ്യാനത്തിൻറെ ജീവശാസ്ത്രപരമായ മൂല്യം അതിലെ നദികൾ, വനങ്ങൾ, കണ്ടൽക്കാടുകൾ, അഴിമുഖങ്ങൾ, ബീച്ചുകൾ, പവിഴപ്പുറ്റുകൾ, വന്യജീവികൾ, സമുദ്ര ആവാസവ്യവസ്ഥ എന്നിവയുടെ സംയോജനത്തെ ആധാരമാക്കിയാണ് നിർവചിച്ചിരിക്കുന്നത്.


</doc>
<doc id="381462" url="https://ml.wikipedia.org/wiki?curid=381462" title="പ്രിയാ മോണിവോങ്ങ് ദേശീയോദ്യാനം">
പ്രിയാ മോണിവോങ്ങ് ദേശീയോദ്യാനം

പ്രിയാ മോണിവോങ്ങ് ദേശീയോദ്യാനം (Khmer: ឧទ្យានជាតិព្រះមុនីវង្ស) തെക്കൻ കംബോഡിയയിലെ കാമ്പോട്ട് പ്രവിശ്യയിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഫ്നോം ദേശീയോദ്യാനം, ബൊക്കോർ ദേശീയോദ്യാനം എന്നീ പേരുകളിലും ഇത് അറിയപ്പെടുന്നു. കാർഡമം മലനിരകളുടെ തെക്കുകിഴക്കൻ ഭാഗങ്ങളിൽനിന്ന് ഉടലെടുക്കുന്ന ഡംറെയി മലനിരകളുടെ ഉന്നതമേഖലകളിലാണ് പ്രിയാ മോണിവോങ്ങ് ദേശീയോദ്യാനം നിലനിൽക്കുന്നത്. ദേശീയോദ്യാനത്തിൻറെ ഭൂരിപക്ഷം ഭാഗങ്ങളും സമുദ്രനിരപ്പിൽനിന്ന് 1,000 മീറ്റർ ഉയരത്തിലുള്ളതാണ്. ബൊക്കോർ പർവ്വതം എന്നു കൂടി വിളിക്കപ്പെടുന്ന 1,081 മീറ്റർ ഉയരമുള്ള ഫ്നോം ബൊക്കോർ ആണ് ഏറ്റവും ഉയരമുള്ള കൊടുമുടി.


</doc>
<doc id="381464" url="https://ml.wikipedia.org/wiki?curid=381464" title="വണ്ടലൂർ സംരക്ഷിത വനം">
വണ്ടലൂർ സംരക്ഷിത വനം

ഇന്ത്യൻ സംസ്ഥാനമായ തമിഴ്നാട്ടിലെ ചെന്നെക്ക് തെക്ക് പടിഞ്ഞാറായി വണ്ടലൂരിന്റെ അടുത്ത് സ്ഥിതിചെയ്യുന്ന സംരക്ഷിത സ്ഥലമാണ് വണ്ടലൂർ സംരക്ഷിത വനം. ഇത് ചെന്നൈനഗരത്തിൽ നിന്ന് 30 കിലോമീറ്റർ അകലെയായാണ് ഈ സ്ഥലം സ്ഥിതിചെയ്യുന്നത്. ഇത് ഗ്രാന്റ് സതേൺ ട്രങ്ക് റോഡിനും സുദ്ധനന്ദ ഭാരതി തെരുവിനും ഇടയിലാണ്. ഇതിലൂടെ തെക്ക് ഭാഗത്തായി വണ്ടലൂർ-കേളമ്പാക്കം റോഡ് കടന്നുപോകുന്നു. ഈ സംരക്ഷിത വനത്തിൽ അരിങ്കർ അണ്ണ മൃഗസംരക്ഷണ സങ്കേതം സ്ഥിതിചെയ്യുന്നു. ഇത് ഇന്ത്യയിലെ ഏറ്റവും വലിയ മൃഗസംരക്ഷണ സങ്കേതമാണ്. 



</doc>
<doc id="381465" url="https://ml.wikipedia.org/wiki?curid=381465" title="ഫ്നോം കുലെൻ ദേശീയോദ്യാനം">
ഫ്നോം കുലെൻ ദേശീയോദ്യാനം

ഫ്നോം കുലെൻ ദേശീയോദ്യാനം, കംബോഡിയിലെ ഒരു ദേശീയോദ്യാനമാണ്. സിയെം റീപ്പ് പ്രവിശ്യയിലെ ഫ്നോം കുലെൻ (Khmer: ភ្នំគូលេន) പർവ്വത മാസിഫിലാണ് ഇതു സ്ഥിതിചെയ്യുന്നത്. ആങ്കോറിയൻ കാലഘട്ടത്തിൽ ഈ മഹാമേരു, മഹേന്ദ്രപർവ്വത (ഗ്രേറ്റ് ഇന്ദ്രയുടെ പർവതം) എന്നറിയപ്പെട്ടിരുന്നു.. ജയവർമ്മൻ രണ്ടാമൻ, ചക്രവർത്തിൻ (രാജാക്കന്മാരുടെ രാജാവ്) ആയി സ്വയം പ്രഖ്യാപിച്ച സ്ഥലമായിരുന്നു ഇത്. ഈ സംഭവം ഖെമർ സാമ്രാജ്യത്തിന്റെ സ്ഥാപനത്തിനു കാരണമായതായി കണക്കാക്കപ്പെടുന്നു.


</doc>
<doc id="381471" url="https://ml.wikipedia.org/wiki?curid=381471" title="ഇന്നെസ് ദേശീയോദ്യാനം">
ഇന്നെസ് ദേശീയോദ്യാനം

ഇന്നെസ് ദേശീയോദ്യാനം എന്നത് ആസ്ത്രേലിയയിലെ ഒരു സംസ്ഥാനമായ സൗത്ത് ആസ്ത്രേലിയയിലെ യോർക്ക് ഉപദ്വീപിന്റെ അറ്റത്തായി സ്ഥിതിചെയ്യുന്ന ദേശീയോദ്യാനമാണ്. സൗത്ത് ആസ്ത്രേലിയയുടെ തലസ്ഥാനമായ അഡിലൈഡിൽ നിന്നും ഏകദേശം 300 കിലോമീറ്റർ പടിഞ്ഞാറായാണ് ഇതിന്റെ സ്ഥാനം. ഇന്നെസ് എന്ന് കൂടുതലായും അറിയപ്പെടുന്ന ഈ ദേശീയോദ്യാനം കാമ്പിങ്, ബുഷ് വോക്കിങ്, മീൻപിടുത്തം, സർഫിങ്, സ്ക്യുബാ ഡൈവിങ് എന്നിവയ്ക്ക് അനുയോജ്യമായ ഒരു പ്രശസ്തമായ വിനോദസഞ്ചാരസ്ഥലമാണിത്. 



</doc>
<doc id="381472" url="https://ml.wikipedia.org/wiki?curid=381472" title="വള്ളനാട് വന്യജീവിസങ്കേതം">
വള്ളനാട് വന്യജീവിസങ്കേതം

തെക്കേഇന്ത്യയിലെ തമിഴ്നാട്ടിൽ സ്ഥിതിചെയ്യുന്ന സംരക്ഷിത പ്രദേശമാണ് വള്ളനാട് വന്യജീവിസങ്കേതം. കൃഷ്ണമൃഗത്തിനെ സംരക്ഷിക്കുന്നതിനായാണ് ഈ വന്യജീവിസങ്കേതം നിർമ്മിച്ചിട്ടുള്ളത്. ശ്രീവൈകുണ്ഡം താലൂക്കിലെ വള്ളനാട് വില്ലേജിലെ ഒരു ഒറ്റപ്പെട്ട മലയിലാണ് ഈ വന്യജീവിസങ്കേതം സ്ഥിതിചെയ്യുന്നത്. ഇന്ത്യയിൽ കൃഷ്ണമൃഗങ്ങളുള്ള തെക്കേയറ്റത്തെ പ്രദേശമാണ് ഈ വന്യജീവിസങ്കേതം.

ഏറ്റവും അടുത്തുള്ള വിമാനത്താവളം 22കിലോമീറ്റർ അകല വഗൈകുളത്തുള്ള തൂത്തുക്കുടി വിമാനത്താവളമാണ്.  ഏറ്റവും അടുത്തുള്ള തീവണ്ടിനിലയം 16.5 കിലോമീറ്റർ അകലെ തിരുനെൽവേലിയാണ്. 


</doc>
<doc id="381475" url="https://ml.wikipedia.org/wiki?curid=381475" title="കാറ്റി തണ്ട-ലേക്ക് എയ്ഴ് ദേശീയോദ്യാനം">
കാറ്റി തണ്ട-ലേക്ക് എയ്ഴ് ദേശീയോദ്യാനം

കാറ്റി തണ്ട-ലേക്ക് എയ്ഴ് ദേശീയോദ്യാനം എന്നത് ആസ്ത്രേലിയൻ സംസ്ഥാനമായ സൗത്ത് ആസ്ത്രേലിയയിലെ സംരക്ഷിതപ്രദേശമാണ്. സംസ്ഥാനതലസ്ഥാനമായ അഡിലൈനു വടക്കായി 697 കിലോമീറ്റർ അകലെ സ്ഥിതിചെയ്യുന്ന ഈ ദേശീയൊദ്യാനം ലേക്ക് എയ്ഴിന്റെ മേഖലയ്ക്കുള്ളിലായാണുള്ളത്. ലേക്ക് എയ്ഴിന്റെ വടക്കൻ ഭാഗങ്ങളും തെക്കൻ ഭാഗങ്ങളും അതോടൊപ്പം ടിറാറി മരുഭൂമിയുടെ ഭാഗങ്ങളും ഈ ദേശീയോദ്യാനത്തിൽ ഉൾപ്പെടുന്നു. 

വരണ്ട മരുഭൂമിയിലെ ഭൂദൃശ്യങ്ങളേയും രാജ്യത്തെ ഏറ്റവും വലിയ ഉപ്പുതടാകത്തേയും ഭൂഖണ്ഡത്തിലെ ഏറ്റവും താഴ്ന്ന പ്രദേശത്തേയും ഈ ദേശീയോദ്യാനം സംരക്ഷിക്കുന്നു. 



</doc>
<doc id="381476" url="https://ml.wikipedia.org/wiki?curid=381476" title="വിരച്ചേയ് ദേശീയോദ്യാനം">
വിരച്ചേയ് ദേശീയോദ്യാനം

വിരച്ചേയ് ദേശീയോദ്യാനം (Khmer: ឧទ្យានជាតិវីរជ័យ) വടക്കുകിഴക്കൻ കംബോഡിയിൽ സ്ഥിതിചെയ്യുന്ന ഒരു ദേശീയോദ്യാനമാണ്. അന്താരാഷ്ട്ര സംരക്ഷണത്തിന് മുൻഗണന നൽകി സസ്യജന്തുജാലങ്ങളെ ഭാഗികമായി സംരക്ഷിക്കുന്നുണ്ടെങ്കിലും ഈ ദേശീയോദ്യാനം അനിയന്ത്രിതമായ നിയമവിരുദ്ധ മരംവെട്ടിനാൽ കടുത്ത ഭീഷണിയിലായിരിക്കുന്നു. 

ആകെയുള്ള രണ്ട് കമ്പോഡിയൻ ആസിയാൻ ഹെറിറ്റേജ് പാർക്കുകളിലൊന്നായ  ഇത്, തെക്കുകിഴക്കൻ ഏഷ്യയിൽ സംരക്ഷണത്തിന് ഏറ്റവും കുടൂതൽ മുൻഗണന നൽകുന്ന പ്രദേശമാണ്. വടക്കുകിഴക്ക് കമ്പോഡിയയിലെ രത്തൻകിരി, സ്റ്റംഗ് ട്രംഗ് പ്രവിശ്യകളിലേയ്ക്കു കവിഞ്ഞുകിടക്കുന്ന ഈ ദേശീയോദ്യാനത്തിന് 3,325 ചതുരശ്രകിലോമീറ്റർ വിസ്തൃതിയുണ്ട്. 

1993 നവംബർ 1 ന്, സംരക്ഷിത മേഖലകളുടെ സൃഷ്ടിയും പദവിയും സംബന്ധിച്ചുള്ള രാജകീയ ഉത്തരവുപ്രകാരമാണ് ഇതു സ്ഥാപിക്കപ്പെട്ടത്. കമ്പോഡിയയുടെ പരിസ്ഥിതി മന്ത്രാലയമാണ് ദേശീയോദ്യാനത്തിൻറെ ഭരണം നിർവ്വഹിക്കുന്നത്.


</doc>
<doc id="381478" url="https://ml.wikipedia.org/wiki?curid=381478" title="മുറേ നദി ദേശീയോദ്യാനം">
മുറേ നദി ദേശീയോദ്യാനം

മുറേ നദി ദേശീയോദ്യാനം എന്നത് സൗത്ത് ആസ്ത്രേലിയയിലെ ഒരു സംരക്ഷിതപ്രദേശമാണ്. അഡിലൈൻ സിറ്റി സെന്ററിൽ നിനും വടക്കു-കിഴക്കായി 180 കിലോമീറ്ററിനും 240 കിലോമീറ്ററിനും ഇടയിലായാണ് ഈ ദേശീയോദ്യാനം സ്ഥിതിചെയ്യുന്നത്. സംരക്ഷിക്കപ്പെട്ടിരിക്കുന്ന മറ്റ് വ്യവസ്ഥകളിൽ വ്യാപകമായി പ്രതിനിധീകരിക്കാത്ത സൗത്ത് ആസ്ത്രേലിയയിലെ പ്രാധാന്യമേറിയ പ്രളയസമതലങ്ങൾ സംരക്ഷിക്കാനായാണ് 1972 ഈ ദേശീയോദ്യാനം പ്രഖ്യാപിക്കപ്പെട്ടത്. ദേശീയോദ്യാനത്തെ ഐ. യു. സി. എൻ കാറ്റഗറി VI ൽപ്പെട്ട സംരക്ഷിതപ്രദേശമായി ഉൾപ്പെടുത്തിയിട്ടുണ്ട്. 



</doc>
<doc id="381480" url="https://ml.wikipedia.org/wiki?curid=381480" title="ശുചീന്ദ്രം തേരൂർ പക്ഷിസങ്കേതം">
ശുചീന്ദ്രം തേരൂർ പക്ഷിസങ്കേതം

തെക്കേഇന്ത്യയിലെ തമിഴ്നാട് സംസ്ഥാനത്തിലെ കന്യാകുമാരി ജില്ലയിൽ സുചിന്ദ്രം പട്ടണത്തിനടുത്തായി സ്ഥിതിചെയ്യുന്ന പക്ഷിസങ്കേതമാണ് സുചിന്ദ്രം തേരൂർ പക്ഷിസങ്കേതം. ഇത് സുചിന്ദ്രം കുളം ചതുപ്പുനിലങ്ങളും തേരൂർ കുളം ചതുപ്പ് നിലങ്ങളും ചേർന്നതാണ്. നാഗർകോവിലിനും കന്യാകുമാരിക്കുമിടയിൽ ദേശീയപാത 47 ലാണ് ഇത് സ്ഥിതിചെയ്യുന്നത്. ഇന്ത്യയുടെ തെക്കേമുനമ്പിൽ സ്ഥിതിചെയ്യുന്ന പ്രദേശമായതുകൊണ്ട് ഈ പ്രദേശം മദ്ധ്യ ഏഷ്യൻ ഫ്ലൈവേയിൽ വരുന്നു. 2002 ലാണ് ഈ വന്യജീവിസങ്കേതം നിർമ്മിക്കാനുള്ള നിർദ്ദേശം നൽകിയത് International name is
Suchindram Therur, Vembanoor, Important bird area code no. IN279, criteria: A1, A4i.
. ഇതിന്റെ അന്താരാഷ്ട്ര നാമം സുചിന്ദ്രം തേരൂർ, വേമ്പനൂർ എന്നാണ്. ഇംപോർട്ടന്റ് ബേഡ് ഏരിയ കോഡ് നം ഐഎൻ579, ക്രൈറ്റീരിയ എ1, എ4ഐ

കന്യാകുമാരി ജില്ലയുടെ മൂന്നിൽ രണ്ട് ഭാഗവും കുളങ്ങളാണ്. ആകെ 2,058 ശുദ്ധജല കുളങ്ങൾ ഈ പ്രദേശത്തുണ്ട്. അതുകൊണ്ട് ഈ ജില്ല കുളങ്ങളുടെ ജില്ല എന്നാണറിയപ്പെടുന്നത്. സുചിന്ദ്രം തേരൂരിന് പുറമെ മറ്റ് പ്രധാന ശുദ്ധജല കുളങ്ങൾ പറക്കൈ, മണികപുത്തേരി, തത്തിയാർ, വേമ്പനൂർ, ചുങ്കാൻ കടൈ, പുത്തേരി, താഴൈകുടി, മണവാളകുറിച്ചി എന്നിവയാണ്.

കന്യാകുമാരി വന്യജീവിസങ്കേതം പശ്ചിമഘട്ടത്തിന്റെ തെക്കേയറ്റത്ത് നിലവിലുള്ള കടുവ ആവാസവ്യവസ്ഥയാണ്. ഈ വന്യജീവിസങ്കേതവും ഈ ജില്ലയിലാണ്.


</doc>
<doc id="381481" url="https://ml.wikipedia.org/wiki?curid=381481" title="നുല്ലാർബർ ദേശീയോദ്യാനം">
നുല്ലാർബർ ദേശീയോദ്യാനം

നുല്ലാർബർ ദേശീയോദ്യാനം ആസ്ത്രേലിയൻ സംസ്ഥാനമായ സൗത്ത് ആസ്ത്രേലിയയിലെ ഒരു സംരക്ഷിതപ്രദേശമാണ്. അഡിലൈൻ സിറ്റി സെന്ററിൽ നിന്നും പടിഞ്ഞാറായി 887 കിലോമീറ്റർ അകലെയാണിത്. 1979ൽ സ്ഥാപിതമായ ഈ ദേശീയോദ്യാനത്തിന്റെ വിസ്തീർണ്ണം 2013ൽ നല്ലർബോർ വൈൽഡർനെസ് പ്രൊട്ടെക്ഷൻ ഏരിയ പ്രഖ്യാപിക്കപ്പെട്ടതോടെ 5,781.27 ചതുരശ്രകിലോമീറ്ററിൽ നിന്നും 323.10 ചതുരശ്രകിലോമീറ്റർ ആയി കുറഞ്ഞു. ഈ ദേശീയോദ്യാനത്തെ ഐ. യു. സി. എൻ കാറ്റഗറിVI ൽ ഉൾപ്പെടുത്തിയിട്ടുണ്ട്. 



</doc>
<doc id="381485" url="https://ml.wikipedia.org/wiki?curid=381485" title="വിറ്റ്ജിറ ദേശീയോദ്യാനം">
വിറ്റ്ജിറ ദേശീയോദ്യാനം

വിറ്റ്ജിറ ദേശീയോദ്യാനം ആസ്ത്രേലിയൻ സംസ്ഥാനമായ സൗത്ത് ആസ്ത്രേലിയയിലെ ഒരു സംരക്ഷിതപ്രദേശമാണ്. അഡിലൈൻ സിറ്റി സെന്ററിൽ നിന്നും വടക്കായി ഏകദേശം 987 കിലോമീറ്റർ അകലെയാണ് ഈ ദേശീയോദ്യാനം. ഈ ദേശീയോദ്യാനത്തിന്റെ പാരമ്പരാഗത അവകാശികളും സൗത്ത് ആസ്ത്രേലിയയിലെ സർക്കാരും തമ്മിൽ നിയമാനുസൃതമായുള്ള കൂട്ടായുള്ള പരിപാലനക്കരാറുള്ള സൗത്ത് ആസ്ത്രേലിയയിലെ തന്നെ ആദ്യത്തെ സംരക്ഷിതപ്രദേശമായി 2007ൽ ഈ ദേശീയോദ്യാനം മാറി. ഐ. യു. സി. എൻ കാറ്റഗറി VI സംരക്ഷിതപ്രദേശങ്ങളിൽ ഒന്നായി ഈ ദേശീയോദ്യാനത്തെ ഉൾപ്പെടുത്തിയിട്ടുണ്ട്. 



</doc>
<doc id="381487" url="https://ml.wikipedia.org/wiki?curid=381487" title="ഡഗ്ലസ്-ആപ്സ്‌ലി ദേശീയോദ്യാനം">
ഡഗ്ലസ്-ആപ്സ്‌ലി ദേശീയോദ്യാനം

ഡഗ്ലസ്-ആപ്സ്‌ലി ദേശീയോദ്യാനം ആസ്ത്രേലിയയിലെ ടാസ്മാനിയയുടെ കിഴക്കൻ തീരത്തുള്ള ഒരു ദേശീയോദ്യാനമാണ്. ഹൊബർട്ടിൽ നിന്നും വടക്കു-കിഴക്കായി 149 കിലോമീറ്ററും ബിച്ചെനോയിൽ നിന്നും ഏതാനും കിലോമീറ്റർ വടക്കായുമാണ് ഈ ദേശീയോദ്യാനം സ്ഥിതിചെയ്യുന്നത്. 1989 ഡിസംബർ 27 ന് പ്രഖ്യാപിക്കപ്പെട്ട ഇ ദേശീയോദ്യാനം ടാസ്മാനിയയിലെ പുതിയ ദേശീയോദ്യാനങ്ങളിൽ ഒന്നാണ്.

ടാസ്മാനിയയിലെ പ്രാദേശിക പക്ഷിസ്പീഷീസുകളിൽ 11 എണ്ണത്തെയും അതോടൊപ്പം ഫ്ലെയിം-പിങ്ക് റോബിനുകൾ, സ്വിഫ്റ്റ് തത്തകളിൽ മിക്കവയേയും നിലനിർത്തുന്നതിൽ ഒരു പ്രധാന പക്ഷിസങ്കേതം എന്ന നിലയിൽ ഈ ദേശീയോദ്യാനത്തിനുള്ള പ്രാധാന്യം ബേഡ് ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്. 



</doc>
<doc id="381489" url="https://ml.wikipedia.org/wiki?curid=381489" title="ഹാർട്ട്സ് മൗണ്ടൻസ് ദേശീയോദ്യാനം">
ഹാർട്ട്സ് മൗണ്ടൻസ് ദേശീയോദ്യാനം

ഹാർട്ട്സ് മൗണ്ടൻസ് ദേശീയോദ്യാനം ആസ്ത്രേലിയയിലെ ടാസ്മാനിയയ്ക്കു തെക്കായാണ് സ്ഥിതിചെയ്യുന്നത്. ടാസ്മാനിയയിലെ 19 ദേശീയോദ്യാനങ്ങളിൽ ഒന്നായി ഈ ദേശീയോദ്യാനത്തെ ഇതിന്റെ പരിസ്ഥിതിപരവും സാംസ്ക്കാരികപരവുമായ മൂല്യങ്ങൾക്കുള്ള അംഗീകാരമായി ലോകപൈതൃകസ്ഥലമായ ടാസ്മാനിയൻ വൈൽഡർനെസിൽ ഉൾപ്പെടുത്തി. ജർമ്മനിയിലെ ഹാർട്ട്സ് പർവ്വതങ്ങളുടെ പേരിൽ നിന്നാണ് ഹാർട്ട്സ് പർവ്വതങ്ങൾ ഈ പേര് ലഭിച്ചത്. 



</doc>
<doc id="381490" url="https://ml.wikipedia.org/wiki?curid=381490" title="മണ്ണ് ചികിത്സ">
മണ്ണ് ചികിത്സ

മണ്ണ് ശുദ്ധീകരിച്ച് ശരീരം മുഴുവനായൊ ഭാഗി ഗ മായൊ പൊതിയുന്ന സമ്പ്രധായം

</doc>
<doc id="381491" url="https://ml.wikipedia.org/wiki?curid=381491" title="സ്റ്റ്രെസെലെകി ദേശീയോദ്യാനം">
സ്റ്റ്രെസെലെകി ദേശീയോദ്യാനം

സ്റ്റ്രെസെലെകി ദേശീയോദ്യാനം ടാസ്മാനിയയിലെ ഫ്ലിൻഡെർസ് ദ്വീപിലെ ഒരു ദേശീയോദ്യാനമാണ്. ഹോബർട്ടിൽ നിന്നും 307 കിലോമീറ്റർ വടക്കായാണ് ഇതിന്റെ സ്ഥാനം. ഈ ദേശീയോദ്യാനത്തിന് ഈ പേരു ലഭിക്കുന്നത് പോൾ എഡ്മണ്ട് സ്റ്റ്രെസെലെകിയിയുടെ പേരിൽ നിന്നാണ്. ആസ്ത്രേലിയൻ ഭൂഖണ്ഡത്തിൽ അനേകം പര്യവേക്ഷണങ്ങൾ നടത്തിയ അദ്ദേഹം പ്രശസ്തനായ ഒരു പോളിഷ് പര്യവേക്ഷകനും ജിയോളജിസ്റ്റുമായിരുന്നു. 



</doc>
<doc id="381492" url="https://ml.wikipedia.org/wiki?curid=381492" title="എച്ച് ബി ഒ">
എച്ച് ബി ഒ


</doc>
<doc id="381494" url="https://ml.wikipedia.org/wiki?curid=381494" title="മോൾ ക്രീക്ക് കാർസ്റ്റ് ദേശീയോദ്യാനം">
മോൾ ക്രീക്ക് കാർസ്റ്റ് ദേശീയോദ്യാനം

മോൾ ക്രീക്ക് കാർസ്റ്റ് ദേശീയോദ്യാനം ആസ്ത്രേലിയയിലെ ടാസ്മാനിയയ്ക്കു വടക്കായി സ്ഥിതിചെയ്യുന്ന ഒരു ദേശീയോദ്യാനമാണ്. ഹോബർട്ടിൽ നിന്നു വടക്കു-പടിഞ്ഞാറായി 168 കിലോമീറ്റർ അകലെയാണ് ഇത്. മോൾ ക്രീക്ക് പട്ടണത്തിനു കിഴക്കു വശത്തായി ഗ്രേറ്റ് വെസ്റ്റേൺ ടൈയേഴ്സിന്റെ ചരുവിലായാണ് ഈ ദേശീയോദ്യാനത്തിന്റെ സ്ഥാനം. കാർസ്റ്റ് ഭൂരൂപങ്ങളെ സംരക്ഷിക്കാൻ മാത്രമായി ആരംഭിച്ച ടാസ്മാനിയയിലെ ഏക ദേശീയോദ്യാനമാണിത്. ലോകപൈതൃകസ്ഥലമായ ടാസ്മാനിയൻ വൈൽഡർനെസിന്റെ ഭാഗമാണ് ഈ ദേശീയോദ്യാനം.

ഈ ദേശീയോദ്യാനം സ്ഥിതിചെയ്യുന്ന പ്രദേശത്തെ 12 വിഭാഗങ്ങളായി വേർതിരിച്ചിട്ടുണ്ട്. ഇതിൽ കുറച്ചുഭാഗം സ്വകാര്യഭൂമികൊണ്ട് പൂർണ്ണമായും ചുറ്റപ്പെട്ടിരിക്കുന്നു. കുറച്ചുഭാഗം കാർസ്റ്റ് (ചുണ്ണാമ്പുകല്ല്, ഡോളോമൈറ്റ്, ജിപ്സം എന്നിവ കൊണ്ട് രൂപപ്പെട്ട ജലത്തിൽ ലയിക്കുന്നതരം പാറകൾ) സവിശേഷതയുള്ള ഒരു ഗുഹാവാതിൽ ഈ ഉദ്യാനത്തിന്റെ അതിരിൽ കാണപ്പെടുന്നു.


</doc>
<doc id="381498" url="https://ml.wikipedia.org/wiki?curid=381498" title="മൗണ്ട് വില്യം ദേശീയോദ്യാനം">
മൗണ്ട് വില്യം ദേശീയോദ്യാനം

മൗണ്ട് വില്യം ദേശീയോദ്യാനം ടാസ്മാനിയയിലെ ഒരു ദേശീയോദ്യാനമാണ്. ഹോബർട്ടിൽ നിന്നും 234 കിലോമീറ്റർ വടക്കു-കിഴക്കായാണ് ഇതിന്റെ സ്ഥാനം. 8,640 ഹെക്റ്റർ പ്രദേശത്തായി വ്യാപിച്ചുകിടക്കുന്ന വലിയ ഒരു ദേശീയോദ്യാനമായി 1973ൽ ആരംഭിച്ച ഈ ദേശീയോദ്യാനത്തിന്റെ വിസ്തീർണ്ണം ഘട്ടം ഘട്ടമായി വർധിപ്പിച്ചു. 1980ൽ ഇതിന്റെ വിസ്തീർണ്ണം 13,806 ഹെക്റ്റർ ആയിരുന്നത് 1999ൽ 18,439 ഹെക്റ്റർ ആയി വർദ്ധിപ്പിച്ചു. ശാസ്ത്രജ്ഞനായ വില്ല്യം എഫ് ഫെറോണിനോടുള്ള ആദരസൂചകമായാണ് ഈ ദേശീയോദ്യാനത്തിന് ഈ പേര് നൽകിയത്. 



</doc>
<doc id="381501" url="https://ml.wikipedia.org/wiki?curid=381501" title="സാവേജ് നദി ദേശീയോദ്യാനം">
സാവേജ് നദി ദേശീയോദ്യാനം

സാവേജ് നദി ദേശീയോദ്യാനം ആസ്ത്രേലിയയിലെ ടാസ്മാനിയയിൽ സ്ഥിതിചെയ്യുന്ന ഒരു ദേശീയോദ്യാനമാണ്. 1999 ഏപ്രിലിൽ സ്ഥാപിതമായ ഈ ദേശീയോദ്യാനം, മനുഷ്യന്റെ ഇടപെടലുകൾ ഏൽക്കാത്ത ആസ്ത്രേലിയയിലെ ഏറ്റവും വലിയ മിതശീതോഷ്ണ മഴക്കാടുകളാണ്. ടാസ്മാനിയയിലെ മറ്റ് ദേശീയോദ്യാനങ്ങളിൽ നിന്നും വ്യത്യസ്തമായി സാവേജ് നദി ദേശീയോദ്യാനത്തിൽ പൊതുജനങ്ങൾക്ക് പ്രവേശനമില്ല. ഈ ദേശീയോദ്യാനത്തിൽ റോഡുമാർഗ്ഗ വരാൻ കഴിയില്ല; ആവശ്യമായ സൗകര്യങ്ങളും ഇവിടെയില്ല. ഈ ദേശീയോദ്യാനത്തിന്റെ ബഫർപ്രദേശമാണ് നാലുചക്രവാഹനങ്ങൾക്ക് പരിമിതമായി പ്രവേശനമുള്ള സാവേജ് റിവർ റീജണൽ റിസർവ്. 



</doc>
<doc id="381505" url="https://ml.wikipedia.org/wiki?curid=381505" title="സൗത്ത്‌വെസ്റ്റ് ദേശീയോദ്യാനം">
സൗത്ത്‌വെസ്റ്റ് ദേശീയോദ്യാനം

സൗത്ത്‌വെസ്റ്റ് ദേശീയോദ്യാനം ആസ്ത്രേലിയയിലെ തെക്കു-പടിഞ്ഞാറൻ ടാസ്മാനിയയിൽ സ്ഥിതിചെയ്യുന്ന ദേശീയോദ്യാനമാണ്. ഇത് 6,182.67 ചതുരശ്രകിലോമീറ്റർ പ്രദേശത്തായി വ്യാപിച്ചുകിടക്കുന്നു. ടാസ്മാനിയയിലെ ഏറ്റവും വലിയ ദേശീയോദ്യാനമായ ഇത് ലോകപൈതൃകസ്ഥലമായ ടാസ്മാനിയൻ വൈൽഡർനെസിന്റെ ഭാഗമാണ്. 

ഈ ദേശീയോദ്യാനത്തിന്റെ കിഴക്കൻ അതിർത്തി ഹോബർട്ടിൽ നിന്നും പടിഞ്ഞാറായി 93 കിലോമീറ്റർ അകലെയാണ്. ദേശീയോദ്യാനം പടിഞ്ഞാറൻ-തെക്കൻ തീരങ്ങളിലൂടെ നീണ്ടുകിടക്കുന്നു. ടാസ്മാനിയയിലെ സൗത്ത് വെസ്റ്റ് വൈൽഡർനെസിന്റെ ഭൂരിഭാഗം ഭാഗങ്ങളും ഈ ദേശീയോദ്യാനത്തിൽ ഉൾപ്പെടുന്നു.



</doc>
<doc id="381511" url="https://ml.wikipedia.org/wiki?curid=381511" title="ടാസ്മൻ ദേശീയോദ്യാനം">
ടാസ്മൻ ദേശീയോദ്യാനം

ടാസ്മൻ ദേശീയോദ്യാനം ആസ്ത്രേലിയയിലെ കിഴക്കൻ ടാസ്മാനിയയിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഹോബർട്ടിൽ നിന്നും കിഴക്കായി ഏകദേശം 56 കിലോമീറ്റർ അകലെയാണ് ഇത്. 107.5 ചതുരശ്രകിലോമീറ്റർ പ്രദേശത്തായി ഈ ദേശീയോദ്യാനം വ്യാപിച്ചു കിടക്കുന്നു. ഫോറെസ്റ്റിയർ-ടാസ്മാൻ ഉപദ്വീപുകളുടെ ഭാഗങ്ങളിലാണ് ഈ ദേശീയോദ്യാനത്തിന്റെ സ്ഥാനം. ടാസ്മാൻ ഉപദ്വീപിന്റെ എല്ലാ ഭാഗങ്ങളും ഈ ദേശീയോദ്യാനത്തിൽ ഉൾപ്പെടുന്നു.

1999 ഏപ്രിൽ 30ലെ റിജണൽ ഫോറസ്റ്റ് എഗ്രിമെന്റനുസരിച്ചാണ് ഈ ദേശീയോദ്യാനം വിജ്ഞാപനം ചെയ്യപ്പെട്ടത്. ടാസ്മൻ വിളക്കുമാടം ടാസ്മൻ ദ്വീപിലാണ് സ്ഥിതിചെയ്യുന്നത് (1906ലാണ് ഇത് നിർമ്മിച്ചത്). ദേശീയോദ്യാനത്തിന്റെ ഭാഗമാണ് ഇത്. 1977 മുതൽ ഈ വിളക്കുമാടവും കാലാവസ്ഥാനിരീക്ഷണകേന്ദ്രവും ആളൊഴിഞ്ഞുകിടക്കുകയാണ്. 



</doc>
<doc id="381514" url="https://ml.wikipedia.org/wiki?curid=381514" title="ആൽഫ്രെഡ് ദേശീയോദ്യാനം">
ആൽഫ്രെഡ് ദേശീയോദ്യാനം

ആൽഫ്രെഡ് ദേശീയോദ്യാനം എന്നത് ആസ്ത്രേലിയയിലെ വിക്റ്റോറിയ സംസ്ഥാനത്തെ കിഴക്കൻ ഗിപ്പ്സ്ലാന്റ് മേഖലയിൽ സ്ഥിതിചെയ്യുന്ന ദേശീയോദ്യാനമാണ്. 3,050 ഹെക്റ്റർ പ്രദേശത്തായി വ്യാപിച്ചുകിടക്കുന്ന ഈ ദേശീയോദ്യാനം മെൽബണിൽ നിന്നും കിഴക്കായി ഏകദേശം 388 കിലോമീറ്റർ അകലെയാണുള്ളത്. ഇത് വിജ്ഞാപനം ചെയ്യപ്പെട്ടത് 1925 നാണ്.

കാൻ നദിയ്ക്കും ഗിനാവോയ്ക്കുമിടയിലായി പ്രിൻസസ് ഹൈവേ ഈ ദേശീയോദ്യാനത്തിലൂടെ കടന്നു പോകുന്നു.



</doc>
<doc id="381515" url="https://ml.wikipedia.org/wiki?curid=381515" title="ബർമ്മാ ദേശീയോദ്യാനം">
ബർമ്മാ ദേശീയോദ്യാനം

ബർമ്മാ ദേശീയോദ്യാനം ആസ്ത്രേലിയയിലെ വിക്റ്റോറിയ സംസ്ഥാനത്തെ ഹ്യൂം മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ്. ബർമ്മാ പട്ടണത്തിനു സമീപത്തെ മുറെ നദിക്കടുത്തായാണ് ഈ ദേശീയോദ്യാനത്തിന്റെ സ്ഥാനം. മെൽബണിനു വടക്കായി ഏകദേശം 220 കിലോമീറ്റർ അകലെയാണിത്. ഈ ദേശീയോദ്യാനത്തിൽ റിവർ റെഡ് ഗം വനങ്ങളും ചതുപ്പുനിലങ്ങളുമുണ്ട്.



</doc>
<doc id="381516" url="https://ml.wikipedia.org/wiki?curid=381516" title="ബ്രിസ്ബേൻ റേഞ്ചസ് ദേശീയോദ്യാനം">
ബ്രിസ്ബേൻ റേഞ്ചസ് ദേശീയോദ്യാനം

ബ്രിസ്ബേൻ റേഞ്ചസ് ദേശീയോദ്യാനം ആസ്ത്രേലിയയിലെ വിക്റ്റോറിയയിലെ തെക്കു-പടിഞ്ഞാറൻ ബർവോണിൽ സ്ഥിതിചെയ്യുന്ന ദേശീയോദ്യാനമാണ്. മെൽബണിൽ നിന്നും പടിഞ്ഞാറായി ഏകദേശം 80 കിലോമീറ്റർ അകലെയായും മെറെഡിറ്റ് പട്ടണത്തിന് സമീപത്തായുമുള്ള ഈ ദേശീയോദ്യാനം 7,718 ചതുരശ്രകിലോമീറ്റർ പ്രദേശത്തായി വ്യാപിച്ചുകിടക്കുന്നു. ഈ ദേശീയോദ്യാനത്തെ പരിപാലിക്കുന്നത് പാർക്ക് വിക്റ്റോറിയ ആണ്. 



</doc>
<doc id="381517" url="https://ml.wikipedia.org/wiki?curid=381517" title="ബുറോവ-പൈൻ മൗണ്ടൻ ദേശീയോദ്യാനം">
ബുറോവ-പൈൻ മൗണ്ടൻ ദേശീയോദ്യാനം

ബുറോവ-പൈൻ മൗണ്ടൻ ദേശീയോദ്യാനം ആസ്ത്രേലിയയിലെ വിക്റ്റോറിയയിലെ ഹ്യൂ മേഖലയിലെ ഒരു ദേശീയോദ്യാനമാണ്. 18,400 ഹെക്റ്റർ പ്രദേശത്തായി ഇത് വ്യാപിച്ചു കിടക്കുന്നു. മെൽബണിൽ നിന്നും വടക്കു-കിഴക്കായി 315 കിലോമീറ്ററും അൽബുറി-വൊഡോങയിൽ നിന്നും കിഴക്കായി 120 കിലോമീറ്റർ അകലെയുമാണ് ഈ ദേശീയോദ്യാനം.



</doc>
<doc id="381518" url="https://ml.wikipedia.org/wiki?curid=381518" title="ഷാന്നൻ ദേശീയോദ്യാനം">
ഷാന്നൻ ദേശീയോദ്യാനം

ഷാന്നൻ ദേശീയോദ്യാനം, പെർത്തിന് 302 കിലോമീറ്റർ (188 മൈൽ) തെക്കായും മഞ്ചിമപ്പിന് 55 കിലോമീറ്റർ (34 മൈൽ) തെക്കുകിഴക്കായും സ്ഥിതിചെയ്യുന്ന പടിഞ്ഞാറൻ ഓസ്ട്രേലിയിലെ ഒരു ദേശീയോദ്യാനമാണ്. 1988 ലാണ് ഈ പ്രദേശം ഒരു ദേശീയോദ്യാനമായി പ്രഖ്യാപിക്കപ്പെട്ടത്. ഷാന്നൻ നദീതടത്തിൻറെ മുഴുവൻ ഭാഗങ്ങളും ഈ ദേശീയോദ്യാനത്തിനുള്ളിൽ വരുന്നു.

ഈ പ്രദേശത്ത് ജൈവശാസ്ത്രപരമായി സമ്പന്നമായ തണ്ണീർത്തടങ്ങളും, ഹീത് ലാൻറുകളും (കുറ്റിക്കാടുകൾ) ഉണ്ട്. പഴയതും പുതുവളർച്ചയുള്ളതുമായ കെരി വനങ്ങളും ഇതിൽ ഉൾപ്പെടുന്നു. 1940 കൾവരെ ഇവിടുത്തെ ഭൂരിഭാഗം പ്രദേശങ്ങളിലേയ്ക്കും പ്രവേശന സൌകര്യമില്ലാതെയിരുന്നതിനാൽ മനുഷ്യസ്പർശനമേൽക്കാത്ത കാടുകളായി നിലകൊണ്ടിരുന്നു. രണ്ടാം ലോകമഹായുദ്ധത്തിനുശേഷം അനുഭവപ്പെട്ട വൃക്ഷത്തടികളുടെ കുറവു പരിഹരിക്കുന്നതിനായി ഈ മേഖലയിൽ ഷാന്നൻ എന്ന പേരിൽ ഒരു ടൌണും തടിമില്ലും സ്ഥാപിക്കപ്പെട്ടിരുന്നു. അക്കാലത്ത് ഇവിടെ ഏകദേശം 90 വീടുകളും പോസ്റ്റ് ഓഫീസ്, ദേവാലയം ആതുരശുശ്രൂഷാ കേന്ദ്രം എന്നിവയും നിലനിന്നിരുന്നു. 1949 ൽ വരണ്ട മാസങ്ങളിൽ ജലലഭ്യത ഉറപ്പാക്കുന്നതിനായി ഒരു അണക്കെട്ട് സ്ഥാപിക്കപ്പെട്ടിരുന്നു. കാലക്രമേണ തടിമിൽ 1968 ൽ അടച്ചുപൂട്ടുകയും വീടുകൾ മാറ്റിസ്ഥാപിക്കപ്പെടുകയും ചെയ്തപ്പോൾ ടൌൺഷിപ്പ് അനാഥമാകുകയും ഒരിക്കൽ ടൌൺ നിലനിന്നിരുന്നിടം ദേശീയോദ്യാനത്തിൻറെ ക്യാമ്പ് ഗ്രൌണ്ട് ആയി മാറുകയും ചെയ്തു. 1988 ൽ ഇതൊരു ദേശീയോദ്യാനമായി പ്രഖ്യാപിക്കപ്പെട്ടു. ഇതിപ്പോൾ വാൽപോൾ വൈൽഡേർനസ് ഏരിയുടെ ഭാഗമാണ്. ഈ ദേശീയോദ്യാനത്തിലെ ക്യാമ്പ് ഗ്രൌണ്ട് ആദ്യം എത്തുന്നവർക്ക് ആദ്യമെന്ന നിലയിൽ, പ്രാഥമികകൃത്യങ്ങൾക്കും ഭക്ഷണം പാകം ചെയ്യുന്നതിനും ചൂടുവെളളത്തിലുള്ള കുളിക്കും സൌകര്യമുള്ളതാണ്. ഇവിടെ രണ്ട് ടൂറിസ്റ്റ് ഹട്ടുകൾ നിലനിൽക്കുന്നുണ്ട്. ദേശീയോദ്യാനം സന്ദർശിക്കുന്നതിന് പ്രവേശനഫീസ് ഏർപ്പെടുത്തിയിരിക്കുന്നു. ഔരു 48 കിലോമീറ്റർ (30 മൈൽ) ദൂരമുള്ള റോഡ് ഗ്രേറ്റ് ഫോറസ്റ്റ് ട്രീസ് ഡ്രൈവ് എന്ന പേരിൽ 1996 ൽ നിർമ്മിക്കപ്പെട്ടിരിക്കുന്നു. സന്ദർശകർക്ക് ദേശീയോദ്യാനത്തിലെ കാഴ്ച്ചകൾ ഈ പാതയിലൂടെ സഞ്ചരിച്ച് നുകരുവാൻ സാധിക്കുന്നു.


</doc>
<doc id="381519" url="https://ml.wikipedia.org/wiki?curid=381519" title="ചെരുമ്പ">
ചെരുമ്പ

ചെരുമ്പ എന്ന നാട് ,കാസർകോട് ജില്ലയിൽ പള്ളിക്കര ഗ്രാമപഞ്ചായത്ത് പനയാൽ വില്ലേജിൽ ഉൾപ്പെടുന്ന പ്രദേശമാണ് . ഈ നാട്ടിന്റെ പ്രൗഢിയായി ചെരുമ്പ രിഫാഹിയ്യ ജുമാ മസ്ജിദ് നാഷണൽ ഹൈവേ അരികിലായി സ്ഥിതി ചെയ്യുന്നു . ചെരുമ്പ എൻ എ മോഡൽ ഇംഗ്ലീഷ് മീഡിയം സ്കൂൾ , മിന്ഹാജ് പബ്ലിക് സ്കൂൾ എന്നിവ പ്രധാന വിദ്യാഭ്യാസ സ്ഥാപനങ്ങളാണ്.ചെരുമ്പ പാറൊട്ടിയടുക്കം [ സി പി ] കുടുംബം ഇവിടുത്തെ പ്രധാന കുടുംബ പരമ്പരയാണ് 


</doc>
<doc id="381523" url="https://ml.wikipedia.org/wiki?curid=381523" title="സ്റ്റങ് സെൻ">
സ്റ്റങ് സെൻ

സ്റ്റങ് സെൻ കംബോഡിയിയലെ കാമ്പോങ് തോം പ്രവിശ്യയിൽ സ്ഥിതിചെയ്യുന്ന ഒരു വന്യജീവി സങ്കേതമാണ്. ഇത് ടോൺലെ സാപ് തടാകത്തിൻറെ തെക്കു-കിഴക്കേ അറ്റത്താണ് സ്ഥിതിചെയ്യുന്നത്.ബോയെങ് ടോൺലെ ചമാർ, പ്രെക്ക് ടോയെൽ ഉൾപ്പെടെ മൂന്നു വന്യമൃഗസങ്കേതങ്ങളാണ് ഈ തടാകത്തിനു ചുറ്റുപാടുമായി സ്ഥിതിചെയ്യുന്നത്. സ്റ്റങ് സെൻ പ്രദേശത്ത് ഭൂരിഭാഗവും ഇലപൊഴിയും വനങ്ങളും സ്ഥിരവും താൽക്കാലികവുയായ തണ്ണീർത്തടങ്ങളും, പുൽമേടുകളുമാണ്. ഈ മേഖലയിലെ വനപ്രദേശം മഴക്കാലത്ത് വെള്ളപ്പൊക്കത്തിലാകുന്നു. വേനൽക്കാലത്ത്, ജലം ഏതാനും ചില വെള്ളക്കെട്ടുകളിലും സ്റ്റങ് സെൻ നദിയിലും അതിൻറെ പോഷക നദികളിലേയ്ക്കുമായി ചുരുങ്ങുന്നു. ഈ ജലാശയങ്ങൾ അർധ നിത്യഹരിത വനങ്ങൾക്കും ഇടതിങ്ങിയ മുളങ്കാടുകൾക്കും പിന്തുണ നൽകുന്നു.


</doc>
<doc id="381524" url="https://ml.wikipedia.org/wiki?curid=381524" title="ബ്രോക്ക്മാൻ ദേശീയോദ്യാനം">
ബ്രോക്ക്മാൻ ദേശീയോദ്യാനം

ബ്രോക്ക്മാൻ ദേശീയോദ്യാനം പെർത്തിന് 288 കിലോമീറ്റർ (179 മൈൽ) തെക്കും പെമ്പെർട്ടന് 10 കിലോമീറ്റർ (6.2 മൈൽ) തെക്കുമായി സ്ഥിതിചെയ്യുന്ന പടിഞ്ഞാറൻ ഓസ്ട്രേലിയിയിലെ തെക്കുപടിഞ്ഞാറൻ മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ്. 

പെമ്പെർട്ടൻ-നോർത്ത്ക്ലിഫ് പാതയുടെ ഇരുവശത്തുമായി സ്ഥിതിചെയ്യുന്ന ഈ ദേശീയോദ്യാനത്തിൽ പ്രധാനമായി കാരി, മാരി വനമേഖലകളാണ്. വനത്തിലെ അടിക്കാടുകൾ സ്വാമ്പ് പെപ്പെർമിൻറ്, കാരി ഹസെൽ, കാരി വാറ്റിൽ, കാരി ഷിയോക്ക് തുടങ്ങിയ വർഗ്ഗത്തിലുള്ള മിശ്രസസ്യങ്ങളാണ്. ഇവയെല്ലാതന്നെ ഈർപ്പമുള്ള കാലാവസ്ഥയിൽ വളരുന്നവയാണ്. ദേശീയോദ്യാനത്തിൻറെ വടക്കൻ അതിർത്തിയിൽ വാറൻ നദിയും പടിഞ്ഞാറൻ അതിരിൽ വാറൻ ദേശീയോദ്യാനവുമാണ്. ദേശീയോദ്യാനത്തിലേയ്ക്കുള്ള പ്രവേശനത്തിനു ഫീസ് ഏർപ്പെടുത്തിയിട്ടില്ല. അതുപോലെ ഇവിടെ സന്ദർശകർക്കുള്ള സൌകര്യങ്ങളൊന്നുതന്ന ലഭ്യമല്ല.


</doc>
<doc id="381528" url="https://ml.wikipedia.org/wiki?curid=381528" title="ബീലു ദേശീയോദ്യാനം">
ബീലു ദേശീയോദ്യാനം

ബീലു ദേശീയോദ്യാനം പടിഞ്ഞാറൻ ആസ്ട്രേലിയായിലെ പ്ർത്തിലുള്ള ഒരു ദേശീയോദ്യാനമാണ്. പടിഞ്ഞാറൻ ആസ്ട്രേലിയയിലെ മണ്ടാറിംഗിനു തെക്കൻ ഭാഗത്ത് കിടക്കുന്ന ഈ ഉദ്യാനം ഡാർലിംഗ് പർവ്വതനിരയിലെ പാർക്കുകളുടെ കൂട്ടത്തിൽപ്പെട്ടതാണ്. മുമ്പ് ഇത് മുണ്ടാറിംഗ് ദേശീയോദ്യാനം എന്നറിയപ്പെട്ടു. 

1995 ലെ ഗസറ്റു പ്രകാരമാണ് മുണ്ടാറിംഗ് ദേശീയ പാർക്ക് തുടങ്ങിയത്.. ഈ ദേശീയോദ്യാനത്തെ 2008ലാണ് പരമ്പരാഗതമായ അതിന്റെ ഉടമസ്ഥരുടെ പേരിട്ടത്. ഒരു നദിയുടെയോ അരുവിയുടെയോ നൂങ്‌ഗർ ഗോത്രത്തിന്റെ ഭാഷയിലുള്ള പദമാണിത്. ബീലു ജനതയാണ് പരമ്പരാഗതമായി ഈ ദേശീയോദ്യാനത്തിന്റെ ഉടമസ്ഥരായി കണക്കാക്കുന്നത്. .

Jarrah, Marri, Zamia, Bull Banksia, Sheoak and Grass tree എന്നീ പരമ്പരാഗതമായ തദ്ദേശീയമായ സസ്യങ്ങൾ നിറഞ്ഞിരിക്കുന്നു. 

ഹൈക്കിങ്ങിനും മൗണ്ടൻ ബൈക്കിങ്ങിനുമുള്ള എല്ലാ സൗകര്യങ്ങളും ഇവിടെയുണ്ട്.




</doc>
<doc id="381529" url="https://ml.wikipedia.org/wiki?curid=381529" title="വി.എം. നായർ">
വി.എം. നായർ

ഗുരുവായൂർകാരനായ വടേക്കര മാധവൻ നായർ എന്ന വി.എം.നായർ(17 ജൂൺ1896-12 മെയ്1977) സ്വപ്രയത്‌നം കൊണ്ടും പ്രവർത്തനശേഷി കൊണ്ടും ഉയരങ്ങളിലെത്തിയ പ്രതിഭാശാലിയാണ്. വലിയ വിദ്യാഭ്യാസ യോഗ്യതയൊന്നും ഇല്ലാതെ, ചെറിയ കമ്പനികളിൽ ജോലിനോക്കിയും പത്രറിപ്പോർട്ടറായും മുംബൈയിൽ പ്രവർത്തനം തുടങ്ങിയ വി.എം.നായർ വലിയ കമ്പനികളുടെ ഉത്തരവാദപ്പെട്ട സ്ഥാനങ്ങൾ വഹിച്ച ശേഷമാണ് കോഴിക്കോട്ടേക്കു മടങ്ങി "മാതൃഭൂമി"യുടെ മാനേജിങ്ങ് എഡിറ്ററും മാനേജിങ്ങ് ഡയറക്റ്ററും ആയത്. ദേശീയബോധവും ധാർമികതയും ആയിരുന്നു അദ്ദേഹത്തിന്റെ കൈമുതൽ. മലയാള മാധ്യമരംഗത്തു സുപ്രധാനമായ മാറ്റങ്ങൾക്ക് അദ്ദേഹം തുടക്കം കുറിച്ചു.

ബാല്യം, യൗവനം
ഭർത്താവ് ഉപേക്ഷിച്ചുപോയ വടേക്കര പാറുക്കുട്ടിയമ്മയുടെ മൂത്ത മകനായിരുന്നു മാധവൻ നായർ. വിക്കും വയറുവേദനയും സദാ അലട്ടിയെങ്കിലും കുന്നംകുളം മാർ ഇഗ്നേഷ്യസ് ഹൈസ്‌ക്കൂളിലും പാവറട്ടി സെന്റ് ജോസഫ്‌സ് ഹൈസ്‌ക്കൂളിലും ആയി വിദ്യാഭ്യാസം പൂർത്തിയാക്കി. പക്ഷേ, സർട്ടിഫിക്കറ്റ് ഇല്ലാതെയാണ് സ്‌കൂൾ വിട്ടിറങ്ങിയത്. സ്‌കൂൾ ഇൻസ്‌പെക്ഷൻ ദിവസം ടൈ കെട്ടി വരണം എന്ന കല്പന ലംഘിക്കാൻ കുരുത്തോല കഴുത്തിൽ കെട്ടിയാണ് മാധവൻ നായർ ക്ലാസ്സിലെത്തിയത്. ഇതിന്റെ ഫലമായ സ്വഭാവം മോശം എന്നെഴുതിയ സർട്ടിഫിക്കറ്റാണ് ഹെഡ്മാസ്റ്റർ പഠനാനന്തരം നൽകിയത്. അതു വലിച്ചുകീറിയെറിഞ്ഞാണ് അദ്ദേഹം സ്‌കൂളിന്റെ പടിയിറങ്ങിയത്.(1)
സാമ്പത്തികവും മറ്റുമായ പലവിധ ദുരിതങ്ങളോടു പടവെട്ടിയാണ് പഠിച്ചിരുന്നതെങ്കിലും വിദ്യാഭ്യാസകാലത്തുതന്നെ ലൈബ്രറി- സാംസ്‌കാരിക പ്രവർത്തനങ്ങളിൽ പങ്കാളിയായിരുന്നു. ഹൈസ്‌ക്കൂൾ പഠനത്തിനു ശേഷം ടൈപ്പ് റൈറ്റിങ്ങും ഷോർട്ട്ഹാൻഡും പഠിച്ച ശേഷം ആണ് നാടുവിട്ടു പൂണെയിൽ എത്തുന്നതും ചില്ലറ ജോലികൾ ചെയ്ത് ജീവിക്കാൻ വഴി കണ്ടെത്തുന്നതും. എന്തും ചെയ്യാം എന്ന ആത്മവിശ്വാസവും അതിനൊത്ത ബുദ്ധിശക്തിയുമായിരുന്നു അദ്ദേഹത്തിന്റെ മൂലധനം. 
പിന്നീട് മുംബൈക്കു മാറി. "ദ് ഹിന്ദുസ്ഥാൻ ടൈംസി"ന്റെയും "മാതൃഭൂമി"യുടെയും ലേഖകനായിരുന്നു. "മാതൃഭൂമി"യുടെ ഓഹരി വിൽക്കുന്നതിനും അദ്ദേഹം സഹായിച്ചുപോന്നു. കോൺഗ്രസ് പ്രവർത്തനങ്ങളുമായി സഹകരിച്ചിരുന്നതുകൊണ്ട് നിരവധി ദേശീയ നേതാക്കളുമായി ബന്ധംസ്ഥാപിച്ചു. ബോംബെ പ്രദേശ് കോൺഗ്രസ് കമ്മിറ്റിയിൽ അംഗമായും പ്രവർത്തിച്ചിട്ടുണ്ട്. 

കൽക്കത്തയിൽ
1927-ൽ വാൾഫോർഡ് ട്രാൻസ്‌പോർട്ട് ലിമിറ്റഡ് എന്ന കമ്പനിയിൽ ജോലി ലഭിച്ചതോടെ അദ്ദേഹത്തിന്റെ പ്രവർത്തനരംഗം കൽക്കത്തയിലേക്കു മാറി. ജോലിയിൽ പടിപടിയായി ഉയർന്ന് അദ്ദേഹം ജനറൽ മാനേജറും പിന്നെ കമ്പനിയിലെ ആദ്യത്തെ ഇന്ത്യക്കാരനായ ഡയറക്റ്ററും ആയി. വലിയ ഉത്തരവാദിത്തങ്ങൾ വഹിക്കുമ്പോഴും കേരളത്തിൽ നടക്കുന്ന എല്ലാ പ്രധാന കാര്യങ്ങളിലും അദ്ദേഹം അദ്ദേഹത്തിന്റെ സഹായം നൽകിപ്പോന്നു. ഗുരുവായൂർ സത്യാഗ്രഹമാണ് അതിലൊന്ന്. 

കേരളത്തിൽ
1950-ൽ ആണ് അദ്ദേഹം ജോലിയിൽനിന്നു വിരമിച്ച് പുന്നയൂർക്കുളത്തേക്കു മടങ്ങുന്നത്. 1951-ൽ കെ.പി.കേശവമേനോൻ സിലോൺ അംബാസ്സഡറായി നിയമിതനായപ്പോൾ വി.എം. നായർ "മാതൃഭൂമി" പത്രാധിപരായി. 1956-ൽ മാനേജിങ്ങ് എഡിറ്ററും പിന്നീട് മാനേജിങ്ങ് ഡയറക്റ്ററുമായി. കാൽനൂറ്റാണ്ടിലേറെക്കാലം "മാതൃഭൂമി"യിടെ ഭാഗധേയം നിർണയിച്ചതും സ്ഥാപനത്തെ ഉയർച്ചയിലേക്കു നയിച്ചതും വി.എം.നായർ ആയിരുന്നു.(2) "മാതൃഭൂമി"യിൽ ആധുനിക മാനേജ്‌മെന്റ് രീതികൾ നടപ്പാക്കുന്നതിനും ഉല്പാദന മേഖലകളിൽ പുതിയ സാങ്കേതിക വിദ്യകൾ കൊണ്ടുവരുന്നതിനും മുൻകൈ എടുത്തു. ഇന്ത്യയിലാദ്യമായി രണ്ടാമതൊരു പ്രിന്റിങ്ങ് സെന്ററും എഡിഷനും തുടങ്ങുന്നത് 1962-ൽ "മാതൃഭൂമി"യാണ്. വി.എം. നായരാണ് ഈ തീരുമാനമെടുത്തത്. ന്യൂസ് ഏജൻസി കണക്ഷൻ ഓഫീസിൽതന്നെ ലഭ്യമാക്കുക, പത്രത്തിന്റെ ഓഫീസുകൾതമ്മിൽ ടെലിപ്രിന്റർ ബന്ധം ഏർപ്പെടുത്തുക, റോട്ടറി അച്ചടിയന്ത്രം സ്ഥാപിക്കുക, ന്യൂസ് എഡിറ്റർ എന്ന തസ്തികക്കു ജന്മം നൽകുക തുടങ്ങിയ മാറ്റങ്ങൾക്കും നേതൃത്വം വഹിച്ചത് വി.എം.നായരായിരുന്നു. 
പ്രസ് ട്രസ്റ്റ് ഓഫ് ഇന്ത്യയുടെ ചെയർമാനായും ഇന്ത്യൻ ആന്റ് ഈസ്റ്റേൺ ന്യൂസ് പേപ്പർ സൊസൈറ്റിയുടെ പത്രാധിപസമിതിയംഗമായും പ്രവർത്തിച്ചിട്ടുണ്ട്. കേരളത്തിന്റെ രാഷ്ട്രീയ-ഭരണ മണ്ഡലങ്ങളിൽ അദ്ദേഹത്തിന്റെ സ്വാധീനവും ഇടപെടലും പല മാറ്റങ്ങൾക്കും കാരണമായിട്ടുണ്ട്. 

രചനകൾ
"മാതൃഭൂമി" ആഴ്ചപ്പതിപ്പിൽ കിളിവാതിലിലൂടെ എന്ന പംക്തി കുറച്ചുകാലം എഴുതിയിട്ടുണ്ട്. ഒരു പത്രപ്രവർത്തകന്റെ ഓർമ്മക്കുറിപ്പുകൾ എന്ന പേരിൽ ലേഖനങ്ങളും യാത്രാവിവരണവും സമാഹരിച്ചിട്ടുണ്ട്. 

കുടുംബം
സുപ്രസിദ്ധ കവി ബാലാമണിയമ്മയാണ് ഭാര്യ. നാലു മക്കളുണ്ട്. ഡോ. മോഹൻദാസ്, പ്രശസ്ത എഴുത്തുകാരി മാധവിക്കുട്ടി( കമല സുരയ്യ), ഡോ. ശ്യാം സുന്ദർ, ഡോ.സുലോചന. 

അവലംബം
1. ഏഴാൾ ഏഴുവഴി- വി.രാജഗോപാൽ പേജ് 61-78(വി.എം. നായരുടെ വലിയ വിപ്ലവങ്ങൾ എന്ന അധ്യായം)
2. http://media.mathrubhumi.com/static/AboutMathrubhumi.html

ലേഖനങ്ങൾ
1. ബഹുമുഖമായ ജീവിതം മാതൃഭൂമി ദിനപത്രം 12 മെയ് 1977
2.വി.എം.നായർ ഒരനുസ്മരണം-കെ.പി.കേശവമേനോൻ മെയ് 12 1977
2. ജ്യേഷ്ഠനെപ്പറ്റി രണ്ടു വാക്ക് -അമ്മിണി അമ്മ നാലാപ്പാട് , മാതൃഭൂമി ആഴ്ചപ്പതിപ്പ് 1996 ജൂൺ 
3. ഒരു രക്ഷിതാവിന്റെ ഓർമയ്്ക്ക് - എം.ടി.വാസുദേവൻ നായർ മാതൃഭൂമി ദിനപത്രം 17 ജൂൺ 1996


</doc>
<doc id="381532" url="https://ml.wikipedia.org/wiki?curid=381532" title="ആൽപൈൻ ദേശീയോദ്യാനം">
ആൽപൈൻ ദേശീയോദ്യാനം

ആൽപൈൻ ദേശീയോദ്യാനം ആസ്ത്രേലിയയിലെ വിക്റ്റോറിയയിലെ സെൻട്രൽഹൈലാന്റ്സ്, ആൽപൈൻ എന്നീ മേഖലകളിലായി സ്ഥിതിചെയ്യുന്ന ദേശീയോദ്യാനമാണ്. 646,000 ഹെക്റ്റർ പ്രദേശത്തായി വ്യാപിച്ചു കിടക്കുന്ന ഈ ദേശീയോദ്യാനം മെൽബണിൽ നിന്നും വടക്കു-കിഴക്കായാണുള്ളത്. വിക്റ്റോറിയയിലെ ഏറ്റവും വലിയ ദേശീയോദ്യാനമാണിത്. വിക്റ്റോറിയയിലെ ഗ്രേറ്റ് ഡിവൈഡിങ് റേഞ്ചിന്റെ ഉയർന്ന ഭാഗങ്ങളിൽ ഭൂരിഭാഗം പ്രദേശങ്ങളും ഈ ദേശീയോദ്യാനത്തിൽ ഉൾപ്പെടുന്നു. വിക്റ്റോറിയയിലെ ഏറ്റവും ഉയരം കൂടിയ പർവ്വതമായ മൗണ്ട് ബോഗോങ്ങും (ഉയരം 1986 മീറ്റർ) അതുമായി ബന്ധപ്പെട്ട സബ്-ആൽപൈൻ വനപ്രദേശങ്ങളും ബോഗോങ് ഉയർന്ന പീഠഭൂമികളിലെ പുൽമേടുകളും ഇതിൽ ഉൾപ്പെടുന്നു. ആസ്ത്രേലിയൻ ആൽപ്സ് നാഷനൽ പാർക്ക്സ് ആന്റ് റിസർവ്സിൽ ഉൾപ്പെടുന്ന 11 പ്രദേശങ്ങളിൽ ഒന്നായി 2008 നവംബർ 7 ന് ആൽപൈൻ ദേശീയോദ്യാനത്തെ ആസ്ത്രേലിയൻ നാഷനൽ ഹെറിറ്റേജ് ലിസ്റ്റിൽ ഉൾപ്പെടുത്തി. 



</doc>
<doc id="381533" url="https://ml.wikipedia.org/wiki?curid=381533" title="സ്റ്റാർ മൂവീസ്">
സ്റ്റാർ മൂവീസ്

ഫോക്‌സ് നെറ്റ്വർക്സ് ഗ്രൂപ്പിന്റെയും, സ്റ്റാർ ടിവിയുടെയും ഉടമസ്ഥതയിലുള്ള ഒരു ഏഷ്യൻ സിനിമാ ചാനലാണ് സ്റ്റാർ മൂവീസ്.
20th സെഞ്ചുറി ഫോക്സ്, ഡിസ്നി, കൊളംബിയ പിക്ചേഴ്സ്, പിക്സാർ, മാർവൽ സ്റ്റുഡിയോസ്, മെട്രോ-ഗോൾഡ്വിൻ-മേയർ, ഡ്രീം വർക്‌സ് തുടങ്ങിയ സ്റ്റുഡിയകളിൽ നിന്നാണ് സ്റ്റാർ മൂവീസ് ഫസ്റ്റ്-റൺ കരാർ കാരസ്ഥമാക്കിയിട്ടുളളത്.പാരമൗണ്ട് പിക്ചേഴ്സ്, യൂണിവേഴ്സൽ പിക്ചേഴ്സ്, വാർണർ ബ്രോസ് തുടങ്ങിയ സ്റ്റുഡിയോ കളിൽ നിന്നുള്ള സിനിമകൾ സംപ്രേഷണം ചെയ്യാൻ സബ്-റൺ കരാറും കരസ്ഥമാക്കിയിട്ടുണ്ട്. 
ലയൺസ് ഗേറ്റ് എന്റർടൈൻമെന്റ്, സമിറ്റ് എന്റർടൈൻമെന്റ്, ദി വെയ്ൺസ്റ്റീൻ കമ്പനി എന്നീ മറ്റു സിനിമാ വിതരണക്കാരിൽ നിന്നുള്ള ചിത്രങ്ങളും സംപ്രേഷണം ചെയ്യുന്നുണ്ട്.


</doc>
<doc id="381535" url="https://ml.wikipedia.org/wiki?curid=381535" title="കേപ്പ് ഹൊവ് മറൈൻ ദേശീയോദ്യാനം">
കേപ്പ് ഹൊവ് മറൈൻ ദേശീയോദ്യാനം

കേപ്പ് ഹൊവ് മറൈൻ ദേശീയോദ്യാനം ആസ്ത്രേലിയയിലെ വിക്റ്റോറിയയുടെ ഏറ്റവും കിഴക്കൻ അറ്റത്തുള്ള കിഴക്കൻ ഗിപ്പ്സ്ലാന്റിൽ നിന്നും അകലെയായി സ്ഥിതിചെയ്യുന്ന ദേശീയോദ്യാനമാണിത്. 4,050 ഹെക്റ്റർ പ്രദേശത്തായാണ് ഇത് വ്യാപിച്ചുകിടക്കുന്നത്. ഈ ദേശീയോദ്യാനം ഗാബോ ദ്വീപിന്റെ കിഴക്കുനിന്നും കേപ്പ് ഹൊവ് വരെയും ന്യു സൗത്ത് വെയിൽസിന്റെ അതിർത്തി വരെയും വ്യാപിച്ചുകിടക്കുന്നു. ദേശീയോദ്യാനത്തിനു സമീപത്തായാണ് ക്രൊവാജിങോലോങ് ദേശീയോദ്യാനം.



</doc>
<doc id="381538" url="https://ml.wikipedia.org/wiki?curid=381538" title="ചിൽറ്റേൺ-എംറ്റി പൈലറ്റ് ദേശീയോദ്യാനം">
ചിൽറ്റേൺ-എംറ്റി പൈലറ്റ് ദേശീയോദ്യാനം

ചിൽറ്റേൺ-എംറ്റി പൈലറ്റ് ദേശീയോദ്യാനം ആസ്ത്രേലിയയിലെ വിക്റ്റോറിയയിലെ ഹ്യൂ മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ്. മെൽബണിൽ നിന്നും വടക്കു-കിഴക്കായി ഏകദേശം 275 കിലോമീറ്റർ അകലെ സ്ഥിതിചെയ്യുന്ന ഈ ദേശീയോദ്യനം 21,650 ഹെക്റ്റർ വിസ്തീർണ്ണമുണ്ട്. ഹ്യൂം ഫ്രീവേയ്ക്കും അൽബറി-മെൽബൺ റെയ്ൽപ്പാതയ്ക്കും കുറുകെയായി ബീച്വർത്തിൽ നിന്നും പടിഞ്ഞാറേയ്ക്കും ചിൽറ്റലിനു പറിഞ്ഞാറേയ്ക്കും ഈ ദേശീയോദ്യാനം വ്യാപിച്ചുകിടക്കുന്നു. 


</doc>
<doc id="381540" url="https://ml.wikipedia.org/wiki?curid=381540" title="ചർച്ചിൽ ഐലന്റ് മറൈൻ ദേശീയോദ്യാനം">
ചർച്ചിൽ ഐലന്റ് മറൈൻ ദേശീയോദ്യാനം

ചർച്ചിൽ ഐലന്റ് മറൈൻ ദേശീയോദ്യാനം ആസ്ത്രേലിയയിലെ വിക്റ്റോറിയയിലെ വെസ്റ്റോൺ പോർട്ടിൽ സ്ഥിതിചെയ്യുന്ന ഒരു ദേശീയോദ്യാനമാണ്. റൈലിന്റെ തെക്കായും വെസ്റ്റ് പോർട്ടിൽ ഫിലിപ്പ് ദ്വീപിന്റെ വടക്കു-കിഴക്കൻ തീരത്തായുമാണ് ഇതിന്റെ സ്ഥാനം. 670 ഹെക്റ്റർ പ്രദേശത്തായി ഇത് വ്യാപിച്ചുകിടക്കുന്നു. 

പ്രത്യേകിച്ച് വിംബ്രെലുകൾ, ബാർ-ടെയിൽഡ് ഗോഡ്വിറ്റ്സ് ഉൾപ്പെടെയുള്ള ദേശാടനനീർപ്പക്ഷികൾ കൂടുകൂട്ടുന്നതും ഭക്ഷണം ശേഖരിക്കുന്നതുമായ ഒരു പ്രധാനപ്പെട്ട സ്ഥലമാണിത്. ഇവിടുത്തെ കടൽപ്പുല്ലുകളുള്ള ആവാസവ്യവസ്ഥ കറുത്ത അരയന്നങ്ങൾക്കും അനേകം സ്പീഷീസിൽപ്പെട്ട മൽസ്യങ്ങൾക്കും പ്രധാനമാണ്. 



</doc>
<doc id="381541" url="https://ml.wikipedia.org/wiki?curid=381541" title="കാന്യൺലാൻഡ്സ് ദേശീയോദ്യാനം">
കാന്യൺലാൻഡ്സ് ദേശീയോദ്യാനം

അമേരിക്കയിലെ യൂറ്റാ സംസ്ഥാനത്തിൽ മോബ് നഗരത്തിനു സമീപമായി സ്ഥിതിചെയ്യുന്ന ഒരു ദേശീയോദ്യാനമാണ് കാന്യൺലാൻഡ്സ് ദേശീയോദ്യാനം (ഇംഗ്ലീഷ്: Canyonlands National Park).കൊളറഡൊ നദി, ഗ്രീൻ നദി എന്നിവ ചേർന്ന് നിർമിച്ച ഗിരികന്ദരങ്ങളുടെ ഒരു ശൃംഖലതന്നെ ഈ ദേശീയോദ്യാനത്തിലുണ്ട്. സെപ്റ്റംബർ 12, 1964 ലാണ് ഈ ദേശീയോദ്യാനം സ്ഥാപിതമായത്.

ഈ ദേശീയോദ്യാനത്തിൽ കാണപ്പെടുന്ന പ്രധാന സസ്തനികളാണ്: അമേരിക്കൻ കറുത്ത കരടികൾ, കയോട്ടി, സ്കങ്ക്, വവ്വാലുകൾ, എൽക്, കുറുക്കൻ, ബോബ് കാറ്റ്, അമേരിക്കൻ ബാഡ്ജർ,റിംഗ്-ടെയിൽഡ് പൂച്ചകൾ, പ്രോങ്ഹോൺ മാൻ, കൗഗാർ. മരുഭൂമി മുയൽ, കംഗാരു എലി and മ്യൂൾ മാൻ തുടങ്ങിയവ.

കുറഞ്ഞത് 273 സ്പീഷീസ് പക്ഷികളെങ്കിലും ഈ ദേശീയോദ്യാനത്തിൽ അധിവസിക്കുന്നതായി കണക്കാക്കുന്നു. 


</doc>
<doc id="381543" url="https://ml.wikipedia.org/wiki?curid=381543" title="കൊബ്ബൊബൂനി ദേശീയോദ്യാനം">
കൊബ്ബൊബൂനി ദേശീയോദ്യാനം

കൊബ്ബൊബൂനി ദേശീയോദ്യാനം എന്നത് ആസ്ത്രേലിയയിലെ വിക്റ്റോറിയയിലെ ബാർവോൺ സൗത്ത് വെസ്റ്റ് മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ്. 

2008 നവംബറിൽ ഒരു ദേശീയോദ്യാനമായി പ്രഖ്യാപിക്കുന്നതിനു മുൻപ് ഈ മേഖല കൊബ്ബൊബൂനി സ്റ്റേറ്റ് ഫോറസ്റ്റ് ആയിരുന്നു. ഈ ദേശീയോദ്യാനത്തിന്റെ പടിഞ്ഞാറായി ലോവർ ഗ്ലെനെൽഗ് ദേശീയോദ്യാനം സ്ഥിതിചെയ്യുന്നു. ദേശീയോദ്യാനത്തിനുള്ളിലെ ചതുപ്പുനിലത്തിൽ നിന്നാണ് ഫിറ്റ്സ്രോയ് നദി ഉൽഭവിക്കുന്നത്. 

ഈ ദേശീയോദ്യാനമുൾപ്പെടുന്ന പ്രദേശത്തിന്റെ പരമ്പരാഗതമായ അവകാശികൾ ഗുൺഡിറ്റ്ജ്മാറ ജനങ്ങളാണ്. 



</doc>
<doc id="381545" url="https://ml.wikipedia.org/wiki?curid=381545" title="കൂപ്രകാംബ്ര ദേശീയോദ്യാനം">
കൂപ്രകാംബ്ര ദേശീയോദ്യാനം

കൂപ്രകാംബ്ര ദേശീയോദ്യാനം എന്നത് ആസ്ത്രേലിയയിലെ വിക്റ്റോറിയയിലെ ഗിപ്പ്സ്ലാന്റ് മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ്. മെൽബണു കിഴക്കായി 460 കിലോമീറ്ററും കാൻബറയ്ക്കു വടക്കായി 250 കിലോമീറ്ററും അകലെ സ്ഥിതിചെയ്യുന്ന ഈ ദേശീയോദ്യാനം കാൻ നദി പട്ടണത്തിനു സമീപമാണ്. ഈ ദേശീയോദ്യാനത്തിന് 38,800 ഹെക്റ്റർ വിസ്തീർണ്ണമുണ്ട്. 



</doc>
<doc id="381551" url="https://ml.wikipedia.org/wiki?curid=381551" title="സമസ്ഥിതിക്കുള്ള രാസ സന്ദേശങ്ങൾ">
സമസ്ഥിതിക്കുള്ള രാസ സന്ദേശങ്ങൾ

അന്തഃസ്രാവിവ്യവസ്ഥ
ഹോർമോണുകൾ കൊണ്ട് ജീവൽ പ്രവർത്തനങ്ങളെ നിയന്ത്രിക്കുകയും ഏകോപിപ്പിക്കുയും ചെയ്യുന്ന ശാരീരിക വ്യവസ്ഥയാണ് അന്തഃസ്രാവിവ്യവസ്ഥ
അന്തഃസ്രാവിഗ്രന്ഥികൾ
ഗ്രന്ഥികോശങ്ങളിൽ നിന്ന് ഹോർമോണുകൾ കുഴലുകളിലൂടെയല്ലാതെ നേരിട്ട് രക്തത്തിലേക്ക് ഒഴുക്കുന്നതിനാൽ ഹോർമോൺ ഉൽപാദക ഗ്രന്ഥികളെ അന്തഃസ്രാവിഗ്രന്ഥികൾ എന്ന് വിളിക്കുന്നു
ഹോർമോണുകളും അന്തഃസ്രാവിഗ്രന്ഥികളും ചേർന്നതാണ് അന്തഃസ്രാവിവ്യവസ്ഥ
അന്തഃസ്രാവിവ്യവസ്ഥ: അന്തഃസ്രാവിഗ്രന്ഥികൾ + ഹോർമോൺ
അന്തഃസ്രാവികളെ കുറിച്ചുള്ള പഠനം : എൻഡോക്രൈനോളജി.
മനുഷ്യശരീരത്തിൽ 2 തരം ഗ്രന്ഥികൾ ഉണ്ട്, അന്തഃസ്രാവിഗ്രന്ഥികളും ബഹിർസ്രാവിഗ്രന്ഥികളും.
സമന്വിതമായ സഹവർത്തിത്വം:
നാഡിവ്യവസ്ഥയും അന്തഃസ്രാവി വ്യവസ്ഥയും പരസ്പര പൂരകമായി പ്രവർത്തിച്ചാണ് ആന്തരസമസ്ഥിതി പരിപാലിക്കപ്പെടുന്നത്.
അന്തഃസ്രാവിഗ്രന്ഥികൾ നാഡീയസംവേദങ്ങൾക്കനുസരിച്ചാണ് പ്രവർത്തിക്കുന്നത്
ഹോർമോണുകളുടെ നിർമ്മാണത്തെ ചിലപ്പോൾ നാഡീകോശങ്ങൾ നിയന്ത്രിക്കുന്നു മറ്റ് ചിലപ്പോൾ നാഡീകോശങ്ങളുടെ പ്രവർത്തനത്തെ ഹോർമോണുകൾ സ്വാധീനിക്കുന്നു.
നാഡീവ്യവസ്ഥയുടെ പ്രതികരണങ്ങൾ പെട്ടുന്നള്ളവയാണ് അതിനാൽ സത്വരമായ പ്രതികരണങ്ങൾക്ക് സഹായിക്കുന്നത് നാഡീവ്യവസ്ഥയാണ്.എന്നാൽ ഈ പ്രതികരണങ്ങൾ അധികനേരം നീണ്ടു നിൽക്കുകയില്ല ഹോർമോൺ വ്യവസ്ഥ സാവധാനത്തിൽ മാത്രമേ പ്രതികരണങ്ങൾ ഉളവാക്കുകയള്ളൂ. ഈ പ്രതികരണങ്ങൾ കൂടുതൽ നേരം നിലനിൽക്കും. രണ്ട് സംവിധാനങ്ങളുടെയും പരസ്പര പൂരകമായ് പ്രവർത്തിക്കുന്നു.
അന്തഃസ്രാവി വ്യവസ്ഥ
. സാവധാനത്തിൽ പ്രവർത്തിക്കുന്നു
. ഹോർമോൺ മുഖേനെ പ്രവർത്തിക്കുന്നു
. പ്രതികരണങ്ങൾ കൂടുതൽ നേരം നിലനിൽക്കും
. ഹോർമോൺ രക്തത്തിലൂടെ സംവഹനം ചെയ്യുന്നു
നാഡീവ്യവസ്ഥ
. വേഗത്തിൽ പ്രതികരിക്കുന്നു
. ആവേഗങ്ങൾ മുഖേനെ പ്രവർത്തിക്കുന്നു
. പ്രതികരണങ്ങൾ അധികനേരം നിലനിൽക്കുകയില്ല 
. ആവേഗങ്ങൾ നാഡീതന്തുക്കളിലൂടെ സംവഹനം ചെയ്യുന്നു
നാഡീയവും രാസീയവുമായ സന്ദേശവിനിമയ സംവിധാനങ്ങൾ പരസ്പര പൂരകമായി പ്രവർത്തിച്ചാണ് ആന്തര സമസ്ഥിതി പരിപാലിക്കപ്പെടുന്നത്
ഹോർമോണുകൾ ( രാസസന്ദേശ വാഹകർ)
ശരീരത്തിൽ അന്തഃസ്രാവിഗ്രന്ഥികൾ ഉൽപാദിപ്പിക്കുന്ന രാസവസ്തുക്കളാണ് ഹോർമോണുകൾ
പ്രോട്ടിനുകൾ പെപ്‌റ്റൈഡുകൾ, സ്റ്റിറോയിഡുകൾ, ഫാറ്റി ആസിഡുകൾ തുടങ്ങി വ്യത്യസ്ത വിഭാഗത്തിൽ പെടുന്ന രാസവസ്തുക്കൾ ആണ് ഹോർമോണുകൾ
കോശങ്ങൾ തമ്മിലുള്ള സന്ദേശ വിനിമയിത്തിൽ ഹോർമുണുകൾ സുപ്രധാനമായ പങ്കുവഹിക്കുന്നു
ശരീരത്തിന്റെ വിവിധ ഭാഗങ്ങളിലുള്ള അന്തഃസ്രാവി ഗ്രന്ഥികളാണ് ഹോർമോണുകൾ ഉൽപ്പാദിപ്പിക്കുന്നത്
മിക്ക ഹോർമോണുകളും പ്രവർത്തിക്കുന്നത് അവ ഉൽപ്പാദിക്കപ്പെടുന്ന അവയവങ്ങളിലല്ല 
അന്തഃസ്രാവിഗ്രന്ഥികളിൽ നിന്ന് ഹോർമോണുകൾക്ക് ശരീര കലകളിൽ എത്തിച്ചേരാൻ പ്രത്യേക കുഴലുകൾ ഇല്ലാത്തതിനാൽ ഇവയെ നാളീരഹിത ഗ്രന്ഥികൾ എന്ന് വിളിക്കുന്നു.
രക്തത്തിലൂടെയാണ് ഹോർമോണുകൾ സംവഹനം ചെയ്യുന്നത്
കോശങ്ങളുടെ പ്രവർത്തനങ്ങളെ നിയന്ത്രിക്കുന്നതിനാൽ ഇവയെ കോശങ്ങളിലേക്കുള്ള രാസ സന്ദേശങ്ങൾ എന്ന് വിളിക്കുന്നു
ഹോർമോണുകൾ ശരീരത്തിൽ എവിടെയും ശേഖരിക്കപ്പെടുന്നില്ല അവ പ്രവർത്തന ശേഷം ഓക്‌സീകരിക്കപ്പെട്ട് നശിച്ച് പോവുകയാണ് ചെയ്യുക

</doc>
<doc id="381555" url="https://ml.wikipedia.org/wiki?curid=381555" title="ഗ്രമത്തി എന്ന പുസ്തകം">
ഗ്രമത്തി എന്ന പുസ്തകം

1862- ൽ പ്രസിദ്ധീകരിച്ച സുറിയാനി വ്യാകരണ ഗ്രന്ഥമാണ് ഗ്രമത്തി എന്ന പുസ്തകം. 165 താളുകളിലായി രചിച്ചിരിക്കുന്ന ഈ ഗ്രന്ഥത്തിന്റെ രചയിതാവ് ആരെന്നു ഉറപ്പില്ല. 1862-ൽ മലങ്കര മെത്രാപ്പൊലീത്ത ആയിരുന്ന മാർ അത്തനോസ്യസ് മെത്രാപ്പൊലിത്ത ആവാം രചയിതാവ് എന്നു കരുതപ്പെടുന്നു. കോട്ടയം സെമിനാരി പ്രസ്സിലാണ് പുസ്തകം അച്ചടിച്ചിരിക്കുന്നത് (ഇന്നു കോട്ടയം പഴയ സെമിനാരി എന്നു അറിയപ്പെടുന്നു).




</doc>
<doc id="381557" url="https://ml.wikipedia.org/wiki?curid=381557" title="ക്രോജിൻഗൊലോങ് ദേശീയോദ്യാനം">
ക്രോജിൻഗൊലോങ് ദേശീയോദ്യാനം

ക്രോജിൻഗൊലോങ് ദേശീയോദ്യാനം എന്നത് ആസ്ത്രേലിയയിലെ വിക്റ്റോറിയ സംസ്ഥാനത്തെ ഈസ്റ്റ് ഗിപ്പ്സ്ലാന്റിൽ സ്ഥിതിചെയ്യുന്ന ഒരു തീരദേശദേശീയോദ്യാനമാണ്. മെൽബണിൽ നിന്നും കിഴക്കായി ഏകദേശം 450 കിലോമീറ്റർ അകലെയും സിഡ്നിയിൽ നിന്നും തെക്കായി 500 കിലോമീറ്ററും അകലെയാണ് ഈ ദേശീയോദ്യാനം. 

ആസ്ത്രേലിയയിലെ ആദിവാസിഭാഷയായ ക്രൗവറ്റുങലുങ്ങിൽ "സ്വന്തമായത്" എന്നർത്ഥമുള്ള ഗലുങ്, "കിഴക്ക്" എന്നർത്ഥമുള്ള ക്രാവു എന്നിവയിൽ നിന്നാണ് ക്രോജിങൊലോങ് എന്ന പേര് വന്നത്. 



</doc>
<doc id="381562" url="https://ml.wikipedia.org/wiki?curid=381562" title="ഖുസ്തിയാൻ നുറൂറു ദേശീയോദ്യാനം">
ഖുസ്തിയാൻ നുറൂറു ദേശീയോദ്യാനം

ഖുസ്തിയാൻ നുറൂറു ദേശീയോദ്യാനം (മംഗോളിയൻ : Хустайн нуруу, "Birch Mountains"), റ്റോവ് പ്രവിശ്യയിൽ (ഐമാഗ്) സ്ഥിതിചെയ്യുന്ന മംഗോളിയയിലെ ഔരു ദേശീയോദ്യാനമാണ്. ഈ ദേശീയോദ്യാനം ഹുസ്തായി ദേശീയോദ്യാനം എന്ന പേരിലും അറിയപ്പെടുന്നു. റ്റൂൾ നദി ദേശീയോദ്യാനത്തിനുള്ളിലൂടെയാണൊഴുകുന്നത്. 1993 ൽ മംഗോളിയൻ സർക്കാർ ഹുസ്തായ ദേശീയോദ്യാനം ഒരു പ്രത്യേക പരിരക്ഷിത പ്രദേശമായി പ്രഖ്യാപിച്ചിരുന്നു. ഇത് അന്യംനിന്നുപോയ റ്റാഖി (പ്രസെവാൽക്കി കുതിര) കുതിരകളുടെ ഹുസ്തയിൻ നുറൂറുവിലെ പുനരവതരണ പദ്ധതി പ്രഖ്യാപിച്ചതിന് ഒരു വർഷത്തിനു ശേഷമായിരുന്നു. ഖുസ്തിയൻ നുറൂറു ദേശീയോദ്യാനം, ഖെൻറ്റി പർവ്വതനിരയിലൂടെ, റ്റോവ് പ്രവിശ്യയിലെ അൽറ്റാൻബുലാഗ്, അർഗാലാൻറ്, ബയാൻഖാൻഗായി സൌംസ് എന്നിവയുടെ അതിർത്തിയിലുള്ള മംഗോളിയൻ സ്റ്റെപ്പിയുടെ പടിഞ്ഞാറൻ അറ്റം വരെയുള്ള പ്രദേശം ഉൾക്കൊള്ളുന്നു. ഈ ദേശീയോദ്യാനം പടിഞ്ഞാറ് തലസ്ഥാനനഗരമായ ഉലാബാറ്ററിൽനിന്ന് 100 കിലോമീറ്റർ ദൂരത്തിലാണ് സ്ഥിതിചെയ്യുന്നത്.


</doc>
<doc id="381563" url="https://ml.wikipedia.org/wiki?curid=381563" title="ഡിസ്കവറി ബേ മറൈൻ ദേശീയോദ്യാനം">
ഡിസ്കവറി ബേ മറൈൻ ദേശീയോദ്യാനം

ഡിസ്കവറി ബേ മറൈൻ ദേശീയോദ്യാനം എന്നത് ആസ്ത്രേലിയയിലെ വിക്റ്റോറിയ സംസ്ഥാനത്തിലെ വെസ്റ്റേൺ ജില്ലയിലെ ഒരു തീരദേശദേശീയോദ്യാനമാണ്. പോർട്ട് ലാന്റിനു സമീപത്തായി സ്ഥിതിചെയ്യുന്ന ഈ ദേശീയോദ്യാനം 2,770 ഹെക്റ്റർ പ്രദേശത്തായി വ്യാപിച്ചുകിടക്കുന്നു. കേപ്പ് ഡുക്വെൻസ് മുതൽ ബ്ലാക്ക്സ് ബീച്ച് വരെയുള്ള കേപ്പ് ബ്രിഡ്ജ് വാട്ടറിന്റെ 6 കിലോമീറ്റർ നീളമുള്ള തീരപ്രദേശത്തിന്റെ പടിഞ്ഞാറായി ഇത് നീണ്ടുകിടക്കുന്നു. തീരത്തു നിന്ന് 3 നോട്ടിക്കൽ മൈൽ അകലെയായി വിക്റ്റോറിയയുടെ സമുദ്ര അതിർത്തി വരെ ഈ ദേശീയോദ്യാനമുണ്ട്. 



</doc>
<doc id="381564" url="https://ml.wikipedia.org/wiki?curid=381564" title="കാര കാര ദേശീയോദ്യാനം">
കാര കാര ദേശീയോദ്യാനം

കാര കാര ദേശീയോദ്യാനം, ഓസ്ട്രേലിയിയിലെ വിക്ടോറിയാ മേഖലയിലുള്ള വിമ്മെറാ/ഗോൾഡ്ഫീൽഡിൽ സ്ഥിതിചെയ്യുന്ന ഒരു ദേശീയോദ്യാനമാണ്. 13,990 ഹെക്റ്റർ (34,600 ഏക്കർ) വിസ്തീർണ്ണമുള്ള ഈ ദേശീയോദ്യാനം മെൽബണിന് 190 കിലോമീറ്റർ (120 മൈൽ) വടക്ക്-പടിഞ്ഞാറായി, സൺറായിസിയ ഹൈവേയ്ക്ക് പടിഞ്ഞാറ്, സെൻറ് അർനൌഡ് പട്ടണത്തിനു തെക്കായി സ്ഥിതിചെയ്യുന്നു.


</doc>
<doc id="381568" url="https://ml.wikipedia.org/wiki?curid=381568" title="പവിത്രചരിത്രം">
പവിത്രചരിത്രം

1860-ൽ പ്രസിദ്ധീകരിച്ച മലയാള ക്രൈസ്തവ മതപ്രചരണ ഗ്രന്ഥമാണ് പവിത്രചരിത്രം . ഹെർമ്മൻ ഗുണ്ടർട്ട് കേരളം വിട്ടതിന്റെ തൊട്ടടുത്ത് വർഷം പുസ്തകം പ്രസിദ്ധീകരിക്കപ്പെട്ടതിനാൽ അദ്ദേഹമാണ് ഇതിന്റെ രചയിതാവ് എന്നു കരുതുന്നു. 1857-ൽ പ്രസിദ്ധീകരിച്ച പവിത്രലേഖകൾ രചിച്ചത് ഗുണ്ടർട്ടായതിനാൽ ഈ പുസ്തകരചനയും ഗുണ്ടർട്ട് ആവാനാണ് സാദ്ധ്യത എന്നു കരുതുന്നു.

ഗ്രന്ഥത്തിന്റെ ഉള്ളടക്കം വിവിധ ഖണ്ഡങ്ങളായും, പകുപ്പുകളായും, അദ്ധ്യായങ്ങളായും വിഭജിച്ചിരിക്കുന്നു. ബൈബിളിന്റെ ഉള്ളടക്കം ലോക ചരിത്രമായും ഇസ്രായേലിന്റെ ചരിത്രമായുമൊക്കെ ബന്ധപ്പെടുത്തി ഇതിൽ താരതമ്യം ചെയ്യുന്നു. 




</doc>
<doc id="381569" url="https://ml.wikipedia.org/wiki?curid=381569" title="എറിനന്ദ്ര ദേശീയോദ്യാനം">
എറിനന്ദ്ര ദേശീയോദ്യാനം

എറിനന്ദ്ര ദേശീയോദ്യാനം ആസ്ത്രേലിയയിലെ വിക്റ്റോറിയയിലെ ഗിപ്പ്സ്ലാന്റിൽ സ്ഥിതിചെയ്യുന്ന ദേശീയോദ്യാനമാണ്. മെൽബണിൽ നിന്നും കിഴക്കായി 26,875 കിലോമീറ്റർ അകലെയാണിത്. ഇവിടെ പ്രിൻസസ് ഹൈവേ വഴി എത്താം. ന്യൂ സൗത്ത് വെയിൽസിലെ മൊനാറോ പീഠഭൂമിയുടെ തെക്കുഭാഗത്തായുള്ള തുടർച്ചയായ എറിന്ദ്ര പീഠഭൂമിയിലാണ് ഈ ദേശീയോദ്യാനം.



</doc>
<doc id="381571" url="https://ml.wikipedia.org/wiki?curid=381571" title="അമേരിക്കൻ ഐക്യനാടുകളിലെ ദേശീയോദ്യാനങ്ങൾ">
അമേരിക്കൻ ഐക്യനാടുകളിലെ ദേശീയോദ്യാനങ്ങൾ

അമേരിക്കൻ ഐക്യനാടുകളിൽ 59 സംരക്ഷിത പ്രദേശങ്ങളെ ദേശീയോദ്യാനങ്ങളായി പ്രഖ്യാപിച്ചിട്ടുണ്ട്. യുണൈറ്റഡ് സ്റ്റേറ്റ്സ് ആഭ്യന്തര വകുപ്പിന് കീഴിലുള്ള് നാഷണൽ പാർക് സർവീസ് എന്ന ഏജൻസിക്കാണ് ഈ ദേശീയോദ്യാനങ്ങളുടെ ഭരണചുമതല. അമേരിക്കയിലെ ആദ്യത്തെ ദേശീയോദ്യാനമായ, യെല്ലോസ്റ്റോൺ, നിയമം മൂലം സ്ഥാപിതമാകുന്നത് 1872-ൽ പ്രസിഡന്റ് യുള്ളിസസ് എസ്. ഗ്രാന്റിന്റെ കാലത്താണ്.


</doc>
<doc id="381574" url="https://ml.wikipedia.org/wiki?curid=381574" title="ഇങ്ക്ലീഷവ്യാകരണം">
ഇങ്ക്ലീഷവ്യാകരണം

1869-ൽ പ്രസിദ്ധീകരിച്ച മലയാളം-ഇംഗ്ലീഷ് വ്യാകരണ ഗ്രന്ഥമാണ് ഇങ്ക്ലീഷവ്യാകരണം - Elements Of English Grammar In Malayalam. രചയിതാവിനെക്കുറിച്ചുള്ള വിവരങ്ങൾ ലഭ്യമല്ല. എന്നാൽ, കാലഘട്ടം വെച്ച് ലിസ്റ്റൻ ഗാർത്ത്‌വെയിറ്റ് ആണ് രചയിതാവെന്നു കരുതുന്നു. ബാസൽ മിഷൻ പ്രസിദ്ധീകരിച്ച ഒരു പാഠപുസ്തകമാണിത്. ബാസൽ മിഷന്റെ മംഗലാപുരം പ്രസിലാണ് ഇതു അച്ചടിച്ചിരിക്കുന്നത്.




</doc>
<doc id="381576" url="https://ml.wikipedia.org/wiki?curid=381576" title="ഫ്രഞ്ച് ഐലന്റ് ദേശീയോദ്യാനം">
ഫ്രഞ്ച് ഐലന്റ് ദേശീയോദ്യാനം

ഫ്രഞ്ച് ഐലന്റ് ദേശീയോദ്യാനം എന്നത് ആസ്ത്രേലിയയിലെ വിക്റ്റോറിയയിലെ ഗ്രേറ്റർ മെൽബണിൽ സ്ഥിതിചെയ്യുന്നു. ഈ ദേശീയോദ്യാനം 11100 ഹെക്റ്റർ പ്രദേശത്തായി വ്യാപിച്ചുകിടക്കുന്നു. മെൽബണിൽ നിന്നും തെക്കു-കിഴക്കായി 61 കിലോമീറ്റർ അകലെയായി ഫ്രഞ്ച് ഐലന്റിൽ വെസ്റ്റേൺ പോർട്ടിലാണ് ഇതിന്റെ സ്ഥാനം. ഇവിടേക്ക് ജലത്തിലൂടെ മാത്രമേ എത്താൻ കഴിയൂ.



</doc>
<doc id="381578" url="https://ml.wikipedia.org/wiki?curid=381578" title="ഗ്രേറ്റർ ബെൻഡിഗോ ദേശീയോദ്യാനം">
ഗ്രേറ്റർ ബെൻഡിഗോ ദേശീയോദ്യാനം

ഗ്രേറ്റർ ബെൻഡിഗോ ദേശീയോദ്യാനം എന്നത് ആസ്ത്രേലിയയിലെ വിക്റ്റോറിയയിലെ ലൊഡ്ഡൻ മല്ലി മേഖലയിലാണ് സ്ഥിതിചെയ്യുന്നത്. 17,020 ഹെക്റ്റർ പ്രദേശത്തായായി വ്യാപിച്ചിരിക്കുന്ന ഈ ദേശീയോദ്യാനം മുൻപുണ്ടായിരുന്ന വിപ്സ്റ്റിക് സ്റ്റേറ്റ് പാർക്ക്, കമറൂക സ്റ്റേറ്റ് പാർക്ക്, വൺ ട്രീ ഹിൽ റീജണൽ പാർക്ക്, മൗഡുറാങ് സ്റ്റേറ്റ് ഫോറസ്റ്റ്, സാന്ധർസ്റ്റ് സ്റ്റേറ്റ് ഫോറസ്റ്റ് എന്നിവയിൽ നിന്നാണ് 2002 ൽ രൂപീകരിച്ചത്. 



</doc>
<doc id="381579" url="https://ml.wikipedia.org/wiki?curid=381579" title="ഗൺബോവർ ദേശീയോദ്യാനം">
ഗൺബോവർ ദേശീയോദ്യാനം

ഗൺബോവർ ദേശീയോദ്യാനം എന്നത് ആസ്ത്രേലിയയിലെ വിക്റ്റോറിയയിലെ ലൊഡ്ഡൻ മല്ലി മേഖലയിലാണ് സ്ഥിതിചെയ്യുന്നത്. മുറെ നദിയുടെ തീരങ്ങൾക്കു സമീപത്തായി എച്ചുകയ്ക്കും കൂൻഡ്രൂക്കയ്ക്കും ഇടയിലായുള്ള ഈ ദേശീയോദ്യാനം മെൽബണിൽ നിന്നും ഏകദേശം 250 കിലോമീറ്റർ അകലെയുമാണ്. 



</doc>
<doc id="381580" url="https://ml.wikipedia.org/wiki?curid=381580" title="ഹേറ്റ്കറ്റ്-ഗ്രേ ടൗൺ ദേശീയോദ്യാനം">
ഹേറ്റ്കറ്റ്-ഗ്രേ ടൗൺ ദേശീയോദ്യാനം

ഹേറ്റ്കറ്റ്-ഗ്രേ ടൗൺ ദേശീയോദ്യാനം എന്നത് ആസ്ത്രേലിയയിലെ വിക്റ്റോറിയയിലെ നോർത്ത് സെൻട്രൽ മേഖലയിൽ സ്ഥിതിചെയ്യുന്ന ദേശീയോദ്യാനമാണ്. 12,833 ഹെക്റ്റർ പ്രദേശത്തായി ഇത് വ്യാപിച്ചുകിടക്കുന്നു.

സ്വിഫ്റ്റ് തത്തകൾ, മറ്റ് വനപ്രദേശത്തെ പക്ഷികൾ എന്നിവയുടെ പ്രാധാന്യം മൂലം പ്രധാനപ്പെട്ട പക്ഷിസങ്കേതമായ റഷ്വർത്ത് ബോക്സ്-അയൺബാക്ക് റീജ്യണിന്റെ ഭാഗമായ ഈ ദേശീയോദ്യാനത്തിന്റെ പ്രധാന്യം ബേഡ് ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്. 



</doc>
<doc id="381585" url="https://ml.wikipedia.org/wiki?curid=381585" title="ദി വാക്കിങ് ഡെഡ്">
ദി വാക്കിങ് ഡെഡ്

റോബർട്ട് കിർക്ക്മാൻ, ടോണി മൂർ, ചാർളി അട്ലർഡ് എന്നിവരുടെ അതേ പേരിലുള്ള കോമിക്ക് ബുക്ക് പരമ്പരയെ അടിസ്ഥാനമാക്കി ഫ്രാങ്ക് ഡറാബോണ്ട് വികസിപ്പിച്ച ഒരു അമേരിക്കൻ സൊംബി ലോകാവസാന ടെലിവിഷൻ പരമ്പരയാണ് ദി വാക്കിങ് ഡെഡ്. ആൻഡ്രൂ ലിങ്കൻ എന്ന നടനാണ് "റിക്ക് ഗ്രിംസ്" എന്ന പ്രധാന കഥാപാത്രത്തെ അവതരിപ്പിക്കുന്നത്. റിക്ക് ഗ്രിംസ് എന്ന പൊലീസ് ഉദ്യോഗസ്ഥർ ഒരു കോമയിൽ നിന്ന് എണീക്കുകയും ഒരു വൈറസ് ഔട്ട്ബ്രേക്ക് കാരണം മനുഷ്യർ നരഭോജികളായ "സോംബികൾ" ആയി മാറിയിരിക്കുന്ന ഒരു ലോകത്തേക്ക് എത്തിപ്പെടുകയും തന്റെ കുടുംബവുമായി ഒന്നിക്കുകയും ചെയ്യുന്നു. ഈ പുതിയ ലോകത്തെ ആവരുടെ അതിജീവനം ആണ് കഥയുടെ ഇതിവൃത്തം.


</doc>
<doc id="381589" url="https://ml.wikipedia.org/wiki?curid=381589" title="പീക്ക് ചാൾസ് ദേശീയോദ്യാനം">
പീക്ക് ചാൾസ് ദേശീയോദ്യാനം

പീക്ക് ചാൾസ് ദേശീയോദ്യാനം പടിഞ്ഞാറൻ ഓസ്ട്രേലിയയിൽ, പെർത്തിന് 507 കിലോമീറ്റർ (315 മൈൽ) കിഴക്കുഭാഗത്തായും എസ്പെറൻസിന് 100 കിലോമീറ്റർ (62 മൈൽ) വടക്കുപടിഞ്ഞാറുമായി സ്ഥിതിചെയ്യുന്ന ഒരു ദേശീയോദ്യാനമാണ്.

ദേശീയോദ്യാനത്തിലെ പ്രധാന ഭാഗമായ ചാൾസ് കൊടുമുടിയുടെ  പേരാണ് ഇതിൻറെപേരിന് ആസ്പദം. 651 മീറ്റർ (2,136 അടി) ഉയരമുള്ള ഈ ഗ്രാനൈറ്റ് കൊടുമുടിയും ഇതിൻറെ അയലത്തുളള എലീനോറ  കൊടുമുടിയും ദേശീയോദ്യാനത്തിലെ പ്രധാനഘടകങ്ങളാണ്.


</doc>
<doc id="381590" url="https://ml.wikipedia.org/wiki?curid=381590" title="മുന്ന മൈക്കേൽ">
മുന്ന മൈക്കേൽ

പുറത്തിറങ്ങാൻ പോകുന്ന ഒരു ആക്ഷൻ, നൃത്ത ചലച്ചിത്രമാണ് മുന്ന മൈക്കേൽ .സബ്ബീർ ഖാൻ സംവിധാനം ചെയ്യുന്ന ഈ ചിത്രം വിക്കി രജനിയും ഇറോസ് ഇന്റർനാഷണലും ചേർന്നാണ് നിർമ്മിച്ചിരിക്കുന്നത്.ടൈഗർ ഷ്റോഫ് പ്രധാനവേഷത്തിലെത്തുന്ന ഈ ചിത്രത്തിൽ നിധി അഗർവാളും നവാസുദ്ദീൻ സിദ്ദീഖിയും അഭിനയിക്കുന്നു.

മൈക്കൽ ജാക്സന്റെ ആരാധാകനായ തെരുവിൽ വളരുന്ന മുന്ന (ടൈഗർ ഷ്റോഫ് ) എന്ന ചെറുപ്പക്കാരന്റെ കഥയാണിത്.



</doc>
<doc id="381593" url="https://ml.wikipedia.org/wiki?curid=381593" title="നീരബപ് ദേശീയോദ്യാനം">
നീരബപ് ദേശീയോദ്യാനം

നീരബപ് ദേശീയോദ്യാനം പടിഞ്ഞാറൻ ഒാസ്ട്രേലിയയിലെ വന്നെറൂ പട്ടണത്തിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഇത് പെർത്തിൽനിന്ന് 27 കിലോമീറ്റർ (17 മൈൽ) ദൂരത്തിലാണ് നിലനിൽക്കുന്നത്.


</doc>
<doc id="381596" url="https://ml.wikipedia.org/wiki?curid=381596" title="തത് മോക് ദേശീയോദ്യാനം">
തത് മോക് ദേശീയോദ്യാനം

തത് മോക് ദേശീയോദ്യാനം () തായ്‌ലന്റിലെ ഫെറ്റ്‌ചബൂൺ പ്രവിശ്യയിലെ ഒരു ദേശീയോദ്യാനം ആണ്. അനവധി വെള്ളച്ചാടങ്ങളുടെയും പരവ്വതഭൂഭാഗത്തിന്റെയും പ്രദേശമാണിത്.

തത് മോക് ദേശീയോദ്യാനം മ്യൂങ് ജില്ലയിലെ ഫെറ്റ്‌ചബൂൺ എന്ന സ്ഥലത്തിന്റെ കിഴക്കുഭാഗത്ത് 15 കിലോമീറ്റർ അകലെയാണ്. 290 കിലോമീറ്റർ ആണ് ഈ ദേശീയോദ്യാനത്തിന്റെ വിസ്തീർണ്ണം. നാം നാവോ ദേശീയോദ്യാനത്തിന്റെ തുടർച്ചയാണീ ദേശീയോദ്യാനം. ഈ ദേശീയോദ്യാനതിലെ അരുവികളും നീർച്ചാലുകളുമാണ് പാ സാക്ക്, ചി എന്നീ നദികളുടെ പ്രധാന ജലസ്രോതസ്സ്. 

തത് മോക് പർവ്വതങ്ങളിൽനിന്നും ഉദ്ഭവിക്കുന്ന തത് മോക് വെള്ളച്ചാട്ടം 200 മീറ്റർ ഉയരമുള്ള ഒറ്റ ഘട്ടമുള്ള ജലപാതമാണ്. നാം നാവോ ദേശീയോദ്യാനത്തിന്റെ അതിർത്തിയിലുല്ല സോങ് നാങ് വെള്ളച്ചാട്ടം 12 ഘട്ടമുള്ള വെള്ളച്ചാട്ടമാണ്. 

വിവിധ വനവിഭാഗങ്ങൾ ഈ ദേശീയോദ്യാനത്തിൽ കാണാൻ കഴിയും. ഇലപൊഴിയും വനങ്ങൾ, ഐർപ്പരഹിത നിത്യഹരിത വനങ്ങൾ. "takian", "Dipterocarpus alatus", "Xylia xylocarpa", teak, "Pterocarpus macrocarpus", "tabaek" തുടങ്ങിയ വൃക്ഷസ്പീഷീസുകൾ ഇവിടെയുണ്ട്. കൂടാതെ, അനേകം തരം മുളകളും ഇവിടെ സംർദ്ധമായി വളരുന്നു. 

ജന്തുക്കളും അനേകം എണ്ണമുണ്ട്. ആന, മകാക്, കേഴമാൻ, കാട്ടുപന്നി, എന്നിവയും പക്ഷിയിനങ്ങളായ ഡ്രോങ്കോ, നയിറ്റ് ജാർ എന്നിവയുമുണ്ട്.


</doc>
<doc id="381598" url="https://ml.wikipedia.org/wiki?curid=381598" title="അർജൻറീനയിലെ ദേശീയോദ്യാനങ്ങളുടെ പട്ടിക">
അർജൻറീനയിലെ ദേശീയോദ്യാനങ്ങളുടെ പട്ടിക

അർജൻറീനയിലെ ദേശീയോദ്യാനങ്ങളി‍ൽ താഴെക്കാണുന്നവ ഉൾപ്പെടുന്നു:


</doc>
<doc id="381607" url="https://ml.wikipedia.org/wiki?curid=381607" title="ഹീത്ത്കറ്റ്-ഗ്രേടൗൺ ദേശീയോദ്യാനം">
ഹീത്ത്കറ്റ്-ഗ്രേടൗൺ ദേശീയോദ്യാനം

ഹീത്ത്കറ്റ്-ഗ്രേടൗൺ ദേശീയോദ്യാനം ആസ്ത്രേലിയിലെ വിക്റ്റോറിയയിലെ നോർത്ത് സെൻട്രൽ മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ് . 12,833 ഹെക്റ്റർ പ്രദേശത്തായി വ്യാപിച്ചുകിടക്കുന്ന ഈ ദേശീയോദ്യാനത്തിൽ ഗ്രേറ്റ് ഡിവൈഡിങ് റേഞ്ചിലെ ഭാഗങ്ങൾ ഉൾപ്പെടുന്നു. ഹീത്ത്കറ്റ് പട്ടണത്തിനു പുറത്തായായുള്ള മക്ല്വോർ റേഞ്ച്സ് സ്റ്റേറ്റ് ഫോറസ്റ്റ് ഉൾപ്പെടെയുള്ള അനേകം സ്റ്റേറ്റ് ഫോറസ്റ്റുകൾ ഈ ദേശീയോദ്യാനത്തോടു ചേർന്നിരിക്കുന്നു.  

പ്രധാനപ്പെട്ട പക്ഷിസങ്കേതമായ റഷ്‌വർത്ത് ബോക്സ്-അയൺബാക്ക് മേഖലയുടെ ഭാഗമായ ഈ ദേശീയോദ്യാനത്തിന് സ്വിഫ്റ്റ് തത്തകൾ, വനപ്രദേശത്തെ മറ്റ് പക്ഷികൾ എന്നിവ മൂലമുള്ള പ്രാധാന്യം ബേഡ് ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്. 



</doc>
<doc id="381609" url="https://ml.wikipedia.org/wiki?curid=381609" title="ലിൻഡ് ദേശീയോദ്യാനം">
ലിൻഡ് ദേശീയോദ്യാനം

ലിൻഡ് ദേശീയോദ്യാനം എന്നത് ആസ്ത്രേലിയയിലെ വിക്റ്റോറിയയിലെ കിഴക്കൻ ഗിപ്പ്സ്ലാന്റിൽ സ്ഥിതിചെയ്യുന്ന ദേശീയോദ്യാനമാണ് . മെൽബണിൽ നിന്നും കിഴക്കായി ഏകദേശം 419 കിലോമീറ്റർ അകലെയായുള്ള ഈ ദേശീയോദ്യാനം 1,370 ഹെക്റ്റർ പ്രദേശത്തായി വ്യാപിച്ചിരിക്കുന്നു. ഓർബോസ്റ്റിനും കാൻ നദിയ്ക്കും ഇടയിലായി പ്രിൻസസ് ഹൈവേയ്ക്കു സമീപത്തായാണ് ഈ ദേശീയോദ്യാനം.



</doc>
<doc id="381612" url="https://ml.wikipedia.org/wiki?curid=381612" title="ലിറ്റിൽ ഡെസേർട്ട് ദേശീയോദ്യാനം">
ലിറ്റിൽ ഡെസേർട്ട് ദേശീയോദ്യാനം

ലിറ്റിൽ ഡെസേർട്ട് ദേശീയോദ്യാനം എന്നത് ആസ്ത്രേലിയയിലെ വിക്റ്റോറിയയിലെ വെസ്റ്റേൺ ഡിസ്റ്റ്രിക്റ്റിൽ സ്ഥിതിചെയ്യുന്ന ദേശീയോദ്യാനം. 132,647 ഹെക്റ്റർ പ്രദേശത്തായി വ്യാപിച്ചു കിടക്കുന്ന ഈ ദേശീയോദ്യാനം ഡിംബൂലയ്ക്കു സമീപത്തായാണുള്ളത്. മെൽബണിൽ നിന്നും പടിഞ്ഞാറായി ഏകദേശം 375 കിലോമീറ്റർ അകലെയായി സ്ഥിതിചെയ്യുന്ന ഈ ദേശീയോദ്യാനം കിഴക്കായുള്ള വിമ്മെറ നദിയിൽ നിന്നും പടിഞ്ഞാറായി നറകൂർട്ടെയ്ക്കു സമീപത്തായുള്ള കിഴക്കൻ ആസ്ത്രേലിയ വരെ ഇത് നീണ്ടുകിടക്കുന്നു.



</doc>
<doc id="381615" url="https://ml.wikipedia.org/wiki?curid=381615" title="ഹറ്റ-കുൾകൈൻ ദേശീയോദ്യാനം">
ഹറ്റ-കുൾകൈൻ ദേശീയോദ്യാനം

ഹറ്റ-കുൾകൈൻ ദേശീയൊദ്യാനം എന്നത് ആസ്ത്രേലിയയിലെ വിക്റ്റോറിയയിലെ മല്ലീ ജില്ലയിൽ സ്ഥിതിചെയ്യുന്ന ദേശീയോദ്യാനമാണ് ഇത്. മുറെ നദിയ്ക്ക് സമീപത്തായുള്ള ഈ ദേശീയോദ്യാനം 48,000 ഹെക്റ്റർ പ്രദേശത്തായി വ്യാപിച്ചുകിടക്കുന്നു. മെൽബണിൽ നിന്നും വടക്കു-പടിഞ്ഞാറായി ഏകദേശം 417 കിലോമിറ്റർ കിലോമീറ്റർ അകലെയാണിത്. ഏറ്റവും അടുത്തുള്ള സ്ഥലം മിൽദുറ ആണ്. 1960 ജൂൺ 7 നാണ് ഈ ദേശീയോദ്യാനത്തെ പ്രഖ്യാപിച്ച്ത്. ബുഷ്വോക്കർമാർ, സ്ക്കൂൾ കാമ്പിങ് ട്രിപ്പുകൾ എന്നിവർക്കിടയിലെ ഒരു ജനപ്രിയസ്ഥലമാണിത്. 



</doc>
<doc id="381616" url="https://ml.wikipedia.org/wiki?curid=381616" title="വിജയപുരം ഗ്രാമ പഞ്ചായത്ത്">
വിജയപുരം ഗ്രാമ പഞ്ചായത്ത്

കോട്ടയം ജില്ലയിലെ പള്ളം ബ്ലോക്കിൽ ഉൾപ്പെടുന്ന ഒരു ഗ്രാമപഞ്ചായത്താണ് വിജയപുരം. ജില്ലാ ആസ്ഥാനത്തോട്‌ ഏറ്റവും ചേർന്ന് കിടക്കുന്ന ഒരു പഞ്ചായത്താണ് ഇത്. വിജയപുരം പഞ്ചായത്തിന്റെ ആസ്ഥാനം വടവാതൂരിൽ ആണ്.ഈ പഞ്ചായത്തിന്റെ വടക്കേ അതിർ മീനച്ചിലാർ ആണ്. 
കോട്ടയം നഗരസഭയുടെ വടക്കുകിഴക്കായാണ് ഈ പഞ്ചായത്ത് സ്ഥിതി ചെയ്യുന്നത്. അതിനാൽ ഈ പഞ്ചായത്തിലെ ജനങ്ങൾ പട്ടണവുമായി ബന്ധപ്പെട്ടാണ് കൂടുതലും ആയിരിക്കുന്നത്. ഏറ്റവും അടുത്ത റെയിൽവേ സ്റ്റേഷൻ കോട്ടയം റെയിൽ സ്റ്റേഷനാണ്. ധാരാളം സ്കൂളുകളും വിദ്യാഭ്യാസ സ്ഥാപനങ്ങളും ഇവിടെ പ്രവർത്തിക്കുന്നു.

18-ാം നൂറ്റാണ്ടിന്റെ മദ്ധ്യകാലഘട്ടംവരെ ഈ പ്രദേശം തെക്കുംകൂർ രാജവംശത്തിന്റെ ഭരണത്തിൻ കീഴിലായിരുന്നു. കോട്ടയം പട്ടണത്തിൽ താഴത്തങ്ങാടിയിലായിരുന്നു തെക്കുംകൂറിന്റെ ആസ്ഥാനം. അക്കാലത്ത് പ്രധാന ഗതാഗതം ജലമാർഗ്ഗമായിരുന്നതുകൊണ്ട് കോട്ടയം പട്ടണത്തിന്റെ പടിഞ്ഞാറുഭാഗത്തുള്ള തീരപ്രദേശങ്ങളായിരുന്നു പ്രധാന ജനവാസ കേന്ദ്രങ്ങൾ. 1749-ൽ മാർത്തണ്ഡവർമ്മയുടെ സൈന്യവുമായി മാങ്ങാനത്ത് പടച്ചിറ എന്ന സ്ഥലത്തുവച്ച് ഉണ്ടായ യുദ്ധത്തിൽ പരാജയം നേരിട്ട തെക്കുംകൂർ സൈന്യത്തിന് മണർകാട് കവലയ്ക്ക് വടക്ക്, ശ്രീകൃഷ്ണ സ്വാമിക്ഷേത്രം സ്ഥിതിചെയ്യുന്നതിനു സമീപത്തുവച്ച് താല്ക്കാലിക വിജയമുണ്ടായി എന്നും അതുകൊണ്ട് ആ ഭാഗത്തിന് വിജയപുരം എന്നു പേരുണ്ടായി എന്നും ഐതിഹ്യമുണ്ട്. പാണ്ഡവരുടെ വനവാസകാലത്ത് കൃഷ്ണ ഭക്തനായ അർജ്ജുനൻ ശ്രീകൃഷ്ണ ക്ഷേത്രം സ്ഥാപിച്ച് ഇവിടെ താമസമാക്കിയെന്നും വിജയൻ (അർജ്ജുനൻ) വസിച്ച സ്ഥലമായതുകൊണ്ട് വിജയപുരം എന്നു പേരുണ്ടായതായും ഐതിഹ്യമുണ്ട്. ഇതിന് ഒരു കിലോമീറ്റർ കിഴക്കു ഭാഗത്ത് ഉള്ള പാണ്ഡവർകളരിയെന്ന സ്ഥലവും വടവാതൂർ വലിയപാറയിൽ ഭീമന്റെ കാല്പാദം പതിഞ്ഞിട്ടുണ്ടെന്നുള്ള വിശ്വാസവും പാണ്ഡവന്മാർ ഈ പ്രദേശത്ത് താമസിച്ചിരുന്നു എന്നതിന് തെളിവായി ചൂണ്ടിക്കാണിക്കുന്നു. 1968 മുതൽ വിജയപുരം പഞ്ചായത്തിന്റെ ആസ്ഥാനം മണർകാട് കവലയിലാണ്. ഈ പഞ്ചായത്തു പ്രദേശത്തിന്റെ സിരാകേന്ദ്രമായി മണർകാട് മാറിക്കഴിഞ്ഞിരിക്കുന്നു. തെക്കുംകൂർ രാജാക്കന്മാരുടെ അധീനതയിൽപ്പെട്ട സർപ്പാരാധന നടത്തിയിരുന്ന കാടായിരുന്നു ഈ പ്രദേശം എന്നു പറയപ്പെടുന്നു. മന്നന്റെ (രാജാവിന്റെ) അധീനതയിലും, പ്രത്യേക മേൽനോട്ടത്തിലും ഇരുന്ന കാടായതു കൊണ്ട് ഈ പ്രദേശത്തിന് മണർകാട് എന്ന പേരുണ്ടായി എന്നും അതു പിന്നീട് മണർകാട് ആയി എന്നുമാണ് ഐതിഹ്യം. മണർകാട് കവല ഭാഗത്തിന് നായാടിമറ്റം എന്നു പേരുണ്ടായിരുന്നതായും പ്രായമുള്ളവർ പറയുന്നു. വിജയപുരം പഞ്ചായത്തിന്റെ സാമൂഹിക സാംസ്കാരിക ചരിത്രം ഈ പ്രദേശത്തെ ഹിന്ദു-ക്രിസ്ത്യൻ സമുദായങ്ങളുടെയും, സാമൂഹിക സാംസ്കാരിക പ്രസ്ഥാനങ്ങളുടെയും വിവിധ രംഗങ്ങളിൽ പ്രഗല്ഭരും പ്രശസ്തരുമായ സമുന്നത വ്യക്തികളുടെയും പ്രവർത്തന മണ്ഡലവുമായി ബന്ധപ്പെട്ടതാണ്. വിദ്യാഭ്യാസരംഗത്തും ആതുരസേവന രംഗത്തും ജീവകാരുണ്യ പ്രവർത്തന മേഖലയിലും മറ്റും ക്രൈസ്തവ സഭ നൽകിയിട്ടുള്ള സംഭാവനകൾ അമൂല്യമാണ്. മത സൌഹാർദ്ദത്തിന്റെ മഹനീയ മാതൃക പരമ്പരാഗതമായി തുടർന്നുവരുന്ന ഒരു പ്രദേശമാണിത്. ചരിത്ര പ്രസിദ്ധമായ മണർകാട് വിശുദ്ധ മർത്തമറിയം പള്ളിയിലെ എട്ടുനോമ്പ് പെരുന്നാൾ ചടങ്ങുകളിൽ ധാരാളം ഹൈന്ദവരും ഭക്തിപൂർവ്വം പങ്കെടുക്കുന്നു. മണർകാട് ദേവീക്ഷേത്രത്തിൽ പതിനൊന്നു വർഷത്തിലൊരിക്കൽ മാത്രം നടത്താറുള്ള പതിനൊന്ന് ചാട് ഗരുഡൻ പറവയ്ക്കുള്ള ചാട് ഉയർത്തുന്നതിനു മുമ്പ് ഒരു ക്രൈസ്തവ കുടുംബത്തിലെ പ്രായമുള്ള വ്യക്തി തൊടണം എന്നുള്ള പാരമ്പര്യം ഇപ്പോഴും തുടരുന്നു. പല ക്ഷേത്രങ്ങളിലും പൂജയ്ക്കുപയോഗിക്കുന്ന അരി, ശർക്കര, വെളിച്ചെണ്ണ തുടങ്ങിയ സാധനങ്ങൾ തൊട്ടു ശുദ്ധീകരിക്കുന്ന ജോലി (വാണിഭം കൊള്ളുക) സുറിയാനി ക്രിസ്ത്യാനികളാണ് നിർവ്വഹിച്ചിരുന്നതെന്നും, മാങ്ങാനം നരസിംഹ സ്വാമിക്ഷേത്രത്തിലേക്ക് ഈ ആവശ്യത്തിന് പ്ളാപ്പള്ളി നമ്പൂതിരി കുറവിലങ്ങാട്ടു നിന്നും ഏതാനും ക്രൈസ്തവ കുടുംബങ്ങളെ ക്ഷണിച്ചുവരുത്തി മാങ്ങാനത്തു പാർപ്പിച്ചതായും മാങ്ങാനം ക്ഷേത്രത്തിന്റെ ആഭിമുഖ്യത്തിൽ പ്രസിദ്ധീകരിച്ചിട്ടുള്ള മുരളീരവം എന്ന പുസ്തകത്തിൽ രേഖപ്പെടുത്തിയിട്ടുണ്ട്. കഥകളി പ്രസ്ഥാനത്തിന്റെ ഈറ്റില്ലമായ കേരളകലാമണ്ഡലത്തിലെ പ്രശസ്തനായ കഥകളിനടൻ കുറൂർ വാസുദേവൻ നമ്പൂതിരി ഈ പഞ്ചായത്തിൽ നട്ടാശ്ശേരി സ്വദേശിയാണ്. മാങ്ങാനം കൊച്ചുകൃഷ്ണപിള്ള, കലാനിലയം ഗോപാലകൃഷ്ണൻ, മാങ്ങാനം രാമപ്പിഷാരടി എന്നിവർ കഥകളി രംഗത്ത് പേരെടുത്തിട്ടുള്ള അനുഗൃഹീത നടന്മാരാണ്. മാങ്ങാനത്ത് പൊതിയിൽ ചാക്യാരന്മാർ ക്ഷേത്രകലയായ ചാക്യാർകൂത്തിൽ പ്രശസ്തി നേടിയിട്ടുള്ളവരാണ്. തുള്ളൽ പ്രസ്ഥാനത്തിന്റെ ഉപഞ്ജാതാവായ കുഞ്ചൻനമ്പ്യാർ പൊതിയിൽ ചാക്യാന്മാരുടെ മിഴാവുകൊട്ടുകാരനായി മാങ്ങാനത്ത് താമസിച്ചതായി ഐതിഹ്യമുണ്ടെന്ന് ചിലർ പറയുന്നു. ക്രൈസ്തവരുടെ പൌരാണിക പാരമ്പര്യകലകളായ മാർഗ്ഗംകളിയും, പരിചമുട്ടുകളിയും പരിപോഷിപ്പിച്ചതിൽ ഈ പഞ്ചായത്തിലെ പായിക്കാട്ട് കുട്ടപ്പനാശാനും, പറമ്പുകര ആശാനും വഹിച്ചിട്ടുള്ള പങ്ക് സ്തുത്യർഹമാണ്.


</doc>
<doc id="381617" url="https://ml.wikipedia.org/wiki?curid=381617" title="ലോവർ ഗൗൾബേൺ ദേശീയോദ്യാനം">
ലോവർ ഗൗൾബേൺ ദേശീയോദ്യാനം

ലോവർ ഗൗൾബേൺ ദേശീയോദ്യാനം ആസ്ത്രേലിയയിലെ  വിക്റ്റോറിയയിലെ ഗൗൾബേൺ വാലി ജില്ലയിൽ സ്ഥിതിചെയ്യുന്ന ഒരു ദേശീയോദ്യാനമാണ്. 9,310 ഹെക്റ്റർ പ്രദേശത്തായി വ്യാപിച്ചുകിടക്കുന്ന ഈ ദേശീയോദ്യാനം ലോവർ ഗൗൾബേൺ നദിയെ ഷെപ്പാർറ്റൺ മുതൽ എചുകയ്ക്കു സമീപമുള്ള നദീമുഖം വരെ സംരക്ഷിക്കുന്നു. ഈ നദീമുഖത്തിൽ നദി മുറെ നദിയുമായി ചേരുന്നു. 

നദിക്കരയിലും ദേശീയോദ്യാനത്തിലുമുള്ള റിവർ റെഡ് ഗം മരങ്ങൾക്ക് പ്രശസ്തമാണ് ഈ ദേശീയോദ്യാനം.  



</doc>
<doc id="381619" url="https://ml.wikipedia.org/wiki?curid=381619" title="മോർവെൽ ദേശീയോദ്യാനം">
മോർവെൽ ദേശീയോദ്യാനം

മോർവെൽ ദേശീയോദ്യാനം ആസ്ത്രേലിയയിലെ വിക്റ്റോറിയയിലെ വെസ്റ്റേൺ ഗിപ്പ്സ്ലാന്റിൽ സ്ഥിതിചെയ്യുന്നു. 565 ഹെക്റ്റർ പ്രദേശത്തായി വ്യാപിച്ചുകിടക്കുന്ന ഈ ദേശീയോദ്യാനം മിലബണിൽ നിന്നും ഏകദേശം 164 കിലോമീറ്റർ കിഴക്കായും സ്റ്റ്രെസെലെക്കി പർവ്വതനിരകൾക്ക് തെക്കായി 16 കിലോമീറ്ററും അകലെയാണ്. അപൂർവ്വമോ വംശനാശഭീഷണി നേരിടുന്നതോ ആയ 5 സ്പീഷീസുകൾ, 44 ഓർക്കിഡ് സ്പീഷീസുകൾ ഉൾപ്പെടെ 320 സസ്യസ്പീഷീസുകൾ ഈ ദേശീയോദ്യാനത്തിൽ രേഖപ്പെടുത്തിയിട്ടുണ്ട്. 19 സസ്തനികൾ, 96 പക്ഷികൾ, 11 ഉരഗങ്ങൾ, 3 ഉഭയജീവികൾ എന്നിവ ഉൾപ്പെടെ 129 പ്രാദേശികജീവികളുടെ സ്പീഷീസുകളെ രേഖപ്പെടുത്തിയിട്ടുണ്ട്.  



</doc>
<doc id="381620" url="https://ml.wikipedia.org/wiki?curid=381620" title="കായപ്പോള">
കായപ്പോള

വടക്കേമലബാറിൽ പ്രചാരത്തിലുള്ള ഒരു പലഹാരമാണ് കായപ്പോള. പഴുത്ത ഏത്തക്കായും കശുവണ്ടിയും മുട്ടയും ചേർത്തുണ്ടാക്കുന്ന ഒരു പലഹാരമാണിത്. ചായയുടെ കൂടെ വൈകുന്നേരങ്ങളിൽ കഴിക്കാനുപയോഗിക്കുന്ന പലഹാരമാണിത്. 


ആദ്യം നെയ്യ് ചട്ടിയിലൊഴിച്ച് ചൂടാക്കുക, അതിലേക്ക് അണ്ടിപ്പരിപ്പും കിസ്മിസും ഇട്ട് വറുത്തെടുക്കുക. പിന്നീട് ചെറുതായി അരിഞ്ഞുവച്ച നേന്ത്രപ്പഴം വറുത്തെടുക്കുക. മുട്ട ഒരു പാത്രത്തിലേക്ക് പൊട്ടിച്ച് ഒഴിക്കുക. അൽപ്പം പഞ്ചസാര ചേർത്ത് നന്നായി അടിച്ചെടുക്കുക എന്നിട്ട് ഇതിലേക്ക് ഏലക്കാപൊടി ചേർക്കുക. ഇതിലേക്ക് വറുത്ത നേന്ത്രപ്പഴവും കിസ്മിസും ചേർക്കുക. നന്നായി യോജിപ്പിക്കുക. ഒരു അടിവശം പരന്ന പാൻ അടുപ്പത്ത് വച്ച് നെയ്യ് അതിൽ ഒഴിക്കുക. എല്ലാവശത്തും നെയ്യ് പുരട്ടുക. ഇതിലേക്ക് തയ്യാറാക്കിയ മുട്ട മിശ്രിതം ഒഴിക്കുക. ഒരു പത്തുപന്ത്രണ്ടുമിനിറ്റ് ചെറുതീയിൽ വേവിക്കുക. പിന്നീട് തണുക്കാൻ വയ്ക്കുക. അതിനുശേഷം തണുത്ത പലഹാരം ഒരു പാത്രത്തിലേക്ക് കമഴ്ത്തുക. കട്ടിയായ നേന്ത്രപ്പഴമിശ്രിതം മുറിച്ച് കഷണങ്ങളാക്കി ഉപയോഗിക്കുക.


</doc>
<doc id="381621" url="https://ml.wikipedia.org/wiki?curid=381621" title="മൗണ്ട് റിച്ച്മോണ്ട് ദേശീയോദ്യാനം">
മൗണ്ട് റിച്ച്മോണ്ട് ദേശീയോദ്യാനം

മൗണ്ട് റിച്ച്മോണ്ട് ദേശീയോദ്യാനം ആസ്ത്രേലിയയിലെ വിക്റ്റോറിയയിലെ ബാർവോൺ സൗത്ത് വെസ്റ്റ് മേഖലയിൽ സ്ഥിതിചെയ്യുന്നു. 1,733 ഹെക്റ്റർ പ്രദേശത്തായി വ്യാപിച്ചുകിടക്കുന്ന ഈ ദേശീയോദ്യാനം മെൽബണിൽ നിന്നും പടിഞ്ഞാറായി ഏകദേശം 313 കിലോമീറ്റർ അകലെയും പൊർട്ട്ലാന്റിൽ നിന്നും പടിഞ്ഞാറായി 18 കിലോമീറ്റർ അകലെയാണുള്ളത്. 



</doc>
<doc id="381623" url="https://ml.wikipedia.org/wiki?curid=381623" title="നയന്റി മൈൽ ബീച്ച് മറൈൻ ദേശീയോദ്യാനം">
നയന്റി മൈൽ ബീച്ച് മറൈൻ ദേശീയോദ്യാനം

നയന്റി മൈൽ ബീച്ച് മറൈൻ ദേശീയോദ്യാനം ആസ്ത്രേലിയയിലെ കിഴക്കൻ വിക്റ്റോറിയയിലെ ഗിപ്പ്സ്ലാന്റ് തീരപ്രദേശത്തിൽ നിന്നും അകലെയായി സ്ഥിതിചെയ്യുന്ന സംരക്ഷിതമായ തീരദേശദേശീയോദ്യാനമാണ്. 2002 നവംബർ 16 ൽ വിജ്ഞാപനം ചെയ്യപ്പെട്ട 2,750 ഹെക്റ്റർ പ്രദേശത്തായി വ്യാപിച്ചു കിടക്കുന്ന ഈ തീരദേശപാർക്ക് സെയിലിൽ നിന്നും തെക്കായി 30 കിലോമീറ്റർ അകലെയായി സ്ഥിതിചെയ്യുന്നു. ഗിപ്പ്സ്ലാന്റ് ലേക്ക്സ് കോസ്റ്റൽ പാർക്കിനു സമീപത്തായാണിത്.



</doc>
<doc id="381625" url="https://ml.wikipedia.org/wiki?curid=381625" title="പോയന്റ് അഡ്ഡിസ് മറൈൻ ദേശീയോദ്യാനം">
പോയന്റ് അഡ്ഡിസ് മറൈൻ ദേശീയോദ്യാനം

പോയന്റ് അഡ്ഡിസ് മറൈൻ ദേശീയോദ്യാനം എന്നത് ആസ്ത്രേലിയയിലെ വിക്റ്റോറിയയിലെ സർഫ് കോസ്റ്റ് മേഖലയിൽ, ആംഗിൾസീയ്ക്കു സമീപത്തായി സ്ഥിതിചെയ്യുന്ന സംരക്ഷിതമായ തീരദേശദേശീയോദ്യാനമാണ്. 4,600 ഹെക്റ്റർ വ്യാപിച്ചുകിടക്കുന്ന ഈ ദേശീയോദ്യാനം ആംഗിൾസീയുടെ കിഴക്കായുള്ള സമുദ്രതീരത്തിലൂടെ പോയന്റ് അഡ്ഡിസിനു ചുറ്റി ബെൽസ് ബീച്ചിന്റെ കിഴക്കൻ അറ്റത്തേക്കും 3 നോട്ടിക്കൽ മൈൽ അകലെയുള്ള വിക്റ്റോറിയയുടെ സമുദ്ര അതിർത്തിവരെയും നീണ്ടുകിടക്കുന്നു. 



</doc>
<doc id="381628" url="https://ml.wikipedia.org/wiki?curid=381628" title="ഗ്രാസ് ഹിൽസ് ദേശീയോദ്യാനം">
ഗ്രാസ് ഹിൽസ് ദേശീയോദ്യാനം

ഇന്ത്യയിലെ പശ്ചിമഘട്ടമലനിരകളിൽ സ്ഥിതിചെയ്യുന്ന ദേശീയോദ്യാനമാണ് ഗ്രാസ്ഹിൽസ് ദേശീയോദ്യാനം. ആനമല കടുവ സംരക്ഷണകേന്ദ്രത്തിന്റെ ഭാഗമാണിത്. ഇരവികുളം ദേശീയോദ്യാനവുമായി ഇത് അതിർത്തി പങ്കിടുന്നു. സമുദ്രനിരപ്പിൽ നിന്ന് 2000 മീറ്റർ ഉയരത്തിലുള്ള ഈ ദേശീയോദ്യാനത്തിൽ ചോല വനങ്ങളും പുൽമേടുകളുമാണ് പ്രധാനമായും കാണപ്പെടുന്നത്. അനേകം കുന്നുകളാലും കുത്തനെയുള്ള ഭൂപ്രകൃതിയാലും സമ്പന്നമാണ് ഇവിടം. കേരളത്തിലും തമിഴ്നാട്ടിലുമായി സ്ഥിതിചെയ്യുന്ന പശ്ചിമഘട്ടത്തിന്റെ ഉയർന്ന മലനിരകൾ ഈ ദേശീയോദ്യാനത്തിൽ സ്ഥിതിചെയ്യുന്നു.

പ്രധാനപ്പെട്ട കൊടുമുടികൾ ആറ്റുപാറൈ കുറുക്കു ടോപ്പ് (6662 അടി ഉയരം) ഊസി മലൈ തേരി, കഴക്കു ചുട്ടി മലൈ, സിൽവർ മേട്. ചോല കാടുകളിലെ പുൽമേടുകളാണ് ഈ മലകളിൽ ഭൂരിഭാഗവും


</doc>
<doc id="381629" url="https://ml.wikipedia.org/wiki?curid=381629" title="പോയിന്റ് ഹിക്സ് മറൈൻ ദേശീയോദ്യാനം">
പോയിന്റ് ഹിക്സ് മറൈൻ ദേശീയോദ്യാനം

പോയിന്റ് ഹിക്സ് മറൈൻ ദേശീയോദ്യാനം ആസ്ത്രേലിയയിലെ വിക്റ്റോറിയയിലെ കിഴക്കൻ ഗിപ്പ്സ്ലാന്റ് മേഖലയിലെ പോയിന്റ് ഹിക്സിൽ നിന്നും അകലെയായി സ്ഥിതിചെയ്യുന്ന ഒരു സംരക്ഷിതതീരപ്രദേശദേശീയോദ്യാനമാണ്. 4,000 ഹെക്റ്റർ പ്രദേശത്തായി വ്യാപിച്ചു കിടക്കുന്ന ഈ ദേശീയോദ്യാനം മെൽബണിൽ നിന്നും ഏകദേശം 450 കിലോമീറ്റർ അകലെയും കാൻ നദിയുടെ തെക്കായുമാണുള്ളത്. 



</doc>
<doc id="381632" url="https://ml.wikipedia.org/wiki?curid=381632" title="പൊച്ചാരം വന്യജീവി സങ്കേതം">
പൊച്ചാരം വന്യജീവി സങ്കേതം

ഇന്ത്യയിലെ തെലങ്കാന സംസ്ഥാനത്തെ മേഡക് ജില്ലയിൽ സ്ഥിതിചെയ്യുന്ന ദേശീയോദ്യാനമാണ് പൊച്ചാരം ദേശീയോദ്യാനം. മേഡക്കിൽ നിന്ന് 15 കിലോമീറ്ററും ഹൈദ്രാബാദിൽ നിന്ന് 115 കിലോമീറ്ററും അകലെയാണ് ഈ ദേശീയോദ്യാനം സ്ഥിതിചെയ്യുന്നത്. 130 ചതുരശ്രകിലോമീറ്ററാണ് ഇതിന്റെ വിസ്തൃതി. മേഡക്, നിസാംമാബാദ് എന്നീ ജില്ലകളിലായി ഈ വന്യജീവി സങ്കേതം പരന്നുകിടക്കുന്നു. നിസാം രാജാവിന്റെ വേട്ട സ്ഥലമായിരുന്നു ഇത്. ഇരുപതാം നൂറ്റാണ്ടിന്റെ തുടക്കത്തിൽ ഇത് വന്യജീവിസങ്കേതമായി പ്രഖ്യാപിച്ചു. പൊച്ചാരം തടാകത്തിൽനിന്നാണ് ഇതിന്റെ പേര് വന്നത്. 1916-1922 ൽ നിർമ്മിച്ചതാണ് ഈ തടാകം. വിവിധ തരം പക്ഷി ജന്തുജാലങ്ങളുടെ ആവാസ കേന്ദ്രമാണ്  ഈ വന്യജീവി സങ്കേതം. ഇക്കോടൂറിസം പദ്ധതിയിൽപ്പെടുന്ന സങ്കേതമാണിത്. 


</doc>
<doc id="381642" url="https://ml.wikipedia.org/wiki?curid=381642" title="സ്നോയി നദി ദേശീയോദ്യാനം">
സ്നോയി നദി ദേശീയോദ്യാനം

സ്നോയി നദി ദേശീയോദ്യാനം എന്നത് ആസ്ത്രേലിയയിലെ വിക്റ്റോറിയയിലെ ആല്പൈൻ, ഐസ്റ്റ് ഗിപ്പ്സ്ലാന്റ് എന്നീ മേഖലകളിലായി സ്ഥിതിചെയ്യുന്ന ദേശീയോദ്യാനമാണ്. 98,700 ഹെക്റ്റർ പ്രദേശത്തായി സ്ഥിതിചെയ്യുന്ന ഈ ദേശീയോദ്യാനം മെൽബണിൽ നിന്നും ഏകദേശം 390 കിലോമീറ്റർ വടക്കു-കിഴക്കായും കാൻബറയിൽ നിന്നും 350 കിലോമീറ്റർ അകലെയായുമാണ്.

2008 നവംബർ 7 ന് ആസ്ത്രേലിയൻ ആല്പ്സ് നാഷനൽ പാർക്ക്സ് ആന്റ് റിസർവ്സിൽ ഉൾപ്പെടുന്ന 11 പ്രദേശങ്ങളിൽ ഒന്നായി ഈ ദേശീയോദ്യാനത്തെ ആസ്ത്രേലിയൻ നാഷനൽ ഹെറിറ്റേജ് ലിസ്റ്റിൽ ഉൾപ്പെടുത്തി. 



</doc>
<doc id="381687" url="https://ml.wikipedia.org/wiki?curid=381687" title="കേപ്പ് അറിഡ് ദേശീയോദ്യാനം">
കേപ്പ് അറിഡ് ദേശീയോദ്യാനം

കേപ്പ് അറിഡ് ദേശീയോദ്യാനം ആസ്ട്രേലിയയുടെ പടിഞ്ഞാറൻ ഭാഗത്തുള്ള ഒരു ദേശീയോദ്യാനമാണ്. പെർത്തിൽ നിന്നും ഇവിടം 731 കിലോമീറ്റർ അകലെയാണ്. 

കേപ്പ് അറിഡാണ് ഇതിന്റെ ഒരു അതിരു നിർണ്ണയിച്ചിരിക്കുന്നത്. 

ഫ്രെഞ്ച് അഡ്-മിറൽ ആയിരുന്ന ബ്രൂണി ഡി എൻഡ്രെക്കാസ്റ്റോ ആണ് 1792ൽ ആദ്യമായി ഈ പ്രദേശം കണ്ടെത്തിയത്. 

 western ground parrot, the Australasian bittern, Carnaby's cockatoo and Cape Barren geese തുടങ്ങിയ ജന്തുക്കളെ ഇവിടെ കാണാം.

western brush wallaby, quenda, the southern bush rat, many small marsupial predators and a variety of reptiles and amphibians.

A rare and primitive species of ant of the genus Nothomyrmecia is thought to inhabit the area.



</doc>
<doc id="381689" url="https://ml.wikipedia.org/wiki?curid=381689" title="ഗ്രേ പീക്സ് ദേശീയോദ്യാനം">
ഗ്രേ പീക്സ് ദേശീയോദ്യാനം

ഗ്രേ പീക്സ് ദേശീയോദ്യാനം ആസ്ട്രേലിയയിലെ ഫാർ നോർത്ത് ക്വീൻസ് ലാന്റിലുള്ള ദേശീയോദ്യാനമാണ്. ബ്രിസ്‌ബെയിനിൽ നിന്നും ഈ പാർക്ക് 1,374 കിലോമീറ്റർ ഉത്തരപശ്ചിമദിക്കിലാണുള്ളത്. .

<nowiki>*ക്വീൻസ്‌ലാന്റിലെ സംരക്ഷിതപ്രദേശങ്ങൾ </nowiki><br>
<br>


</doc>
<doc id="381695" url="https://ml.wikipedia.org/wiki?curid=381695" title="ടി.ആർ. ജയകുമാരി">
ടി.ആർ. ജയകുമാരി

പരിസ്ഥിതിപ്രവർത്തക, ശാസ്ത്രാദ്ധ്യാപിക, എഴുത്തുകാരി എന്നീ നിലകളിൽ അറിയപ്പെടുന്നു. ജനനം തിരുവനന്തപുരം ജില്ലയിലെ കിളിമാനൂരിന്നടുത്തുള്ള കൊടുവഴന്നൂരിൽ. കേരളസർവ്വകലാശാലയിൽനിന്ന് എം.എസ്സ്.സി പാസ്സായി. ഇതേ കോളേജിൽ നിന്നുതന്നെ സസ്യശാസ്ത്രത്തിൽ എം. ഫില്ലും, പി.എച്ച്. ഡിയും നേടി.

മലയാളമനോരമ, ദേശാഭിമാനി, മാതൃഭൂമി, മനോരമ ഇയർബുക്ക്, കലാകൗമുദി, ബാലരമ ഡൈജസ്റ്റ്, ഗ്രാമഭൂമി, കേരള കർഷകൻ, കേരള കോളിങ്, സയൻസ് റിപ്പോർട്ടർ, കുരുക്ഷേത്ര തുടങ്ങിയ ആനുകാലിക പ്രസിദ്ധീകരണങ്ങളിൽ വനം-വന്യജീവി-പരിസ്ഥിതി വിഷയങ്ങളുമായി ബന്ധപ്പെട്ട് ഇംഗ്ലീഷിലും മലയാളത്തിലുമായി 150-ലധികം ലേഖനങ്ങൾ പ്രസിദ്ധീകരിച്ചിട്ടുണ്ട്. ഡബ്ലിയു.ഡബ്ലിയു. എഫ് പോലുള്ള പരിസ്ഥിതി സംഘടനകളിൽ അംഗമാണു. ഇപ്പോൾ തിരുവനന്തപുരം ഗവ.വിമൻസ് കോളജിൽ ബോട്ടണി വിഭാഗം അസോസിയേറ്റഡ് പ്രൊഫസറായി സേവനമനുഷ്ഠിക്കുന്നു.


</doc>
<doc id="381706" url="https://ml.wikipedia.org/wiki?curid=381706" title="ടൈറസ്റ്റ ദേശീയോദ്യാനം">
ടൈറസ്റ്റ ദേശീയോദ്യാനം

ടൈറസ്റ്റ ദേശീയോദ്യാനം (സ്വീഡിഷ്: "Tyresta nationalpark") സ്വീഡനു ചുറ്റുമുള്ള പ്രകൃതിസൗന്ദര്യമുള്ള ഒരു ദേശീയ ഉദ്യാനമാണ്. സ്റ്റോക്ഹോം കൗണ്ടിയിലെ ഹാനിങ്ങ്, ടൈറോസെ മുനിസിപ്പാലിറ്റികളിലാണ് ഇതു നിലനിൽക്കുന്നത്. 

മദ്ധ്യ സ്റ്റോക്ക്ഹോമിൽ നിന്ന് ഏകദേശം 20 കിലോമീറ്റർ (12 മൈൽ) ദൂരത്തിലാണ് ടൈറസ്റ്റ ദേശീയോദ്യാനവും പ്രകൃതി റിസർവ്വും സ്ഥിതിചെയ്യുന്നത്. ഈ പ്രദേശം മദ്ധ്യ സ്വീഡനിലെ സാധാരണമായ ഒരു റിഫ്റ്റ് വാലി ഭൂപ്രകൃതിയാണ് ആണ്, എന്നാൽ അന്താരാഷ്ട്ര വീക്ഷണവിഭാഗത്തിൽ ഇത് അപൂർവ്വ ഭൂപ്രകൃതിയായി കണക്കാക്കപ്പെടുന്നു.


</doc>
<doc id="381709" url="https://ml.wikipedia.org/wiki?curid=381709" title="ട്രെസ്റ്റിക്ലാൻ ദേശീയോദ്യാനം">
ട്രെസ്റ്റിക്ലാൻ ദേശീയോദ്യാനം

ട്രെസ്റ്റിക്ലാൻ ദേശീയോദ്യാനം (സ്വീഡിഷ്: "Tresticklan nationalpark"), നോർവീജിയൻ അതിർത്തിയ്ക്കു സമാന്തരമായി, സ്വീഡനിലെ വടക്കു പടിഞ്ഞാറൻ ഡസ്‍ലാൻറിൽ ഡലാസ്-എഡ് മുനിസിപ്പാലിറ്റിയിൽ സ്ഥിതിചെയ്യുന്ന ഒരു ദേശീയോദ്യാനമാണ്. ട്രെസ്റ്റിക്ലാൻ എന്ന വാക്കിനർത്ഥം "ത്രീശൂലം" എന്നാണ്. സ്റ്റോറ ട്രെസ്റ്റിക്ലാൻ തടാകത്തിൻറെ ആകൃതിയിൽ നിന്നാകാം ഈ പേര് ഉദ്യാനത്തിനു നൽകപ്പെട്ടത്. തെക്കൻ സ്കാൻഡിനേവയയിലെ താറുമാറാക്കപ്പെടാത്ത പ്രാചീനകാലത്തെ മരങ്ങൾ തളിർത്തു നിൽക്കുന്ന ഏതാനും സ്ഥലങ്ങളിൽ ഒന്നാണ് ഈ ദേശീയ ഉദ്യാനം. 1996 ൽ സ്ഥാപിക്കപ്പെട്ട ഈ ദേശീയോദ്യാനം 28.97 ചതുരശ്ര കിലോമീറ്റർ (11.19 ചതുരശ്ര മൈൽ) വിസ്തൃതിയാണുള്ളത്. ദേശീയോദ്യാനത്തിലെ ഏറ്റവും ഉയർന്ന ഭാഗം ഓർഷോജഡെൻ ആണ്. സമുദ്രനിരപ്പിൽനിന്ന് 276 മീറ്റർ ഉയരമാണ് ഇതിനുള്ളത്.


</doc>
<doc id="381711" url="https://ml.wikipedia.org/wiki?curid=381711" title="അവോൺ വാലി ദേശീയോദ്യാനം">
അവോൺ വാലി ദേശീയോദ്യാനം

ആവോൺ വാലി ദേശീയോദ്യാനം എന്നത് പടിഞ്ഞാറാൻ ആസ്ട്രേലിയയിലെ ഒരു ദേശീയോദ്യാനമാണ്. പെർത്തിനു വടക്കു-കിഴക്കായി 47 കിലോമീറ്റർ അകലെയാണിത്. ഈ ദേശീയോദ്യാനത്തിലൂടെ ഒഴുകുന്ന ആവോൺ നദിയുടെ പേരിൽ നിന്നാണ് ദേശീയോദ്യാനത്തിന് ഈ പേര് ലഭിക്കുന്നത്. താഴ്വരയുടെ അറ്റങ്ങൾ കുത്തനെ നദിയിലേക്ക് ചരിഞ്ഞു കിടക്കുന്നു. ഏകദേശം 200 മീറ്റർ ആഴമുണ്ടിവിടെ. ഈ മേഖലയിൽ ഗ്രാനൈറ്റ് പാറകൾ ഉണ്ട്. ലോമ്സ്, ഗ്രോവൽസ്, ലാറ്ററൈറ്റ് ഉൾപ്പെടെയുള്ള മണ്ണിനങ്ങൾ ഈ ദേശീയോദ്യാനത്തിലുണ്ട്. 

1971 ഒക്റ്റോബർ 15 നാണ് ഈ ദേശീയോദ്യാനത്തിന് ഔദ്യോഗികമായി പേരു നൽകുന്നത്. 

ജിറാ, മറി, വൻഡൂ എന്നീ മരങ്ങൾ ഈ ദേശീയോദ്യാനത്തിൽ കാണാം. അതോടൊപ്പം 90 വ്യത്യസ്ത സ്പീഷീസിൽപ്പെട്ട പക്ഷികൾ ഈ ദേശീയൊദ്യാനത്തെ പക്ഷിനിരീക്ഷണത്തിന് അനുയോദ്യമായ സ്ഥലമാക്കി മാറ്റുന്നു. ഇവിടുത്തെ വനപ്രദേശങ്ങൾക്കിടയിൽ ക്രിസ്മസ് മരങ്ങളും ഗ്രാസ് മരങ്ങളും വ്യാപിച്ചുകിടക്കുന്നു. 


</doc>
<doc id="381712" url="https://ml.wikipedia.org/wiki?curid=381712" title="ടിവെദെൻ ദേശീയോദ്യാനം">
ടിവെദെൻ ദേശീയോദ്യാനം

ടിവെദെൻ ദേശീയോദ്യാനം (Swedish: "Tivedens nationalpark") ടിവാദെൻ വനത്തിനു സമീപസ്ഥമയാ ലക്സ (ഒറിബ്രോ കൌണ്ടി), കാൾബർഗ്ഗ് (വസ്ത്ര ഗോട്ട്ലാൻറ് കൌണ്ടി) മുനിസിപ്പാലിറ്റികളിലായി സ്ഥിതിചെയ്യുന്ന സ്വീഡനിലെ ഒരു ദേശീയോദ്യാനമാണ്. ഇത സ്വീഡനിലെ ചരിത്രപരമായ പ്രവിശ്യയായ വാസ്റ്റർഗോട്ട്ലാൻറിലാണ് നിലനിൽക്കുന്നത്. 

വസ്റ്റസ്റ്റർഗോണ്ടൻഡിന്റെ പ്രാന്തപ്രദേശത്തുള്ള ലെക്സായി (Örebro County), കാർസ്ബർഗ് (വാസ്ട്ര ഗോറ്റാലാൻഡ് കൗണ്ടി) ലെ മുനിസിപ്പാലിറ്റികളിലെ ടിവേഡീൻ വനത്തിൽ സ്ഥിതിചെയ്യുന്ന ഒരു ദേശീയ ഉദ്യാനമാണ് തൈവെൻ നാഷണൽ പാർക്ക്. പരുക്കൻ ഭൂപ്രദേശത്തെ വനഭൂമിയിൽ 1,350 ഹെക്ടർ (3,300 ഏക്കർ) പ്രദേശം ഈ ദേശീയോദ്യാനത്തിലുൾപ്പെടുന്നു. 1983 ൽ സ്ഥാപിതമായതാണ് ഈ ദേശീയോദ്യാനം. ഈ ദേശീയോദ്യാനത്തിലെ ഒരു ഭാഗം വസ്ത്ര ഗോട്ട്ലാൻറിലേയ്ക്കു വ്യാപിച്ചു കിടക്കുന്നുണ്ടെങ്കലും ഇതിൻറ ഭരണനിയന്ത്രണം കയ്യാളുന്നത് നാച്ചുർവാർഡ്‍സ്വെർക്കെറ്റും ഒറെബ്രോ കൌണ്ടിയുമാണ്.


</doc>
<doc id="381713" url="https://ml.wikipedia.org/wiki?curid=381713" title="സ്റ്റോർ മോസ്സെ ദേശീയോദ്യാനം">
സ്റ്റോർ മോസ്സെ ദേശീയോദ്യാനം

സ്റ്റോർ മോസ്സെ ദേശീയോദ്യാനം (വലിയ ചതുപ്പ്), വാഗ്ഗെർയിഡ്, ഗ്നോസ്‍ജോ, വർണാമോ എന്നീ മുനിസിപ്പാലിറ്റികളിലായി സ്ഥിതിചെയ്യുന്ന തെക്കൻ സ്വീഡനിലെ സ്മാലാൻറിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഈ ദേശീയോദ്യാനം ആകെ 100 ചതുരശ്ര മീറ്റർ പ്രദേശത്തു വ്യാപിക്കുന്നു (39 ചതുരശ്ര മൈൽ); ഇതിൽ 77 ചതുരശ്ര കിലോമീറ്റർ (30 ചതുരശ്ര മൈൽ) പ്രദേശം ദേശീയോദ്യാനമായി 1983 ൽ പ്രഖ്യാപിക്കപ്പെട്ടിരുന്നു.


</doc>
<doc id="381714" url="https://ml.wikipedia.org/wiki?curid=381714" title="സ്റ്റോറ സ്ജോഫാല്ലെറ്റ് ദേശീയോദ്യാനം">
സ്റ്റോറ സ്ജോഫാല്ലെറ്റ് ദേശീയോദ്യാനം

സ്റ്റോറ സ്ജോഫാല്ലെറ്റ് ദേശീയോദ്യാനം  (Swedish: "Stora Sjöfallets nationalpark") വടക്കൻ സ്വീഡനിലെ നോർബോട്ടെൻ കൌണ്ടിയിലെ ഗാല്ലിവെയർ, ജോക്ൿമോക്ക് മുനിസിപ്പാലിറ്റികളിലായി സ്ഥിതിചെയ്യുന്ന ഒരു ദേശീയോദ്യാനമാണ്. ദേശീയോദ്യാനത്തിൻറെ വിസ്തൃതി 1,278 ചതുരശ്രകിലോമീറ്ററാണ് (493 ച.മൈൽ). ഇത് സ്വീഡനിലെ ഏറ്റവും വലിയ മൂന്നാമത്തെ ദേശീയോദ്യാനമാണ്. 

ആർട്ടിക്ക് സർക്കിളിന് ഏകദേശം 20 കി മീ (12 മൈൽ) അകലെയായി സ്ഥിതി ചെയ്യുന്ന ഈ ദേശീയോദ്യാനം, ല്യൂൾ നദിയുടെ തടാകവ്യവസ്ഥയുടെ വടക്കും തെക്കും ഭാഗത്തായി സ്ഥിതി ചെയ്യുന്നു.1909- ൽ ഈ പ്രദേശം ഒരു ദേശീയ പാർക്കായി പ്രഖ്യാപിക്കപ്പെട്ടു. യുനസ്കോ ലോക പൈതൃക പട്ടികയിൽ ലാപ്പോണിയൻ പ്രദേശത്തിന്റെ ഭാഗമാണ് ദേശീയ പാർക്ക്. സ്റ്റോറോ സജോഫലെറ്റ് 2000- ത്തിലെ നാച്യറയുടെ ഭാഗമാണ്. യൂറോപ്യൻ യൂണിയനിലെ സംരക്ഷിത മേഖലകളുടെ ഒരു ശൃംഖലയാണ് ഇത്.


</doc>
<doc id="381715" url="https://ml.wikipedia.org/wiki?curid=381715" title="ദി ലേക്ക്സ് ദേശീയോദ്യാനം">
ദി ലേക്ക്സ് ദേശീയോദ്യാനം

ദി ലേക്ക്സ് ദേശീയോദ്യാനം ആസ്ത്രേലിയയിലെ വിക്റ്റോറിയയിലെ ഐസ്റ്റ് ഗിപ്പ്സ്ലാന്റ് മേഖലയിലെ ഒരു ദേശീയോദ്യാനമാണ്. തലസ്ഥാനഗരമായ മെൽബണിൽ നിന്നും ഏകദേശം 245 കിലോമീറ്റർ കിഴക്കായാണ് ഈ ദേശീയോദ്യാനത്തിന്റെ സ്ഥാനം.

2,390 ഹെക്റ്റർ പ്രദേശത്തായി വ്യാപിച്ചുകിടക്കുന്ന ഈ ദേശീയോദ്യാനം ഗിപ്പ്സ്ലാന്റ് തടാകങ്ങളുടെ കിഴക്കൻ തീരത്തായാണ് സ്ഥിതിചെയ്യുന്നത്. ലേക്ക് വിക്റ്റോറിയ, ലേക്ക് റീവ് എന്നിവയുടെ കരഭാഗത്തായാണ് ഈ ദേശീയോദ്യാനം. ഈ ദേശീയോദ്യാനത്തിൽ സ്പേം വെയിൽ ഹെഡ് ഉപദ്വീപ്, റോട്ടമ-ലിറ്റിൽ റോട്ടമ എന്നീ ദ്വീപുകൾ എന്നിവ ഉൾപ്പെടുന്നു. പരമ്പരാഗതാവകാശികളായ ഗുനൈകുർനൈ ജനങ്ങളുമായി ചേർന്ന് പാർക്ക്സ് വിക്റ്റോറിയ ഈ ദേശീയോദ്യാനത്തെ പരിപാലിൽക്കുന്നു. 



</doc>
<doc id="381716" url="https://ml.wikipedia.org/wiki?curid=381716" title="സ്റ്റെൻഷുവുഡ് ദേശീയോദ്യാനം">
സ്റ്റെൻഷുവുഡ് ദേശീയോദ്യാനം

സ്റ്റെൻഷുവുഡ് ദേശീയോദ്യാനം സ്വീഡനിലെ ഒരു കുന്നിലുള്ള ദേശീയോദ്യാനമാണ്. ഇത് സ്കാനിയ പ്രവിശ്യയിൽ, സിമിരിഷാമ്‍ൻ മുനിസിപ്പാലിറ്റിയിലെ കിവിക്കിനു സമീപത്തായിട്ടാണ്. 1986 മുതൽ ഇത് സ്വീഡനിലെ ഒരു ദേശീയോദ്യാനമാണ്. ഈ ദേശീയോദ്യാനത്തിൻറ വിസ്തൃതി 3.9 ചതുരശ്ര കിലോമീറ്ററാണ് (1.5 ചതുരശ്ര മൈൽ).


</doc>
<doc id="381717" url="https://ml.wikipedia.org/wiki?curid=381717" title="സോഡെറാസെൻ ദേശീയോദ്യാനം">
സോഡെറാസെൻ ദേശീയോദ്യാനം

സോഡെറാസെൻ, തെക്കൻ സ്വീഡനിലെ സ്കാനിയയിലുള്ള ഒരു പർവ്വതശിഖരമാണ്. സമുദ്രനിരപ്പിൽനിന്ന് 212 മീറ്റർ (696 അടി) ഉയരമുള്ള സോഡെറാസെൻ സ്കാനിയയിലെ ഏറ്റവും ഉയരം കൂടിയ പ്രദേശമാണ്. അനേകം പിളർപ്പുള്ള താഴ്വരകൾ ഇതിനെ വിഭജിച്ചു കടന്നു പോകുന്നു. തെക്ക് കിഴക്ക് റോസ്റ്റാൻഗ മുതൽ വടക്ക് പടിഞ്ഞാറ് അസ്തോർപ് വരെ ഈ പർവ്വതശിഖരം നീണ്ടു കിടക്കുന്നു. സോഡെറാസെൻ ദേശീയോദ്യാനം സ്കാനിയയിലെ ഹെൽസിങ്ബോർഗ്ഗിൽ നിന്ന് 30 കിലോമീറ്റർ (19 മൈൽ) അകലത്തായിട്ടാണ് സ്ഥിതിചെയ്യുന്നത്.


</doc>
<doc id="381718" url="https://ml.wikipedia.org/wiki?curid=381718" title="ട്വെൽവ് അപോസൽസ് മറൈൻ ദേശീയോദ്യാനം">
ട്വെൽവ് അപോസൽസ് മറൈൻ ദേശീയോദ്യാനം

ട്വെൽവ് അപോസിൽസ് മറൈൻ ദേശീയോദ്യാനം ആസ്ത്രേലിയയിലെ വിക്റ്റോറിയയുടെ തെക്കു-പടിഞ്ഞാറൻ തീരത്തായി സ്ഥിതിചെയ്യുന്ന ഒരു സംരക്ഷിതതീരദേശദേശീയോദ്യാനമാണ്. 7,500 ഹെക്റ്റർ പ്രദേശത്തായി സ്ഥിതിചെയ്യുന്ന ഈ തീരദേശദേശീയോദ്യാനം പോർട്ട് കാംബെലിനു സമീപത്തായാണുള്ളത്. നയനാനന്ദകരമായ ദി ട്വെൽവ് അപോസിൽസ് കൽരൂപങ്ങളിൽ നിന്നാണ് ദേശീയോദ്യാനത്തിന് ഈ പേരു ലഭിച്ചത്. 1878ൽ മുറ്റോൺ ദ്വീപിൽ കപ്പൽച്ചേതം സംഭവിച്ച ലോർഡ് ആർഡ് എന്ന കപ്പലിന്റ് അവശിഷ്ടങ്ങൾ ഇവിടെയുണ്ട്. ഈ ദേശീയോദ്യാനം പോർട്ട് കാംബെൽ, ഗ്രേറ്റ് ഓറ്റ്വേ എന്നീ ദേശീയോദ്യാനങ്ങളുമായി അതിർത്തി പങ്കിടുന്നു. 



</doc>
<doc id="381719" url="https://ml.wikipedia.org/wiki?curid=381719" title="സ്കലെസ്കോഗെൻ ദേശീയോദ്യാനം">
സ്കലെസ്കോഗെൻ ദേശീയോദ്യാനം

സ്കലെസ്കോഗെൻ ദേശീയോദ്യാനം (Swedish: "Skuleskogens nationalpark"), വാസ്റ്റെർനോർലാൻറ് കൌണ്ടിയിൽ സ്ഥിതിചെയ്യുന്ന സ്വീഡനിലെ ഒരു ദേശീയോദ്യാനമാണ്. വടക്കൻ സ്വീഡനിൽ ബാൾട്ടിക് കടൽത്തീരമേഖലയിലാണിതു നിലനിൽക്കുന്നത്. 30.62 കിലോമീറ്റർ (19.03 മൈൽ) വിസ്തീർണ്ണത്തിൽ സ്കുലെ വനമേഖലയുടെ കിഴക്കൻ ഭാഗമാണിത്.


</doc>
<doc id="381720" url="https://ml.wikipedia.org/wiki?curid=381720" title="സാരെക് ദേശീയോദ്യാനം">
സാരെക് ദേശീയോദ്യാനം

സാരെക് ദേശീയോദ്യാനം (സ്വീഡിഷ്: "Sareks nationalpark"), വടക്കൻ സ്വീഡനിലെ ലാപ്‍ലാൻറിലെ, ജോക്ക്മോക്ക് മുനിസിപ്പാലിറ്റിയിലുള്ള ഒരു ദേശീയോദ്യാനമാണ്. 1909 - 1910 കാലഘട്ടത്തിൽ രൂപീകരിക്കപ്പെട്ട ഈ ദേശീയോദ്യാനം യൂറോപ്പിലെ തന്നെ ഏറ്റവും പഴക്കമുള്ള ദേശീയോദ്യാനമായി പരിഗണിക്കപ്പെടുന്നു. മറ്റു രണ്ട് ദേശീയോദ്യാനങ്ങളായ സ്റ്റോറ സ്ജോഫാല്ലെറ്റ്, പഡ്‍ജെലാൻറെ എന്നിവ ഈ ദേശീയോദ്യാനത്തിനു സമീപത്തായിട്ടാണു സ്ഥിതിചെയ്യുന്നത്. ഏകദേശം വൃത്താകൃതിയിലുള്ള ഈ ദേശീയോദ്യാനത്തിന്റെ ചുറ്റളവ് 50 കിലോമീറ്ററാണ് (31.07 മൈൽ).


</doc>
<doc id="381722" url="https://ml.wikipedia.org/wiki?curid=381722" title="സോൻഫ്ജാല്ലെറ്റ്ദേശീയോദ്യാനം">
സോൻഫ്ജാല്ലെറ്റ്ദേശീയോദ്യാനം

സോൻഫ്ജാല്ലെറ്റ്ദേശീയോദ്യാനം മദ്ധ്യ സ്വീഡനിലെ ഹാർഡെഡാലെനിൽ സ്ഥിതിചെയ്യുന്ന ഒരു ദേശീയോദ്യാനമാണ്. സാൻഫ്ജാല്ലെറ്റ് എന്നും വിളിക്കപ്പെടുന്നു (നാടൻ ഭാഷ്, സോന). 1909 ൽ രൂപീകരിക്കപ്പെട്ട ഈ ദേശീയോദ്യാനം യൂറോപ്പിലെ ഏറ്റവും പഴയ ദേശീയോദ്യാനങ്ങളിലൊന്നായി അറിയപ്പെടുന്നു. 1989 ൽ ഭൂവിസ്തൃതി വർദ്ധിപ്പിച്ചതിനു ശേഷം ഇതിൻറ ആകെ വിസ്തൃതി 103 ചതുരശ്ര കിലോമീറ്ററാണ് (40 ചതുരശ്ര മൈൽ).


</doc>
<doc id="381723" url="https://ml.wikipedia.org/wiki?curid=381723" title="ബിസ്കെയ്ൻ ദേശീയോദ്യാനം">
ബിസ്കെയ്ൻ ദേശീയോദ്യാനം

അമേരിക്കൻ ഐക്യനാടുകളിലെ ഫ്ലോറിഡ സംസ്ഥാനത്തിൽ സ്ഥിതിചെയ്യുന്ന ഒരു ദേശീയോദ്യാനമാണ് ബിസ്കെയ്ൻ ദേശീയോദ്യാനം (ഇംഗ്ലീഷ്: Biscayne National Park). ബിസ്കെയ്ൻ ഉൾക്കടൽ പ്രദേശവും, അതിന്റെ തീരത്തോട് ചേർന്നുള്ള പവിഴപുറ്റുകളും ഇതിന്റെ ഭാഗമാണ്. ദേശീയോദ്യാനത്തിന്റെ 95 ശതമാനവും ജലമാണ്. ഉദ്യാനത്തിന്റെ തീരത്തോട് ചേർന്ന് കണ്ടൽ വനങ്ങളും സ്ഥിതിചെയ്യുന്നു. ആണ് ബിസ്കെയ്ൻ ദേശീയോദ്യാനത്തിന്റെ വിസ്തൃതി. എലിയറ്റ് കീ എന്ന ദ്വീപാണ് ഉദ്യാനത്തിലെ ഏറ്റവും വലിയ ദ്വീപ്. 

നാല് വ്യത്യസ്ത ആവാസവ്യവസ്ഥകളാണ് ബിസ്കെയ്ൻ ദേശീയോദ്യാനത്തിൽ ഉള്ളത്: തീരത്തോട് ചേർന്ന കണ്ടൽ വന ചതുപ്പ്, ബിസ്കെയ്ൻ ഉൾക്കടലിന്റെ ആഴം കുറഞ്ഞ ഭാഗം, ചുണ്ണാമ്പ്കല്ല്, പവിഴപുറ്റുകൾ എന്നിവ ചേർന്നുണ്ടായ ചെറു ദ്വീപുകൾ, ഫ്ലോറിഡ പവിഴപുറ്റുകൾ എന്നിവയാണവ. വിവിധയിനം മത്സ്യങ്ങൾ, കക്കകൾ, ഞണ്ട്, ചെമ്മീൻ മുതലായ ക്രസ്റ്റേഷ്യൻ ജീവികൾ തുടങ്ങിയവ തങ്ങളുടെ വംശവർദ്ധനവിനും കുഞ്ഞുങ്ങളെ സംരക്ഷിക്കുന്നതിനുമായി, കരയോട് ചേർന്നുള്ള ചതുപ്പ് നിലങ്ങളിലും, കണ്ടൽ വനങ്ങളിലും വന്നെത്തുന്നു. തീരത്തിൽനിന്നകലെയുള്ള പവിഴപുറ്റുകളിലും ജലാശയങ്ങളിലുമായി ഏകദേശം 200ലധികം സ്പീഷീസ് മത്സ്യങ്ങൾ, വിവിധയിനം കടൽ പക്ഷികൾ, തിമിംഗിലങ്ങൾ എന്നിവ അധിവസിക്കുന്നുണ്ട്. വംശനാശഭീഷണി നേരിടുന്ന പതിനാറ് ജീവിവർഗ്ഗങ്ങൾക്ക് അഭയസ്ഥാനമാണ് ഈ ഉദ്യാനം. സചൗസ് സ്വാലൊടെയിൽ ശലഭങ്ങൾ, സ്മോൾടൂത്ത് സോഫിഷ്, പച്ച കടലാമ, ഹോക്സ്ബിൽ കടലാമ എന്നിവ ഇവിടെ കണ്ടുവരുന്നു. ചെറിയൊരു ശതമാനം അമേരിക്കൻ ചീങ്കണ്ണികളേയും, അമേരിക്കൻ അലിഗേറ്ററുകളേയും ഇവിടെ കാണപ്പെടുന്നുണ്ട്. 


</doc>
<doc id="381724" url="https://ml.wikipedia.org/wiki?curid=381724" title="പൈൽജെക്കൈസ് ദേശീയോദ്യാനം">
പൈൽജെക്കൈസ് ദേശീയോദ്യാനം

പൈൽജെക്കൈസ് ദേശീയോദ്യാനം സ്വീഡനിലെ ഒരു ദേശീയോദ്യാനമാണ്. ലാപ്പ്‍ലാൻറിൽ അർജെപ്ലോഗ് മുനിസിപ്പാലിറ്റിയിലെ ജാക്ൿവിക്കിന് 10 കിലോമീറ്റർ (6.2 മൈൽ) തെക്കായിട്ടാണ് ഈ ദേശീയോദ്യാനം സ്ഥിതിചെയ്യുന്നത്. ഈ ദേശീയോദ്യാനത്തിൽ കൂടുതലും ബിർച്ച് മരങ്ങളാണുള്ളത്. കുങ്‍സ്‍ലാഡെൻ കാൽനടപ്പാത ഈ ദേശീയോദ്യാനത്തെ മുറിച്ചു കടന്നു പോകുന്നു. ഈ വഴിത്താര ദേശീയോദ്യാനത്തിനു സമീപസ്ഥമായതും യൂറോപ്പിലെ ഏറ്റവും വലിയ സംരക്ഷിത പ്രദേശവുമായ വിൻഡെൽഫ്ജാല്ലെൻസ് നേച്ചർ റിസർവ്വ് വരെ നീണ്ടുകിടക്കുന്നു.


</doc>
<doc id="381727" url="https://ml.wikipedia.org/wiki?curid=381727" title="മുഡ്ഡുസ് ദേശീയോദ്യാനം">
മുഡ്ഡുസ് ദേശീയോദ്യാനം

മുഡ്ഡുസ് ദേശീയോദ്യാനം വടക്കൻ സ്വീഡനിൽ സ്ഥിതിചെയ്യുന്ന ഒരു ദേശീയോദ്യാനമാണ്. ലാപ്പ്‍ലാൻറ് പ്രവിശ്യയിൽ ഗാല്ലിവെയർ മുനിസിപ്പാലിറ്റിയുടെ വലിയൊരു ഭാഗത്താണ് ഇതു നിലനിൽക്കുന്നത്. മനുഷ്യസ്പർശനമേൽക്കാത്ത യുനെസ്കോ വേൾഡ് ഹെറിറ്റേജ് ലാപോണിയൻ പ്രദേശം ഈ ദേശീയോദ്യാനത്തിൽ ഉൾക്കൊള്ളുന്നു.


</doc>
<doc id="381728" url="https://ml.wikipedia.org/wiki?curid=381728" title="കോസ്റ്റെർഹാവെറ്റ് ദേശീയോദ്യാനം">
കോസ്റ്റെർഹാവെറ്റ് ദേശീയോദ്യാനം

കോസ്റ്റെർഹാവെറ്റ് ദേശീയോദ്യാനം സ്വീഡിലെ ആദ്യത്തെ മറൈൻ ദേശീയോദ്യാനമാണ്. ഇത് ഉദ്ഘാടനം ചെയ്യപ്പെട്ടത് 2009 സെപ്റ്റംബർ മാസത്തിലായിരുന്നു. സ്വീഡനിലെ ബോഹുസ്ലാൻ, വസ്ത്ര, ഗോട്ട്ലാൻറ് കൌണ്ടികളിൽ, സ്ട്രോംസ്റ്റാഡ്, തനും മുനിസിപ്പാലിറ്റികളിലായി സ്ഥിതി ചെയ്യുന്ന ഈ ദേശീയോദ്യാനം സ്കാഗെറാക് കടലിൻറെ ഭാഗമാണ്. കോസ്റ്റർ ദ്വീപുകൾക്ക് ചുറ്റുമുള്ള കടലും തീരങ്ങളും മുഴുവനും ഇതിൽ ഉൾപ്പെട്ടിരിക്കുന്നു. മറ്റെല്ലായിടത്തും ഉൾപ്പെടുത്തിയിരിക്കുന്നു. വടക്കു ഭാഗത്ത് ഈ ദേശീയോദ്യാനത്തിൻറെ അതിർത്തിയായി നോർവീജിയൻ മറൈൻ പാർക്കായ വൈട്രേ ഹ്വാലെർ സ്ഥിതിചെയ്യുന്നു.


</doc>
<doc id="381729" url="https://ml.wikipedia.org/wiki?curid=381729" title="ഹപരാന്ദ ആർച്ചിപെലാഗോ ദേശീയോദ്യാനം">
ഹപരാന്ദ ആർച്ചിപെലാഗോ ദേശീയോദ്യാനം

ഹപരാന്ദ ആർച്ചിപെലാഗോ ദേശീയോദ്യാനം (സ്വീഡിഷ്: "Haparanda skärgårds nationalpark") സ്വീഡനിലെ നോർബോട്ടെൻ കൌണ്ടിയിലുൾപ്പെട്ട ഹപനാന്ദ മുനിസിപ്പാലിറ്റിയിൽ സ്ഥിതിചെയ്യുന്ന ഒരു ദേശീയോദ്യാനമാണ്. 

ഫിൻലൻഡുമായുള്ള അതിർത്തിയോട് ചേർന്ന് ബേത്നിയാൻ ഉൾക്കടലിന്റെ വടക്കുകിഴക്കുഭാഗത്തുള്ള ഹപാരാന്ദ ദ്വീപസമൂഹത്തിൻറെ ഭാഗമാണ് ഈ ദേശീയോദ്യാനം. താരതമ്യേന വലിയ ദ്വീപുകളായ സാൻഡ്കാർ, സെസ്കാർ ഫുരോ എന്നിവയും മറ്റനേകം ചെറിയ ദ്വീപുകളും പവിഴപ്പുറ്റുകളും ഇവിടെയുണ്ട്. ഫിന്നീഷ് ദേശീയോദ്യാനമായ പെരമെരി ദേശീയോദ്യാനത്തിന് പടിഞ്ഞാറായിട്ടാണ് ഹപനാന്ദ ദേശീയോദ്യാനത്തിൻറെ സ്ഥാനം. 


</doc>
<doc id="381730" url="https://ml.wikipedia.org/wiki?curid=381730" title="ഹംറ ദേശീയോദ്യാനം">
ഹംറ ദേശീയോദ്യാനം

ഹംറ ദേശീയോദ്യാനം (സ്വീഡിഷ്: "Hamra nationalpark") സ്വീഡനിലെ ഗാവ്‍ലെബോർഗ്ഗ് കൌണ്ടിയിലുൾപ്പെട്ട ൽജുസ്‍ഡാൽ മുനിസിപ്പാലിറ്റിയിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഒർസ് ഫിൻമാർക്കിൻറ (ഡാലർനയുടെ ഭാഗം) ഭാഗമായ ഈ ദേശീയോദ്യാനം രൂപീകരിക്കപ്പെട്ടത് 1909 ലായിരുന്നു. രൂപീകരിക്കപ്പെട്ട കാലത്ത് ഈ ദേശീയോദ്യാനത്തൻറെ വിസ്തൃതി 28 ഹെക്ടർ (69 ഏക്കർ) ആയിരുന്നവെങ്കിലും 2011 ൽ 1,383 ഹെക്ടറായി (3,420 ഏക്കർ) വിപുലീകരിക്കപ്പെട്ടിരുന്നു.


</doc>
<doc id="381731" url="https://ml.wikipedia.org/wiki?curid=381731" title="ബ്രൈസ് കാന്യൺ ദേശീയോദ്യാനം">
ബ്രൈസ് കാന്യൺ ദേശീയോദ്യാനം

അമേരിക്കൻ ഐക്യനാടുകളിലെ യൂറ്റാ സംസ്ഥാനത്തിൽ സ്ഥിതിചെയ്യുന്ന ഒരു ദേശീയോദ്യാനമാണ് ബ്രൈസ് കാന്യൺ ദേശീയോദ്യാനം (ഇംഗ്ലീഷ്: Bryce Canyon National Park ). ബ്രൈസ് കാന്യൺ ആണ് ഈ ദേശീയോദ്യാനത്തിലെ പ്രധാന കേന്ദ്രം. എന്നിരുന്നാലും പേര് സൂചിപ്പിക്കുന്നതുപോലെ ഇത് ഒരു കാന്യൺ(ഗിരികന്ദരം) അല്ല. പൗൻസാഗുന്റ് പീഠഭൂമിയുടെ കിഴക്കൻ അതിരിനോട് ചേർന്ന് രൂപം കൊണ്ടിരിക്കുന്ന പ്രകൃതിനിർമ്മിതമായ ആംഫിതിയറ്ററുകളുടെ ഒരു ശൃംഖലയാണ് ബ്രൈസ് കാന്യൺ. "ഹൂഡൂ" എന്നറിയപ്പെടുന്ന ഭൂമിശാസ്ത്ര ഘടകങ്ങൾക്ക് പ്രശസ്തമാണ് ഈ പ്രദേശം.


</doc>
<doc id="381733" url="https://ml.wikipedia.org/wiki?curid=381733" title="ഗോട്ട്ക സാൻഡൺ ദേശീയോദ്യാനം">
ഗോട്ട്ക സാൻഡൺ ദേശീയോദ്യാനം

ഗോട്ട്ക സാൻഡൺ ദേശീയോദ്യാനം (അക്ഷരാർത്ഥത്തിൽ ഗോട്ട്ലാൻറ് മണൽ ദ്വീപ്) മനുഷ്യവാസമില്ലാത്ത സ്വീഡനിലെ ഒരു ദ്വീപാണ്.

1909 മുതൽ ഒരു ദേശീയോദ്യാനമായി പരിഗണിക്കപ്പെടുന്ന ഇത് ബാൾട്ടിക് കടലിൽ ഫറോ ദ്വീപിന് 38 കിലോമീറ്റർ (24 മൈൽ) വടക്കായിട്ടാണ് ഇതു സ്ഥിതിചെയ്യുന്നത്.

നിയമപരമായി ഗോട്ട്ലാൻറ് പ്രവിശ്യയുടെ ഭാഗമായി ഇതിന് ഏതാണ്ട് 9 കിലോമീറ്റർ (5.6 മൈൽ) നീളവും 6 കിലോമീറ്റർ (3.7 മൈൽ) വീതിയുമുണ്ട്. ഇതിൻറെ ആകെ ചുറ്റളവ് 36 ചതുരശ്ര കിലോമീറ്ററാണ് (14 ചതുരശ്ര മൈൽ). ദ്വീപിലെ ഭൂരിഭാഗം പ്രദേശങ്ങളും മണൽ അടങ്ങിയിരിക്കുന്നു. ഇതിൽ ബീച്ചുകളും മണൽക്കുന്നുകളും പ്രത്യേകിച്ച് പൈൻ വനങ്ങളും ഉണ്ട്. ഗ്രേ സീലുകളുടെ കോളനിയായ ഇവിടെ ജന്തുക്കളുടെ എണ്ണം കുറവാണ്. എന്നിരുന്നാലും ഈ ദ്വീപ് നിരവധി അപൂർവ പ്രാണികളാലും ചെടികൾക്കും സമ്പന്നമാണ്. ഇതിൽ കശുബിയൻ വെച്ചുകളും നിരവധി ഓർക്കിഡുകളും ഉൾപ്പെടുന്നു. വേനൽക്കാലത്ത് സ്ഥിരമായി ഫറോ ദ്വീപിൽനിന്നും നൈനാഷാമിൽനിന്നും ഇവിടേയ്ക്ക് ബോട്ട് സർവ്വീസുകളുണ്ട്.


</doc>
<doc id="381737" url="https://ml.wikipedia.org/wiki?curid=381737" title="ഗാർഫിറ്റാൻ ദേശീയോദ്യാനം">
ഗാർഫിറ്റാൻ ദേശീയോദ്യാനം

ഗാർഫിറ്റാൻ ദേശീയോദ്യാനം (Swedish: "Garphyttans nationalpark") ലെകെബർഗ്ഗ് മുനിസിപ്പാലിറ്റിയിലെ ഒറെബ്രോയ്ക്കു പടിഞ്ഞാറ്,കിലിസ്‍ബെർഗെനിൽ സ്ഥിതിചെയ്യുന്ന സ്വീഡനിലെ ഒരു ദേശീയോദ്യാനമാണ്. ഈ ദേശീയോദ്യാനത്തിൻറെ വിസ്തൃതി 1.11 ചതുരശ്ര കിലോമീറ്ററാണ് (0.43 ചതുരശ്ര മൈൽ). 1857 മുതൽ സ്ഥിതിചെയ്യുന്നതും 1909 ൽ ദേശീയോദ്യാനമായി രൂപീകരിക്കപ്പെട്ടതുമായ ഇത് സ്വീഡനിലെ ഇത്തിരത്തിൽ ആദ്യത്തേതായിരുന്നു.


</doc>
<doc id="381739" url="https://ml.wikipedia.org/wiki?curid=381739" title="ക്വാൽകോം">
ക്വാൽകോം

ക്വാൽകോം വയർലെസ് ടെലികമ്മ്യൂണിക്കേഷൻ ഉത്പന്നങ്ങൾ രൂപകൽപന ചെയ്യുകയും അത് വിപണിയിലെത്തിക്കുകയും ചെയുന്ന ഒരു അമേരിക്കൻ ബഹുരാഷ്ട്ര സെമികണ്ടക്ടർ,ടെലികമ്മ്യൂണിക്കേഷൻ കമ്പനിയാണ്.
കമ്പനിയുടെ ആസ്ഥാനം യുണൈറ്റഡ് സ്റ്റേറ്റ്സിലെ കാലിഫോർണിയ സാൻ ഡിയാഗോ ,കാലിഫോർണിയിൽ സ്ഥിതി ചെയ്യുന്നു, ലോകമെമ്പാടും 224 സ്ഥലങ്ങളിൽ കമ്പനി പ്രവർത്തിക്കുന്നു.


</doc>
<doc id="381741" url="https://ml.wikipedia.org/wiki?curid=381741" title="ഫാർനെബോഫ്ജാർഡെൻ ദേശീയോദ്യാനം">
ഫാർനെബോഫ്ജാർഡെൻ ദേശീയോദ്യാനം

ഫാർനെബോഫ്ജാർഡെൻ ദേശീയോദ്യാനം (സ്വീഡിഷ്: "Färnebofjärdens nationalpark")സ്റ്റോക്ഹോമിന് 140 കിലോമീറ്റർ (87 മൈൽ) വടക്കായി ഡലാൽവെൻ നദി വിലങ്ങനെ കടന്നു പോകുന്നതുമായ സ്വീഡനിലെ ഒരു ദേശീയോദ്യാനമാണ്. ഡലാർണ, ഗാവ്‍ലെബോർഗ്ഗ് കൌണ്ടികളുടെ അതിരുകൾക്കിടയിൽ, 10,100 ഹെക്ടർ (25,000 ഏക്കർ) പ്രദേശം ഈ ദേശീയോദ്യാനത്തിൽ ഉൾപ്പെടുന്നു, അതിൽ 4,110 ഹെക്ടർ (10,200 ഏക്കർ) ജലമയമായ പ്രദേശമാണ്.


</doc>
<doc id="381743" url="https://ml.wikipedia.org/wiki?curid=381743" title="ഡ്ജുറോ ദേശീയോദ്യാനം">
ഡ്ജുറോ ദേശീയോദ്യാനം

ഡ്ജുറോ ദേശീയോദ്യാനം, സ്വീഡനിലെ ഏറ്റവും വലിയ തടാകമായ വനേണിലെ, ഡ്ജുറോ ദ്വീപസമൂഹത്തിലുൾപ്പെട്ട 30 ദ്വീപുകളാണ് ഈ ദേശീയോദ്യാനത്തിൻറെ ഭാഗങ്ങൾ. 1991 ലാണ് ഈ ദേശീയോദ്യാനം രൂപീകരിക്കപ്പെട്ടത്. ഈ ദേശീയോദ്യാനത്തിൻറെ ആകെ വിസ്തൃതി 24 ചതുരശ്ര കിലോമീറ്ററാണ് (9.3 ചതുരശ്ര മൈൽ). ഇക്കാലത്ത് ദ്വീപുകളിൽ മനുഷ്യവാസമില്ലെങ്കിലും വേട്ടക്കാരുടെ താമസത്തിനുള്ള താത്കാലിക വാസഗ്രഹങ്ങളും കാവൽക്കാരനില്ലാത്ത ലൈറ്റ്ഹൌസും ഇവിടെയുണ്ട്. ഇവിടെ കാണപ്പെടുന്ന കാട്ടുമൃഗങ്ങളിൽ, ഫല്ലൊ മാനുകളും ഓസ്‍പ്രേ, ഹോബ്ബി (ഒരു തരം പ്രാപ്പിടിയൻ) ഒയ്സ്റ്റർ കാച്ചറുകൾ, പക്ഷികളിൽ ഗ്രേറ്റ് ബ്ലാക്ക്-ബാക്ൿഡ് കടൽക്കാക്ക തുടങ്ങിയ വിവിധയിനം പക്ഷകളും ഉൾപ്പെടുന്നു. ഡ്ജുറോയുടെ ചക്രവാളത്തിൽ തെക്കുഭാഗത്തുനിന്ന് കിന്നെക്കുലെ പർവ്വതം മാത്രമാണ് വെള്ളമൊഴികെ ദൃശ്യമാകുന്നത്. ഡ്ജുറോ സന്ദർക്കുന്നവർ, പതിവായുള്ള ഫെറി സർവ്വീസിൻറെ അഭാവത്തിൽ വാടക ബോട്ടുകളെയാണ് ആശ്രയിക്കാറുള്ളത്.


</doc>
<doc id="381744" url="https://ml.wikipedia.org/wiki?curid=381744" title="ഡാൽബി സോഡെർസ്കോഗ് ദേശീയോദ്യാനം">
ഡാൽബി സോഡെർസ്കോഗ് ദേശീയോദ്യാനം

ഡാൽബി സോഡെർസ്കോഗ്, ദേശീയോദ്യാനം തെക്കൻ സ്വീഡനിലെ സ്കാനിയ പ്രവിശ്യയിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഇത്‍ ഡാൽബിയ്ക്കു സമീപമുള്ള ലുണ്ട് മുനിസിപ്പാലിറ്റിയിലാണ്. ഈ ദേശീയോദ്യാനത്തിൻറെ വിസ്തൃതി 0.36 ചതുരശ്ര കിലോമീറ്ററാണ് (0.14 ചതുരശ്ര മൈലാണ്). ഇത് പ്രാചീന വനങ്ങളുടെ തനതായ ശേഷിപ്പായി കരുതപ്പെട്ടിരുന്ന ഇത് 1918 ലാണ് ഇത് സ്ഥാപിക്കപ്പെട്ടത്. യഥാർത്ഥത്തിൽ മുൻകാലങ്ങളിൽ ഈ പ്രദേശം മേച്ചിൽസ്ഥലമായി ഉപയോഗിച്ചിരുന്നു. ചുണ്ണാമ്പുകല്ലും ചോക്കും കലർന്ന ഭൂപ്രകൃതിയാണിവിടെ. അതനാൽ സസ്യജാലങ്ങളാൽ സമ്പന്നമാണ്. അനേകം വസന്തകാലപുഷ്പങ്ങൾ ഇവിടെ കണ്ടുവരുന്നു.


</doc>
<doc id="381746" url="https://ml.wikipedia.org/wiki?curid=381746" title="ബ്ലാ ജംഗ്‍ഫ്രൺ">
ബ്ലാ ജംഗ്‍ഫ്രൺ

ബ്ലാ ജംഗ്‍ഫ്രൺ ("[the] blue virgin" or "[the] blue maid[en]") അഥവാ ബ്ലാക്കുള്ള, ബാൾട്ടിക് കടലിലുള്ള ഒരു സ്വീഡിഷ് ദ്വീപാണ്. കൽമാർ കടലിടുക്കിൽ സ്ഥിതിചെയ്യുന്ന ഇത്, വൻകരയിലെ പ്രവിശ്യായായ സ്മാലാൻറിനും ദ്വീപ് പ്രവിശ്യയായ ഓലാൻറിനും ഇടയ്ക്കായിട്ടാണ്. ഭരണപരമായി ഈ ജനപ്പാർപ്പില്ലാത്ത ദ്വീപ്, ഒസ്കാർഷാമിൻ മുനിസിപ്പാലിറ്റിയുടെ ഭാഗമാണ്. ഇത് ഏകദേശം 0.7 ചതുരശ്ര കിലോമീറ്റർ (0.27 ചതുരശ്ര മൈൽ) പ്രദേശം ഉൾക്കൊള്ളുകയും ഏറ്റവും കൂടിയ ഉയരം സമുദ്രനിരപ്പിൽനിന്ന് 86 മീറ്റർ (282 അടി) ആയിരിക്കുകയും ചെയ്യുന്നു.


</doc>
<doc id="381749" url="https://ml.wikipedia.org/wiki?curid=381749" title="ബ്ജോറൻലാൻറെറ്റ് ദേശീയോദ്യാനം">
ബ്ജോറൻലാൻറെറ്റ് ദേശീയോദ്യാനം

ബ്ജോറൻലാൻറെറ്റ് ദേശീയോദ്യാനം, വാസ്റ്റെർബോട്ടെൻ കൌണ്ടിയിലുള്ള സ്വീഡനിലെ ഒരു ദേശീയോദ്യാനമാണ്. 1991ലാണ് ഈ ദേശീയോദ്യാനം രൂപീകൃതമായത്. ഇത് ഏകദേശം 11 ചതുരശ്ര കിലോമീറ്റർ (4.2 ചതുരശ്ര മൈൽ) പ്രദേശത്തായി പരന്നു കിടക്കുന്നു.

ഭൂമിശാസ്ത്രപരമായി ഇത് ലാപ്പ്ലാൻറിൻറെ തെക്കേ അറ്റത്ത്, അസെലെ മുനിസിപ്പാലിറ്റിയിലെ ഫെഡ്രിക്ക കുഗ്രാമത്തിന് 30 കിലോമീറ്റർ (19 മൈൽ) തെക്കു പടിഞ്ഞാറായി സ്ഥിതിചെയ്യുന്നു.


</doc>
<doc id="381752" url="https://ml.wikipedia.org/wiki?curid=381752" title="വാർബി-ഓവൻസ് ദേശീയോദ്യാനം">
വാർബി-ഓവൻസ് ദേശീയോദ്യാനം

വാർബി-ഓവൻസ് ദേശീയോദ്യാനം ആസ്ത്രേലിയയിലെ വിക്റ്റോറിയയിലെ ഹ്യൂ മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ്. 14,655 ഹെക്റ്റർ പ്രദേശത്തായി വ്യാപിച്ചുകിടക്കുന്ന ഈ ദേശീയോദ്യാനം വൻഗറാറ്റയ്ക്കു പടിഞ്ഞാറായി ഏകദേശം 10 കിലോമീറ്ററും മെൽബണിൽ നിന്നും വടാക്കു-കിഴക്കായി 240 കിലോമീറ്ററും അകലെയാണ്. 

ഈ ദേശീയോദ്യാനത്തിന് ഈ പേരു ലഭിച്ചത് വാർബി മലനിരകളുടേയും നിന്നും ഓവൻസ് നദിയുടേയും പേരിൽ നിന്നാണ്. ഈ മേഖലയിൽ 1844 താമസമാരംഭിച്ച ബെൻ വാർഡി എന്ന ചെമ്മരിയാടുകർഷകനോടുള്ള ആദരസൂചകമായാണ് മലനിരകൾക്ക് അദ്ദേഹത്തിന്റെ പേരിട്ടത്. 1987ൽ സ്റ്റേറ്റ് ഫോറസ്റ്റ് ആയി സംരക്ഷിച്ച ഈ പ്രദേശത്തെ 2010 ജൂണിൽ ദേശീയോദ്യാനമായി പ്രഖ്യാപിച്ചു. ബോക്സ്-അയൺബാക്ക് വനആവാസവ്യവസ്ഥകൾ, ഇവയുമായി ബന്ധപ്പെട്ടിരിക്കുന്ന വംശനാശം നേരിട്ടുകൊണ്ടിരിക്കുന്ന അനേകം സ്പീഷീസുകളിൽപ്പെട്ട പക്ഷികൾ എന്നിവയെ സംരക്ഷിക്കുന്നതിലുള്ള പ്രാധാന്യം മൂലം  25,300 ഹെക്റ്റർ വിസ്തീർണ്ണമുള്ള പ്രധാനപ്പെട്ട പക്ഷിസങ്കേതമായ വാർബി-ചിൽറ്റേൺ ബോക്സ്-അയൺബാക്കിൽ ഈ ദേശീയോദ്യാനത്തിന്റെ ഭാഗങ്ങൾ ഉൾപ്പെട്ടിരിക്കുന്നു. 



</doc>
<doc id="381753" url="https://ml.wikipedia.org/wiki?curid=381753" title="വിൽസൺസ് പ്രൊമോന്ററി ദേശീയോദ്യാനം">
വിൽസൺസ് പ്രൊമോന്ററി ദേശീയോദ്യാനം

വിൽസൺസ് പ്രൊമോന്ററി ദേശീയോദ്യാനം,  ആസ്ത്രേലിയയിലെ വിക്റ്റോറിയയിലെ ഗിപ്പ്സ്ലാന്റ് മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ്. വിൽസൺസ് പ്രോം" എന്നും "ദി പ്രോം  എന്നും ഈ ദേശീയോദ്യാനം  പൊതുവായി അറിയപ്പെടുന്നു. മെൽബണിൽ നിന്നും ഏകദേശം 157കിലോമീറ്റർ തെക്കു-കിഴക്കായാണ് ഈ ദേശീയോദ്യാനത്തിന്റെ സ്ഥാനം.

ഈ ദേശീയോദ്യാനം ബുഷ്വോക്കർമാർക്ക് വളരെ പ്രിയപ്പെട്ടതാണ്. ടൈഡൽ നദി യുടെ അഴിമുഖത്തിനു സമീപത്തായുള്ള കാമ്പിങ് മേഖലയിൽ അനേകം ലോഡ്ജുകളും സർവീസ്ഡ് കാമ്പിങ് മേഖലകളുമുണ്ട്.



</doc>
<doc id="381755" url="https://ml.wikipedia.org/wiki?curid=381755" title="കേപ്പ് ലെ ഗ്രാന്റ് ദേശീയോദ്യാനം">
കേപ്പ് ലെ ഗ്രാന്റ് ദേശീയോദ്യാനം

കേപ്പ് ലെ ഗ്രാന്റ് ദേശീയോദ്യാനം പടിഞ്ഞാറൻ ആസ്ത്രേലിയയിൽ സ്ഥിതിചെയ്യുന്ന ഒരു ദേശീയോദ്യാനമാണ്. പെർത്തിൽ നിന്നും 631 കിലോമീറ്റർ തെക്കു-കിഴക്കായും എസ്പെരാൻസിൽ നിന്നും 56 കിലോമീറ്റർ കിഴക്കായുമാണ് ഈ ദേശീയോദ്യാനത്തിന്റെ സ്ഥാനം. 31,801 ഹെക്റ്റർ പ്രദേശത്തായാണ് ഈ ദേശീയോദ്യാനം വ്യാപിച്ചുകിടക്കുന്നത്.

200 മില്യൺ വർഷങ്ങളായി കടലിനു മുകളിൽ ഉയർന്നുനിൽക്കുന്നതും മഞ്ഞുമൂടാത്തതുമായ പുരാതനമായ ഭൂഭാഗമാണ് ഈ പ്രദേശം. ഇക്കാരണത്താൽ പ്രാചീനമായ അനേകം സ്പീഷീസുകളുടെ വസിക്കുന്ന പ്രദേശമാണിവിടം.

ബ്രൂണി ഡെൻട്രെകാസ്റ്റിയക്സിന്റെ 1792 പര്യവേക്ഷണത്തിലെ അനേകം കപ്പലുകളിൽ ഒന്നായ L'Espérance ലെ ഉദ്യോഗസ്ഥരിൽ ഒരാളുടെ പേരിൽ നിന്നാണ് ലെ ഗ്രാന്റ് എന്നു വന്നത്.


</doc>
<doc id="381756" url="https://ml.wikipedia.org/wiki?curid=381756" title="കൊലിയർ റേഞ്ച് ദേശീയോദ്യാനം">
കൊലിയർ റേഞ്ച് ദേശീയോദ്യാനം

കൊലിയർ റേഞ്ച് ദേശീയോദ്യാനം പടിഞ്ഞാറൻ ആസ്ത്രേലിയയിലെ പിൽബാറ മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ്. പെർത്തിൽ നിന്നും വടക്കു-കിഴക്കായി 878 കിലോമീറ്റർ അകലെയാണ് ഈ ദേശീയോദ്യാനം.

ഈ ദേശീയോദ്യാനത്തിന്റെ ഏറ്റവും അടുത്തുള്ള പട്ടണം ന്യൂമാൻ ആണ്. വടക്കു ഭാഗത്തായി ഏകദേശം 166 കിലോമീറ്റർ അകലെ സ്ഥിതിചെയ്യുന്ന ഈ പട്ടണം കുമാറിനായ്ക്കടുത്താണ്. അനേകം ദേശീയോദ്യാനങ്ങളിൽ ഒന്നായ ഇത് 1978ലാണ് സ്ഥാപിതമായത്. 



</doc>
<doc id="381758" url="https://ml.wikipedia.org/wiki?curid=381758" title="അട്ടിവെരി പക്ഷിസങ്കേതം">
അട്ടിവെരി പക്ഷിസങ്കേതം

ഇന്ത്യൻ സംസ്ഥാനമായ കർണ്ണാടകയിലെ ഉത്തര കന്നട ജില്ലയിൽ മുണ്ട്ഗോഡ് താലൂക്കിൽ സ്ഥിതിചെയ്യുന്ന പക്ഷിസങ്കേതമാണ് അട്ടിവെരി പക്ഷിസങ്കേതം (). ഇത് മുണ്ട്ഗോഡിൽ നിന്നും 15 കിലോമീറ്ററും ഹുബ്ലി-ധർവാടിൽ നിന്ന് 43 കിലോമീറ്ററും അകലെയാണ്. 

അട്ടിവെരി തടാകത്തിന്റെ ചുറ്റുമായാണ് ഈ പക്ഷിങ്കേതം സ്ഥിതിചെയ്യുന്നത്. ഏതാണ്ട് 2.23 ചതുരശ്രകിലോമീറ്റർ വിസ്തൃതിയിൽ ഈ പക്ഷിസങ്കേതം സ്ഥിതിചെയ്യുന്നു. ഈ പക്ഷിസങ്കേതത്തിൽ നദീസമീപ വനങ്ങളാണ് കൂടുതലും ഉള്ളത്.

കാലിമുണ്ടി, ചെറിയ നീർക്കാക്ക, കഷണ്ടിക്കൊക്ക്, ചട്ടുകക്കൊക്കൻ, മീൻകൊത്തിച്ചാത്തൻ, നാട്ടുവേഴാമ്പൽ, വയൽക്കോതി തുടങ്ങിയവയാണ് ഇവിടെ കാണപ്പെടുന്ന പ്രധാന പക്ഷിവർഗ്ഗങ്ങൾ. പക്ഷിസങ്കേതത്തിനുചുറ്റുമുള്ള പാടശേഖരങ്ങൾ വിവിധ തരത്തിലുള്ള ജലജീവികളെയും ആകർഷിക്കുന്നു.

നവംബർ മുതൽ മാർച്ച് വരെയാണ്ഈ ദേശീയോദ്യാനം സന്ദർശിക്കാവുന്ന നല്ല സമയം.


</doc>
<doc id="381760" url="https://ml.wikipedia.org/wiki?curid=381760" title="ഡ്രോവേഴ്സ് കേവ് ദേശീയോദ്യാനം">
ഡ്രോവേഴ്സ് കേവ് ദേശീയോദ്യാനം

ഡ്രോവേഴ്സ് കേവ് ദേശീയോദ്യാനം പടിഞ്ഞാറൻ ആസ്ത്രേലിയയിലെ വീറ്റ്ബെൽറ്റ് മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഇത് പെർത്തിൽ നിന്നും വടക്കു-പടിഞ്ഞാറായി 201 കിലൊമീറ്റർ അകലെയാണ്. പടിഞ്ഞാറായി 6 കിലോമീറ്റർ അകലെയുള്ള ജൂറിയൻ ബേ ആണ് ഈ ദേശീയോദ്യാനത്തിന് ഏറ്റവും അടുത്തുള്ള പട്ടണം.

ഈ ദേശീയോദ്യാനത്തിൽ ചുണ്ണാമ്പുകല്ലുകൾ ഉണ്ട്. ദേശീയോദ്യാനത്തിന്റെ അതിർത്തിയ്ക്കുള്ളിൽ സ്ഥിതിചെയ്യുന്ന അനേകം ഗുഹകളുമുണ്ട്. പൊതുജനങ്ങളുടെ സുരക്ഷയ്ക്കും വാന്റലിസം തടയാനുമായി സന്ദർശകർക്ക് പ്രവേശിക്കാൻ കഴിയാത്ത വിധം അനേകം ഗുഹകളെ മറവുകൾ ഉപയോഗിച്ച് അടച്ചിട്ടുണ്ട്. 

ഹേസ്റ്റിങ്സ്, മൂറ, ഓൾഡ് നദി, മിസ്റ്റിറി ഗുഹകൾ എന്നിവ ഈ ദേശീയോദ്യാനത്തിലുള്ള ചില ഗുഹകളാണ്. ഫോസിലുകൾ ഉൾക്കൊള്ളുന്നതിനാൽ ഹേസ്റ്റിങ്സ് ഗുഹ പ്രശസ്തമാണ്. 


</doc>
<doc id="381761" url="https://ml.wikipedia.org/wiki?curid=381761" title="ഫ്രാങ്ക് ഹാൻ ദേശീയോദ്യാനം">
ഫ്രാങ്ക് ഹാൻ ദേശീയോദ്യാനം

ഫ്രാങ്ക് ഹാൻ ദേശീയോദ്യാനം പടിഞ്ഞാറൻ ആസ്ത്രേലിയയിൽ സ്ഥിതിചെയ്യുന്ന ഒരു ദേശീയോദ്യാനമാണ്. തലസ്ഥാനമായ പെർത്തിന്റെ കിഴക്കു-തെക്കുകിഴക്കായി 428 കിലോമീറ്റർ അകലെയായി ഗ്രേസ് തടാകത്തിന്റെ തീരത്തായാണ് ഈ ദേശീയോദ്യാനത്തിന്റെ സ്ഥാനം. ഈ ജില്ലയുടെ ആദ്യത്തെ പര്യവേക്ഷകനായ ഫ്രാങ്ക് ഹാന്നിന്റെ പേരിൽ നിന്നാണ് ദേശീയോദ്യാനത്തിന് ഈ പേരു ലഭിക്കുന്നത്. കാലങ്ങൾക്കനുസരിച്ച് പൂക്കുന്ന വനപുഷ്പങ്ങൾ ഉൾപ്പെടെയുള്ള രു വിപുലമായ ശ്രേണിയിലുള്ള സസ്യങ്ങൾ ഈ ദേശീയോദ്യാനത്തിൽ ഉൾപ്പെടുന്നു.

1970 ഒക്റ്റോബർ 30 നാണ് ഈ ദേശീയോദ്യാനത്തിന് ഔദ്യോഗികമായി പേരിടുന്നത്. 


</doc>
<doc id="381762" url="https://ml.wikipedia.org/wiki?curid=381762" title="ഗ്ലൗസെസ്റ്റർ ദേശീയോദ്യാനം">
ഗ്ലൗസെസ്റ്റർ ദേശീയോദ്യാനം

ഗ്ലൗസെസ്റ്റർ ദേശീയോദ്യാനം പടിഞ്ഞാറൻ ആസ്ത്രേലിയയിലെ ഒരു ദേശീയോദ്യാനമാണ്. പെർത്തിൽ നിന്നും തെക്കായി 281 കിലോമീറ്ററും പെംബെർട്ടണിൽ നിന്നും ഏകദേശം 3 കിലോമീറ്ററും അകലെയാണ് ഈ ദേശീയോദ്യാനം.

ഈ ദേശീയോദ്യാനത്തിൽ പ്രശസ്തമായ ഒരു കാറി മരമായ ഗ്ലൗസസ്റ്റർ മരമുണ്ട്. മരത്തിൽ ഉറപ്പിച്ച കയറുന്നതിനായുള്ള ആണികളിലൂടെ കാഴ്ച്ചകൾ കാണാനുള്ള 61 മീറ്റർ ഉയരത്തിലുള്ള ഒരു പ്ലാറ്റ്ഫോമിലേക്ക് കയറാം. 1946ൽ ഈ മേഖല സന്ദർശിച്ച മുൻ ഗവർണർ ജനറലായ ഡ്യൂക്ക് ഓഫ് ഗ്ലൗസെസ്റ്ററിന്റെ പേരാണ് ഈ മരത്തിനും ദേശീയോദ്യാനത്തിനുമിട്ടിരിക്കുന്നത്. 



</doc>
<doc id="381765" url="https://ml.wikipedia.org/wiki?curid=381765" title="ഗൂൻഗറി ദേശീയോദ്യാനം">
ഗൂൻഗറി ദേശീയോദ്യാനം

ഗൂൻഗറി ദേശീയോദ്യാനം പടിഞ്ഞാറൻ ആസ്ത്രേലിയയിലെ ഒരു ദേശീയോദ്യാനമാണ് . പെർത്തിൽ നിന്നും കിഴക്കായി 592 കിലോമീറ്ററും കൽഗൂർലിയ്ക്കു വടക്കായി ഏകദേശം 94 കിലോമീറ്ററും അകലെയാണ് ഈ ദേശീയോദ്യാനത്തിന്റെ സ്ഥാനം.

2007ൽ സർക്കാറിൽ നിന്നുള്ള $70,000 വാങ്ങി ഈ ദേശീയോദ്യാനത്തിന്റെ അടിസ്ഥാനസൗകര്യങ്ങൾ മെച്ചപ്പെടുത്തിയിട്ടുണ്ട്. 

കൂൽഗാർഡി, മുർചിസൺ ബയോജ്യോഗ്രഫിക്കൽ റീജ്യണുകൾ തമ്മിലുള്ള സംക്രമണമേഖലയാണ് ഗൂൻഗറി. 



</doc>
<doc id="381766" url="https://ml.wikipedia.org/wiki?curid=381766" title="കാപിറ്റോൾ റീഫ് ദേശീയോദ്യാനം">
കാപിറ്റോൾ റീഫ് ദേശീയോദ്യാനം

അമേരിക്കൻ ഐക്യനാടുകളിലെ, യൂറ്റാ സംസ്ഥാനത്തിൽ സ്ഥിതിചെയ്യുന്ന ഒരു ദേശീയോദ്യാനമാണ് കാപിറ്റോൾ റീഫ് ദേശീയോദ്യാനം (ഇംഗ്ലീഷ്: Capitol Reef National Park). ആണ് ഈ ദേശീയോദ്യാനത്തിന്റെ വിസ്തൃതി. തെക്കുനിന്ന് വടക്കോട്ട് ഏകദേശം നീളത്തിൽ വ്യാപിച്ചിരിക്കുന്ന ഈ പ്രദേശത്തിന്റെ വീതി ശരാശരി വെറും മാത്രമാണ്. ഭൂരിഭാഗവും മരുപ്രദേശമായ ഈ ഉദ്യാനം, 1971ലാണ് സ്ഥാപിതമായത്.

ഏതാണ്ട് 65 ദശലക്ഷം വർഷങ്ങൾക്കുമുമ്പ് ഭൂവൽക്കത്തിൽ രൂപം കൊണ്ട വാട്ടെർപോക്കറ്റ് ഫോൾഡ് എന്നറിയപ്പെടുന്ന മടക്ക്, ഈ ദേശീയോദ്യാനത്തിൽ വരുന്നു. വടക്കേ അമേരിക്കയിലെ തന്നെ ഏറ്റവും വലിയ മോണോക്ലൈനുകളിൽ ഒന്നാണ് ഇത്. 


</doc>
<doc id="381768" url="https://ml.wikipedia.org/wiki?curid=381768" title="ഗൾ റോക്ക് ദേശീയോദ്യാനം">
ഗൾ റോക്ക് ദേശീയോദ്യാനം

ഗൾ റോക്ക് ദേശീയോദ്യാനം പടിഞ്ഞാറൻ ആസ്ത്രേലിയയിലെ അൽബനിയ്ക്കു തെക്കു-കിഴക്കായി 25 കിലോമീറ്റർ അകലെയായി സ്ഥിതിചെയ്യുന്ന ഒരു ദേശീയോദ്യാനമാണ്. 2006 ൽ സ്ഥാപിതമായ ഈ ദേശീയോദ്യാനം പടിഞ്ഞാറൻ ആസ്ത്രേലിയയിലെ 97 ആം ദേശീയോദ്യാനമാണ്. 2,593 ഹെക്റ്റർ പ്രദേശത്തായി ഈ ദേശീയോദ്യാനം വ്യാപിച്ചുകിടക്കുന്നു.


</doc>
<doc id="381770" url="https://ml.wikipedia.org/wiki?curid=381770" title="ഹസെൽ ദേശീയോദ്യാനം">
ഹസെൽ ദേശീയോദ്യാനം

ഹസെൽ ദേശീയോദ്യാനം പടിഞ്ഞാറൻ ആസ്ത്രേലിയയിലെ ഗ്രേറ്റ് സൗത്തേൺ മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ്. പെർത്തിൽ നിന്നും തെക്കു-കിഴക്കായി 367 കിലോമീറ്ററും അൽബനിയ്ക്കു വടക്കു-കിഴക്കായി 57 കിലോമീറ്ററും അകലെയാണിതിന്റെ സ്ഥാനം. 

ഈ ദേശീയോദ്യാനത്തിൽ പ്രവേശിക്കാൻ പ്രവേശനഫീസില്ല. സന്ദർശകർക്കായി യാതൊരുവിധസംവിധാനങ്ങളുമില്ല. 

വളരെ അപൂർവ്വമായ ബ്രൗൺദ് ബാങ്ക്സിയകളുടെ 100 മുതൽ 200 വരെ എണ്ണത്തെ ഈ ദേശീയോദ്യാനത്തിനുള്ളിൽ കാണാം. 



</doc>
<doc id="381772" url="https://ml.wikipedia.org/wiki?curid=381772" title="ഹിഡൻ വാലി ദേശീയോദ്യാനം">
ഹിഡൻ വാലി ദേശീയോദ്യാനം

മിറിമാ ദേശീയോദ്യാനം പടിഞ്ഞാറൻ ആസ്ത്രേലിയയ്ക്ക് ഏറ്റവും വടക്കായി, കിംബെർലി മേഖലയുടെ കിഴക്കൻ വശത്തായാണ് സ്ഥിതിചെയ്യുന്നത്. ഹിഡൻ വാലി ദേശീയോദ്യാനം എന്നാണ് ഇത് പൊതുവേ അറിയപ്പെടുന്നത്. 

ആദിവാസികളായ മിറിയുവുങ്ങുകൾക്ക് വളരെ പ്രാധാന്യമുള്ള സ്ഥലമാണിവിടം. ഈ ദേശീയോദ്യാനത്തിനുള്ളിൽ റോക്ക് ആർട്ടിന്റെ അനേകം മാതൃകകൾ കാണാം. 



</doc>
<doc id="381773" url="https://ml.wikipedia.org/wiki?curid=381773" title="ബങ്കപുര മയിൽ സങ്കേതം">
ബങ്കപുര മയിൽ സങ്കേതം

കർണ്ണാടകയിലെ ഹവേരി ജില്ലയിലെ ബങ്കപുര കോട്ടയ്ക്കകത്ത് സ്ഥിതിചെയ്യുന്ന സങ്കേതമാണ് ബങ്കപുര മയിൽ സങ്കേതം. കർണ്ണാടകയിലുള്ള മറ്റൊരു മയിൽ സങ്കേതം അടിചുഞ്ചനഗിരി മയിൽ സങ്കേതമാണ്. 

ഖിലാരി ബുൾസിനു വേണ്ടിയുള്ള പശു ഫാം ഇവിടെ സ്ഥിതിചെയ്യുന്നു. ഇവിടത്തെ കിടങ്ങിനുള്ളിലെ സ്ഥലം മയിൽ സങ്കേതത്തിന് വളരെ പറ്റിയതാണ്. 36 കിലോമീറ്റർ നീളവും 10-15 മീറ്റർ വീതിയും 7-8 മീറ്റർ ആഴവുമുള്ള കിടങ്ങിനുള്ളിലാണ് ഈ സങ്കേതം.

കിടങ്ങിന്റെ കരയിൽ അക്കേഷ്യ, വേപ്പ് തുടങ്ങിയ മരങ്ങൾ വളരുന്നു. ചോളം, ജോവർ തുടങ്ങിയ വിളകൾ പശുക്കൾക്കായി വളർത്തുന്നത് മയിലിനും പ്രീയപ്പെട്ടവയാണ്.

മയിലിന്റെ പ്രജനനത്തിനുവേണ്ടി പ്രത്യേകമായി സജ്ജീകരിക്കപ്പെട്ടിട്ടുള്ള രാജ്യത്തെ രണ്ടാമത്തെ സങ്കേതമാണ് ബങ്കപൂരിലേത്.

2006 ജൂൺ 9 ന് ഇന്ത്യാസർക്കാർ ഈ പ്രദേശം മയിൽ സങ്കേതമായി പ്രഖ്യാപിച്ചു. 

ചരിത്രപ്രസിദ്ധമായ ബങ്കപുര കോട്ടയുടെ അവശിഷ്ടങ്ങൾക്കുള്ളിലാണ് ഈ സങ്കേതം സ്ഥിതിചെയ്യുന്നത്. 139 ഏക്കറോളം വരുന്ന പ്രദേശം ഈ സങ്കേതമായി രൂപപ്പെട്ടിരിക്കുന്നു. ആഴമേറിയ കിടങ്ങിനാൽ ചുറ്റപ്പെട്ട പ്രദേശമായതുകൊണ്ട് ഇവിടം മയിലുകളുടെ സംരക്ഷണത്തിന് പറ്റിയതാണ്. 1919 ൽ ഒന്നാം ലോകമഹായുദ്ധത്തിനു ശേഷം ഇവിടെ ഒരു പശു ബ്രീഡിംഗ് ഫാം നിർമ്മിച്ചു. 90 ഏക്കറോളം സ്ഥലം ഈ ഫാമിനായി മാറ്റിവച്ചിരിക്കുന്നു. 

1,000ത്തിലധികം മയിലുകൾ ഈ സങ്കേതത്തിൽ വസിക്കുന്നു. മനുഷ്യരുടെ ഇടപെടലിലുള്ള നിയന്ത്രണം മയിലുകളുടെ പ്രജനനത്തിനെ വലിയതോതിൽ സഹായിച്ചിട്ടുണ്ട്. കിടങ്ങിനുള്ളിലെ 4 കിലോമീറ്ററോളം വരുന്ന പ്രദേശത്ത് മയിലുകൾ സ്വൈരവിഹാരം നടത്തുന്നു. 

ബങ്കപുര കോട്ടക്കുള്ളിലുള്ള മറ്റ് പക്ഷികൾ മരംകൊത്തി, great-horned owl, babbler, magpie, robin, green bee eater, nightjar, മൈന, paradise flycatcher, കൽമണ്ണാത്തി, spotted dove, parakeets, മീൻകൊത്തി, നാട്ടുവേഴാമ്പൽ, blue tailed bee eater, പരുന്ത്, തുന്നാരൻ എന്നിവയാണ്. 


</doc>
<doc id="381777" url="https://ml.wikipedia.org/wiki?curid=381777" title="ഗ‍ജ്നീർ വന്യജീവി സങ്കേതം">
ഗ‍ജ്നീർ വന്യജീവി സങ്കേതം

ഇന്ത്യൻ സംസ്ഥാനമായ രാജസ്ഥാനിലെ ബിക്കാനീറിൽനിന്നും 32 കിലോമീറ്റർ അകലെ സ്ഥിതിചെയ്യുന്ന വന്യജീവിസങ്കേതമാണ് ഗജ്നീർ വന്യജീവിസങ്കേതം. മുമ്പ് ബിക്കാനീർ മഹാരാജാവിന്റെ വേട്ടസ്ഥലമായിരുന്നു ഇവിടം. ഈ വന്യജീവിസങ്കേതത്തിനുള്ളിൽ ഒരു തടാകമുണ്ട്. മൃഗങ്ങൾ ദാഹം തീർക്കാൻ ഈ തടാകത്തെ ആശ്രയിക്കുന്നു. ചീറ്റ റീഇൻട്രോഡക്ഷൻ ഇൻ ഇന്ത്യ പദ്ധതിക്കായി നിർദ്ദേശിക്കപ്പെട്ടിട്ടുള്ള സ്ഥലമാണിത്.

ഈ വന്യജീവിസങ്കേതത്തിലുള്ള തടാകം അനേകം ജീവികളെ ആകർഷിക്കുന്നു. ഇവിടെ കാണപ്പെടുന്ന ജീവികൾ വൈൾഡ്ഫൗൾ, മാൻ, ഇംപാല, നീലക്കാള, ചിങ്കാരമാൻ, കൃഷ്ണമൃഗം, ഫെന്നെക് കുറുക്കൻ, കാട്ടുപന്നി എന്നിവയാണ്. 


</doc>
<doc id="381781" url="https://ml.wikipedia.org/wiki?curid=381781" title="ജയമംഗലി കൃഷ്ണമൃഗ സങ്കേതം">
ജയമംഗലി കൃഷ്ണമൃഗ സങ്കേതം

ഇന്ത്യൻ സംസ്ഥാനമായ കർണ്ണാടകയിലെ തുംകൂർ ജില്ലയിൽ സ്ഥിതിചെയ്യുന്ന സങ്കേതമാണ് ജയമംഗലി കൃഷ്ണമൃഗ സംരക്ഷിത പ്രദേശം. ഇത് തുംകൂർ ജില്ലയിലെ ഏക സംരക്ഷിത പ്രദേശമാണിത്. കർണ്ണാടകയിലെ വടക്ക്കിഴക്കേയറ്റത്തുള്ള തുംകൂർ ജില്ലയിലെ മധുഗിരി താലൂക്കിലെ മെയ്ദനഹള്ളിയുടെ അടുത്താണിത് സ്ഥിതിചെയ്യുന്നത്. മെയ്ദനഹള്ളി സംരക്ഷിത പ്രദേശം എന്നായിരുന്നു ഇതിന്റെ മുമ്പുള്ള പേര്. ഇത് ഡെക്കാൺ പീഠഭൂമിയുടെ ഭാഗമാണ്. ആന്ധ്രാപ്രദേശിലെ അനന്തപൂർ ജില്ലയുമായി അതിർത്തി പങ്കിടുന്ന പ്രദേശമാണിത്. 3.23 ചതുരശ്രകിലോമീറ്റർ പുൽമേടുകളും യൂക്കാലിപ്റ്റസ് കാടുകളും അക്കേഷ്യ മരങ്ങളും നിറഞ്ഞ പ്രദേശമാണിത്. റാണിബെന്നൂർ കൃഷ്ണമൃഗ സങ്കേതം കഴിഞ്ഞാൽ കർണ്ണാടകയിൽ ഏറ്റവും കൂടുതൽ കൃഷ്ണമൃഗത്തിനെ കാണപ്പെടുന്ന പ്രദേശമാണിത്. 

കർണ്ണാടകയിലെ മധുഗിരി പട്ടണത്തിൽ നിന്നും 23 കിലോമീറ്റർ ദൂരെയാണ് ഈ സംരക്ഷിത പ്രദേശം. ആന്ധ്രാപ്രദേശിലെ ഹിന്ദുപൂർ പട്ടണത്തിൽ നിന്നും 20 അകലെയാണിത്. ഈ പ്രദേശത്തിന്റെ ഭൂസ്ഥിരാങ്കം 13 44’ 20” N and 7 19’ 41” E ആണ്. 




</doc>
<doc id="381787" url="https://ml.wikipedia.org/wiki?curid=381787" title="സൈരന്ധ്രിക്കടുവ">
സൈരന്ധ്രിക്കടുവ

കേരളത്തിൽ കാണപ്പെടുന്ന കടുവത്തുമ്പി കുടുംബത്തിൽപ്പെട്ട ശരീരത്തിന് കറുപ്പ് നിറമുള്ള മഞ്ഞ വരകുളുള്ള കല്ലൻതുമ്പിയിനമാണ് സൈരന്ധ്രിക്കടുവ.

മറ്റു കല്ലൻ തുമ്പികളുമായി സാമ്യമുണ്ടെങ്കിലും പിൻകഴുത്തിലെ പൊട്ടുകളും ചെറുവാലുകളുടെ ആകൃതിയും ഇവയെ തിരിച്ചറിയുവാൻ സഹായിക്കും. കേരളത്തിലെ കാടുകളിൽ വളരെ അപൂർവ്വമാണ് ഈ തുമ്പി. നിത്യരഹിത വനങ്ങളിലെ വലിയ അരുവികളിലാണ് ഈ തുമ്പിയെ കണ്ടെത്തിയിട്ടുള്ളത്. കണ്ണുകൾക്ക് നീല കലർന്ന പച്ച നിറമാണ്. തലയുടെ മുകൾ ഭാഗം മഞ്ഞ നിറമാണ്. പിൻ കഴുത്തിന്കറുത്ത നിറവും അതിൽ മഞ്ഞ നിറത്തിലുള്ള വലിയ പൊട്ടും വശങ്ങളിലായി ചെറിയ രണ്ട് പൊട്ടുകളുമുണ്ട്. കറുത്ത നിറമുള്ള ഉരസ്സിൽ മഞ്ഞ വരകളുണ്ട്. ഉദരത്തിനും കറുപ്പ് നിറമാണ്. കൂടാതെ ചെറിയ മഞ്ഞ വളയങ്ങളുമുണ്ട്. കാലുകൾക്ക് കറുപ്പ് നിറമാണ്. സുതാര്യമായ ചിറകുകളാണ് ഇവയ്ക്കുള്ളത്. ഇവയുടെ പെൺതുമ്പിയെ ഇതുവരെ കണ്ടെത്തിയിട്ടില്ല. അരുവികളിലെ നനവാർന്ന പ്രദേശങ്ങളിലാണ് കാണപ്പെടുന്നത്. ചെടികളുടെ ഇലകളിൽ പതുങ്ങിയിരിക്കാനാണ് ഇഷ്ടം. ഇതിന്റെ ജനുസ്സിൽ ഒരു സ്പീഷിസ് മാത്രമാണ് ഇതുവരെ കണ്ടെത്തിയിട്ടുള്ളത്.



</doc>
<doc id="381789" url="https://ml.wikipedia.org/wiki?curid=381789" title="ആർച്ചിപ്പെലാഗോ ദേശീയോദ്യാനം">
ആർച്ചിപ്പെലാഗോ ദേശീയോദ്യാനം

ആർക്കിപെലാഗോ ദേശീയോദ്യാനം  (സ്വീഡിഷ്: "Skärgårdshavets nationalpark", ഫിന്നിഷ്: "Saaristomeren kansallispuisto"), തെക്കുപടിഞ്ഞാറൻ ഫിൻലാൻഡിലെ ഒരു ദേശീയോദ്യാനമാണ്. 1983 ൽ സ്ഥാപിതമായ ഈ ദേശീയോദ്യാനം 500 ചതുരശ്ര കിലോമീറ്ററാണ് (193 ചതുരശ്ര മൈൽ) വിസ്തീർണ്ണത്തിൽ ഒരു വലിയ ഭൂപ്രദേശത്തായി പരന്നു കിടക്കുന്നു. ദ്വീപസമൂഹത്തിലെ ചില ദ്വീപുകൾക്ക് 1 ചതരുരശ്ര കിലോമീററർ മാത്രം വിസ്തൃതിയാണുള്ളത്. വലിയ ദ്വീപകൾ മനുഷ്യവാസമുള്ളവയും കൂടുതലും സ്വകാര്യ ഉടമസ്ഥതയിലുള്ളതുമാണ്. ഇവ ദേശീയോദ്യാനത്തിൻറെ ഭാഗമല്ല.

യുനെസ്കോയുടെ ബയോസ്ഫിയർ റിസർവ്വിൻറെ ഭാഗമായ ഈ ദേശീയോദ്യാനം, 2007 ൽ പാൻ പാർക്ക്സ് സർട്ടിഫിക്കറ്റ് കരസ്ഥമാക്കി.


</doc>
<doc id="381791" url="https://ml.wikipedia.org/wiki?curid=381791" title="റാണിബെന്നൂർ കൃഷ്ണമൃഗ സങ്കേതം">
റാണിബെന്നൂർ കൃഷ്ണമൃഗ സങ്കേതം

ഇന്ത്യൻ സംസ്ഥാനമായ കർണ്ണാടകയിലെ ഹാവേരി ജില്ലയിൽ സ്ഥിതിചെയ്യുന്ന സങ്കേതമാണ് റാണിബെന്നൂർ കൃഷ്ണമൃഗസങ്കേതം. റാണിബെന്നൂർ പട്ടണത്തിൽനിന്ന് 8 കിലോമീറ്റർ അകലെയാണ് ഈ സങ്കേതം സ്ഥിതിചെയ്യുന്നത്. ഈ സങ്കേതം പരസ്പരബന്ധമില്ലാത്ത കിഴക്കും പടിഞ്ഞാറുമുള്ള രണ്ട് ഭാഗമായാണ് സ്ഥിതിചെയ്യുന്നത്. ഈ സങ്കേതത്തിന് 14.87 ചതുരശ്രകിലോമീറ്റർ വിസ്തൃതിയുണ്ട്. ഇതിന്റെ ചുറ്റുമുള്ള ബഫർ പ്രദേശത്തിന് 104.13 ചതുരശ്രകിലോമീറ്റർ വിസ്തൃതിയുണ്ട്. ഈ പ്രദേശം പ്രധാനമായി യൂക്കാലിപ്റ്റസ് മരങ്ങളും കുറ്റിക്കാടുകളുമാണ്. ഇവിടെ വംശനാശഭീഷണിയുള്ള ഇന്ത്യൻ ബസ്റ്റാർഡ് പക്ഷിയും കുറുക്കന്മാരും അധിവസിക്കുന്നു. 2002 മുതൽ ഇവിടെനിന്ന് ഇന്ത്യൻ ബസ്റ്റാർഡ് പക്ഷിയെ കണ്ടിട്ടില്ല. 2005 ലെ കണക്കെടുപ്പ് പ്രകാരം 6000 കൃഷ്ണമൃഗങ്ങൾ ഈ സങ്കേതത്തിലുണ്ട്. ഈ സങ്കേതത്തിനു ചുറ്റും അനേകം കൃഷിയിടങ്ങൾ സ്ഥിതിചെയ്യുന്നു. കൃഷ്ണമൃഗത്തിനെ കാണാനായി സന്ദർശിക്കാവുന്ന സമയം ഒക്ടോബർ മുതൽ മാർച്ച് വരെയാണ്. 

കൃഷ്ണമൃഗങ്ങളെ സംരക്ഷിക്കുന്നതിനായി റാണിബെന്നൂർ കൃഷ്ണമൃഗ സങ്കേതം 1974 ജൂൺ 17 ന് പ്രഖ്യാപിച്ചു. 

ബംഗളൂരുവിൽ നിന്നും 301 കിലോമീറ്റർ അകലെ ഹാവേരി ജില്ലയിലാണ് ഈ സങ്കേതം. റാണിബെന്നൂർ പട്ടണത്തിൽ നിന്ന് 8 കിലോമീറ്റർ അകലെയാണിവിടം. ഭരണനിർവ്വഹണത്തിനായി ഈ സങ്കേതം മൂന്ന് ഭാഗങ്ങളായി തിരിച്ചിരിക്കുന്നു. ഹുലാതി, ഹുനസിക്കട്ടി, അളഗെരി എന്നിവയാണവ. 


</doc>
<doc id="381796" url="https://ml.wikipedia.org/wiki?curid=381796" title="ബോത്‍നിയൻ ബേ ദേശീയോദ്യാനം">
ബോത്‍നിയൻ ബേ ദേശീയോദ്യാനം

ബോത്‍നിയൻ ബേ ദേശീയോദ്യാനം (ഫിന്നീഷ്: "Perämeren kansallispuisto", സ്വീഡിഷ്: "Bottenvikens nationalpark") ഫിൻലാൻറിലെ ലാപ്‍ലാൻറിൽ സ്ഥിതിചെയ്യുന്ന ഒരു ദേശീയോദ്യാനമാണ്. 1991 ൽ രൂപീകരിക്കപ്പെട്ട ഈ ദേശീയോദ്യാനം 157 ചതരശ്ര കിലോമീറ്റർ (61 ചതുരശ്ര മൈൽ) ഉൾക്കൊള്ളുന്നു. ഇതിൽ 2.5 ചതുരശ്ര കിലോമീറ്റർ പ്രദേശമാണ് കരഭൂമിയായിട്ടുള്ളത്. പാർക്കിൻറ ഭരണനിയന്ത്രണം ഫിൻലാൻറഇലെ സർക്കാർ സ്ഥാപനമായ മെറ്റ്സാഹല്ലിറ്റസ് ആണ് നിർവ്വഹിക്കുന്നത്. ഈ പ്രദേശത്തുള്ള ദ്വീപുകൾ "പോസ്റ്റ്-ഗ്ലേഷിയർ റിബൌണ്ട്" പ്രക്രിയവഴി രൂപീകൃതമായവയാണ്. ഈ മേഖലയിലെ ഭൂപ്രകൃതി ഇപ്പോഴും നിരന്തരമായ മാറ്റങ്ങൾക്കു വിധേയമായിക്കൊണ്ടിരിക്കുന്നു. നിരവധി പരമ്പരാഗത മീൻപിടിത്ത കേന്ദ്രങ്ങളും ഇവിടെയുണ്ട്. ദേശീയോദ്യാനത്തിൽ ബോട്ടുമാർഗ്ഗം പ്രവേശിക്കുവാൻ സാധിക്കുന്നു. അനുഭവസമ്പന്നരായ ബോട്ട് ഡ്രൈവർമാരെ മാത്രമാണ് ഇവിടേയ്ക്കുള്ള സന്ദർശനത്തിന് ശുപാർശ ചെയ്യപ്പെടാറുള്ളത്.



</doc>
<doc id="381798" url="https://ml.wikipedia.org/wiki?curid=381798" title="ടെയ്‍ജോ ദേശീയോദ്യാനം">
ടെയ്‍ജോ ദേശീയോദ്യാനം

ടെയ്‍ജോ ദേശീയോദ്യാനം (ഫിന്നിഷ്: "Teijon kansallispuisto", സ്വീഡിഷ്: "Tykö nationalpark") തെക്കുപടിഞ്ഞാറൻ ഫിൻലാൻറിലെ സാലോ മുനിസിപ്പാലിറ്റിയിലെ പെർണിയോ ഭാഗത്തു സ്ഥിതിചെയ്യുന്ന ഒരു ദേശീയോദ്യാനമാണ്. 2015 ജനുവരി 1 നാണ് ഈ ദേശീയോദ്യാനം രൂപീകൃതമായത്. ഇതിൻറെ ആകെ വിസ്തീർണ്ണം 34 ചതുരശ്ര കിലോമീറ്റർ (13 ചതുരശ്ര മൈൽ) ആണ്. സർക്കാർ സ്ഥാപനമായ മെറ്റ്സാഹാല്ലിറ്റസ് ആണ് ദേശീയോദ്യാനത്തിൻറ ഭരണപരമായ കാര്യങ്ങൾ നിർവ്വഹിക്കുന്നത്. തെക്കൻ ഫിൻലാൻറിൽ ഏറെക്കുറേ അപ്രത്യക്ഷമായ ഒരു യൂട്രോഫിക ഫെൻ (ഒരു തരം ചതുപ്പ്) ഇവിടെ നിലനിൽക്കുന്നു. ഇവിടെയുള്ളവനങ്ങളിൽ അധികം പ്രായമാകാത്ത പൈൻ മരങ്ങളാണുള്ളത്. ഏകദേശം 50 കിലോമീറ്റർ (31 മൈൽ) നീളത്തിലുള്ള അടയാളപ്പെടുത്തിയ വഴിത്താര ഈ ദേശീയോദ്യാനത്തിനുള്ളിലുണ്ട്. കിർജാക്കാലയിലെ പഴയൊരു ഇരുമ്പു പണിശാല ഉൾപ്പെടെ ചരിത്രപ്രാധാന്യമുള്ള വ്യവസായ മേഖലകൾ ഈ ഉദ്യാനത്തിൻറെ പരിധിയിലുണ്ട്. 1800 കളിലെ ഇരുമ്പു പണിശാലയുടെ ഭാഗമായുള്ള തടികൊണ്ടുള്ള വീടുകളും മറ്റും ഇവിടെ സ്ഥിതിചെയ്യുന്നു. 


</doc>
<doc id="381800" url="https://ml.wikipedia.org/wiki?curid=381800" title="ബോത്നിയൻ സീ ദേശീയോദ്യാനം">
ബോത്നിയൻ സീ ദേശീയോദ്യാനം

ബോത്നിയൻ സീ ദേശീയോദ്യാനം (ഫിന്നീഷ്: "Selkämeren kansallispuisto", സ്വീഡിഷ്: "Bottenhavets nationalpark") ഫിൻലാൻറിലെ ഒരു ദേശീയോദ്യാനമാണ്. 2011 ലാണ് ഈ ദേശീയോദ്യാനം സ്ഥാപിതമായത്.  ഇതിലെ 98 ശതമാനം പ്രദേശങ്ങളും ജലമാണ്. 


</doc>
<doc id="381801" url="https://ml.wikipedia.org/wiki?curid=381801" title="ഈസ്റ്റേൺ ഗൾഫ് ഓഫ് ഫിൻലാൻറ് ദേശീയോദ്യാനം">
ഈസ്റ്റേൺ ഗൾഫ് ഓഫ് ഫിൻലാൻറ് ദേശീയോദ്യാനം

ഈസ്റ്റേൺ ഗൾഫ് ഓഫ് ഫിൻലാൻറ് ദേശീയോദ്യാനം (ഫിന്നിഷ്: "Itäisen Suomenlahden kansallispuisto", സ്വീഡിഷ്: "Östra Finska vikens nationalpark") ഫിൻ‌ലാൻറിലെ കൈമെൻലാക്സോ മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ്. 1982 ൽ രൂപികരിക്കപ്പെട്ട ഈ ദേശീയോദ്യനം 6.7 ചതുരശ്ര കിലോമീറ്റർ (2.6 ചതുരശ്ര മൈൽ) ഭൂപ്രദേശത്തായി വ്യാപിച്ചുകിടക്കുന്നു. ദേശീയോദ്യാനത്തിനുള്ളിൽ 1 ചതരുശ്ര കിലോമീറ്റർ മാത്രം വിസ്തൃതിയുള്ള ചെറുദ്വീപുകളും അടങ്ങിയിരിക്കുന്നു. ഇവയിലെ ചിലതിൽ പൈൻ മരങ്ങളടങ്ങിയ വനങ്ങൾ വളർന്നുനിൽക്കുന്നു.


</doc>
<doc id="381805" url="https://ml.wikipedia.org/wiki?curid=381805" title="എക്കെനാസ് ആർക്കിപ്പെലാഗോ ദേശീയോദ്യാനം">
എക്കെനാസ് ആർക്കിപ്പെലാഗോ ദേശീയോദ്യാനം

എക്കെനാസ് ആർക്കിപ്പെലാഗോ ദേശീയോദ്യനം (സ്വീഡിഷ്: "Ekenäs skärgårds nationalpark", ഫിന്നിഷ്: "Tammisaaren saariston kansallispuisto") ഫിൻലാൻറിലെ ഊസിമാ മേഖലയിലുള്ള എക്കെനാസ് ദ്വീപസമൂഹങ്ങളിൽ സ്ഥിതിചെയ്യുന്ന ഒരു ദേശീയോദ്യാനമാണ്. 1989 ൽ സ്ഥാപിക്കപ്പെട്ട ഈ ദേശീയോദ്യാനം 52 ചതുരശ്ര കിലോമീറ്റർ (20 ചതരുശ്ര മൈൽ) പ്രദേശത്തായി വ്യാപിച്ചുകിടക്കുന്നു. പാർക്കിൻറെ പരിപാലനം മെറ്റ്സാഹാല്ലിറ്റസിൽ (വനമന്ത്രാലയം) നിക്ഷിപ്തമാണ്.


</doc>
<doc id="381808" url="https://ml.wikipedia.org/wiki?curid=381808" title="ഹെൽവെറ്റിൻജാർവി ദേശീയോദ്യാനം">
ഹെൽവെറ്റിൻജാർവി ദേശീയോദ്യാനം

ഹെൽവെറ്റിൻജാർവി ദേശീയോദ്യാനം (ഫിന്നിഷ്: "Helvetinjärven kansallispuisto", അക്ഷരാർത്ഥത്തിൽ, "ഹെൽസ്' ലേക്ക് ദേശീയോദ്യാനം") ഫിൻലാൻറിലെ പിർക്കാൻമാ മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ്.  റൂവോവേസ് മുനിസിപ്പാലിറ്റിയിൽ സ്ഥിതിചെയ്യുന്ന ഈ ദേശീയോദ്യാനത്തിന് 49.8 ചതുരശ്ര കിലോമീറ്റർ (19.2 ചതുരശ്ര മൈൽ) വിസ്തൃതിയാണുള്ളത്. 1982ൽ ഈ ദേശീയോദ്യാനം രൂപീകൃതമായി. ഇതിൻറെ ഭരണനിർവ്വഹണം സർക്കാർ ഏജൻസിയായ മെറ്റ്സാഹാല്ലിറ്റസാണ്.


</doc>
<doc id="381809" url="https://ml.wikipedia.org/wiki?curid=381809" title="ഹൈഡൻപോർട്ടി ദേശീയോദ്യാനം">
ഹൈഡൻപോർട്ടി ദേശീയോദ്യാനം

ഹൈഡൻപോർട്ടി ദേശീയോദ്യാനം (ഫിന്നിഷ്: "Hiidenportin kansallispuisto"), ഫിൻലാൻറിലെ കൈനൂ മേഖലയിൽ സോറ്റ്ക്കാമോയിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഈ മേഖലയിലെ വന്യത കാത്തുസൂക്ഷിക്കുന്നതിനായിട്ടാണ് 1982 ൽ ഈ ദേശീയോദ്യാനം രൂപീകരിക്കപ്പെട്ടത്. ചേറുകലർന്ന ഭൂമിയും ഉണങ്ങിയ വനപ്രദേശങ്ങളും ഇടകലർന്നതാണ് ഇവിടുത്തെ ഭൂപ്രകൃതി. ഇതിൻറെ ആകെ വിസ്തൃതി 45 ചതുരശ്ര കിലോമീറ്ററാണ് (17 ചതുരശ്ര മൈൽ). ദേശീയോദ്യാനത്തിൻറെ മൂന്നിൽ രണ്ട് ഭാഗം കോണിഫറസ് വനങ്ങളാണ്. ഉദ്യാനത്തിലെ നൈസർഗ്ഗിക വനങ്ങൾക്ക് ഏകദേശം 100 മുതൽ 150 വരെ വർഷങ്ങൾ പഴക്കമുള്ളതാണ്.


</doc>
<doc id="381812" url="https://ml.wikipedia.org/wiki?curid=381812" title="ഐസോജാർവി ദേശീയോദ്യാനം">
ഐസോജാർവി ദേശീയോദ്യാനം

ഐസോജാർവി ദേശീയോദ്യാനം (ഫിന്നിഷ്: "Isojärven kansallispuisto") മദ്ധ്യ ഫിൻലാൻറിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഇത് 19 ചതുരശ്ര കിലോമീറ്റർ (7.3 ചതുരശ്ര മൈൽ) പ്രദേശത്തായി വ്യാപിച്ചുകിടക്കുന്നു. 1982 ൽ രൂപീകരിക്കപ്പെട്ട ദേശീയോദ്യാനമാണിത്. സ്കോട്ട് പൈൻ, നോർവേ സ്പ്രൂസ്, ചതുപ്പു നിലങ്ങൾ എന്നിവ ചേർന്ന ഭൂപ്രകൃതിയാണിവിടെ. ഈ പ്രദേശത്ത് ആദ്യകാല മനുഷ്യവാസത്തിൻറെയും കൃഷിയുടെയും തെളിവുകൾ കണ്ടെത്തിയിട്ടുണ്ട്. ദേശീയോദ്യാനം ഇസോജാർവി എന്ന തടാകത്തിൻെറ പേരിലാണ് അറിയപ്പെടുന്നത്.


</doc>
<doc id="381814" url="https://ml.wikipedia.org/wiki?curid=381814" title="മേക്ക് ഇൻ ഇൻഡ്യ">
മേക്ക് ഇൻ ഇൻഡ്യ

ദേശീയ, അന്തർദ്ദേശീയ സ്ഥാപനങ്ങളെ, ഭാരതത്തിൽ നിർമ്മാണം നടത്താൻ പ്രോത്സാഹിപ്പിക്കാൻ, ഭാരത സർക്കാർ 2014 ൽ തുടങ്ങിയ ഒരു സംരംഭമാണ് "മേക്ക് ഇൻ ഇൻഡ്യ" , . 25 സെപ്റ്റംബർ 2014 ൽ, പ്രധാനമന്ത്രി ശ്രീ നരേന്ദ്ര മോദിയാണ് ഇതിന്റെ ഔപചാരിക ഉദ്ഘാടനം നടത്തിയത്. 2015 ആയതോടെ ഇൻഡ്യയിൽ ഉണ്ടായ വിദേശ നിക്ഷേപത്തിന്റെ അളവ് 63 ബില്യൺ ഡോളറായി ഉയർന്നു. അമേരിക്കയെയും ചൈനയെയും മറികടന്നാണ് ഇൻഡ്യ ഇക്കാര്യത്തിൽ ലോകത്തിൽ ഒന്നാം സ്ഥാനത്തെത്തിയത്.


</doc>
<doc id="381815" url="https://ml.wikipedia.org/wiki?curid=381815" title="കൌഹാനെവ-പൊഹ്‍ജാങ്കാൻഗാസ് ദേശീയോദ്യാനം">
കൌഹാനെവ-പൊഹ്‍ജാങ്കാൻഗാസ് ദേശീയോദ്യാനം

കൌഹാനെവ-പൊഹ്‍ജാങ്കാൻഗാസ് ദേശീയോദ്യാനം (ഫിന്നിഷ്: "Kauhanevan–Pohjankankaan kansallispuisto") ഫിൻലാൻറിലെ തെക്കൻ ഒസ്ട്രോബോത്‍നി, സതകുണ്ട മേഖലകളിലെ കൌഹാജോക്കി, കാർവിയ മുനിസിപ്പാലിറ്റികളിലായി സ്ഥിതിചെയ്യുന്ന ഒരു ദേശീയോദ്യാനമാണ്. 1982 ൽ രൂപീകൃതമായി ഈ ദേശീയോദ്യാനം, 57 ചതുരശ്ര കിലോമീറ്റർ (22 ചതുരശ്ര മൈൽ) പ്രദേശം ഉൾക്കൊള്ളുന്നു. പായൽനിറഞ്ഞ ചതുപ്പുനിലങ്ങൾ, പ്രധാനമായി 16.3 ചതുരശ്ര കിലോമീറ്റർ (6.3 ചതുരശ്ര മൈൽ) വിസ്തൃതിയുള്ള കൌഹാനെവ ബോഗ്, ഈ പ്രദേശത്ത് ചിതറിക്കിടക്കുന്നു.


</doc>
<doc id="381818" url="https://ml.wikipedia.org/wiki?curid=381818" title="കോലി ദേശീയോദ്യാനം">
കോലി ദേശീയോദ്യാനം

കോലി ദേശീയോദ്യാനം (ഫിന്നിഷ്: "Kolin kansallispuisto") ഫിൻലാൻറിലെ വടക്കൻ കരേലിയ മേഖലയിൽ, ജോയെൻസൂ, ലീക്സ, കൊണ്ടിയോലാഹ്റ്റി മുനിസിപ്പാലിറ്റികളിലായി സ്ഥിതിചെയ്യുന്ന ഒരു ദേശീയോദ്യാനമാണ്. ഈ ദേശീയോദ്യാനം 30 ചതുരശ്ര കിലോമീറ്റർ (12 ചതുരശ്ര മൈൽ) വിസ്തൃതിയിൽ പീലിനെൻ തടാകത്തിൻറെ പടിഞ്ഞാറൻ തീരത്തിലെ കുന്നിൻപ്രദേശത്തെ വനങ്ങൾ ഉൾപ്പെട്ടതാണ്. ഇത് രൂപീകരിക്കപ്പെട്ടത് 1991ൽ ആയിരുന്നു.

ഫിൻലാൻറിലെ മറ്റ് ദേശീയോദ്യാനങ്ങളുടേതിന് വിഭിന്നമായി, കോലി ദേശീയോദ്യാനത്തിൻറെ ഭരണം, യഥാർത്ഥത്തിൽ "മെറ്റ്ല" എന്ന പേരിലറിയപ്പെടുന്ന ഫിന്നിഷ് ഫോറസ്റ്റ് റിസർച്ച് ഇൻസ്റ്റിറ്റ്യൂട്ട് ആണ് നടത്തിയിരുന്നത്. ഇപ്പോൾ ഇത് മെറ്റ്സാഹാല്ലിറ്റസിൻറെ നിയന്ത്രണത്തിലാണ്.


</doc>
<doc id="381820" url="https://ml.wikipedia.org/wiki?curid=381820" title="കൊലോവെസി ദേശീയോദ്യാനം">
കൊലോവെസി ദേശീയോദ്യാനം

കൊലോവെസി ദേശീയോദ്യാനം (ഫിന്നിഷ്: "Koloveden kansallispuisto"), ഫിൻലാൻറിലെ എറ്റെലാ-സാവോ മേഖലയിൽ സ്ഥിതി ചെയ്യുന്ന ഒരു ദേശീയോദ്യാനമാണ്. 1990 ൽ സ്ഥാപിക്കപ്പെട്ട ഈ ദേശീയോദ്യാനം, 23 ചതുരശ്ര കിലോമീറ്റർ (8.9 ചതുരശ്ര മൈൽ) പ്രദേശത്താണ് നിലനിൽക്കുന്നത്. വംശനാശ ഭീഷണി നേരിടുന്ന സൈമാ റിംഗ്‍ഡ് സീലിന്റെ വാസസ്ഥലം ഈ ദേശീയോദ്യാനം പരിരക്ഷിക്കുന്നു. ഹിമയുഗത്തിൽ രൂപീകൃതമായതും പരുക്കൻ പ്രതലത്തോടുകൂടിയതുമായ ഈ പ്രദേശം, വെള്ളത്തിൽനിന്നുയർന്നു നിൽക്കുന്ന കിഴുക്കാം തൂക്കായ മലഞ്ചെരിവുകൾ ഉൾപ്പെട്ടതാണ്. ഈ പ്രദേശത്ത് ഗുഹാ ചിത്രങ്ങൾ കണ്ടെടുക്കപ്പെട്ടിട്ടുണ്ട്.


</doc>
<doc id="381822" url="https://ml.wikipedia.org/wiki?curid=381822" title="സൌത്ത് കൊന്നവേസി ദേശീയോദ്യാനം">
സൌത്ത് കൊന്നവേസി ദേശീയോദ്യാനം

സൌത്ത് കൊന്നവേസി ദേശീയോദ്യാനം (ഫിന്നിഷ്: "Etelä-Konneveden kansallispuisto") ഫിന്നിഷ് ലേക്ൿലാൻറിൽ, മദ്ധ്യ ഫിൻലാൻറ്, വടക്കൻ സാവോനിയ മേഖലകളുടെ അതിരുകളിൽ, കൊന്നവേസി, റൌട്ടാലാമ്പി മുനിസിപ്പാലിറ്റികളിലായി സ്ഥിതിചെയ്യുന്ന ഒരു ദേശീയോദ്യാനമാണ്. ഈ ദേശീയോദ്യാനം, കൊന്നവേസി തടാകത്തിന്റെ തെക്കുഭാഗത്തുള്ള ദ്വീപുകളും, തടാകത്തിൻറെ കിഴക്കേ തീരത്തുള്ള പ്രധാന കരയുടെ ഒരു തുടർച്ചയായ ഭൂപ്രദേശവും ഉൾക്കൊള്ളുന്നു. ഈ ദേശീയോദ്യാനം, പ്രധാന പാത 69 നു തെക്ക് ദിശയിലും, ഹൈവേ 9 ന് വടക്കു-പടിഞ്ഞാറുമായി സ്ഥിതി ചെയ്യുന്നു.


</doc>
<doc id="381823" url="https://ml.wikipedia.org/wiki?curid=381823" title="ജോൺ ഫൊറസ്റ്റ് ദേശീയോദ്യാനം">
ജോൺ ഫൊറസ്റ്റ് ദേശീയോദ്യാനം

ജോൺ ഫൊറസ്റ്റ് ദേശീയോദ്യാനം പെർത്തിൽ നിന്നും 24 കിലോമീറ്റർ കിഴക്കായി, പടിഞ്ഞാറൻ ആസ്ത്രേലിയയിലെ ഡാർലിങ് സ്കാർപ്പിലാണ് സ്ഥിതിചെയ്യുന്നത്. പടിഞ്ഞാറൻ ആസ്ത്രേലിയയിലെ ആദ്യത്തെ ദേശീയോദ്യാനവും റോയൽ ദേശീയോദ്യാനത്തിനു ശേഷം ആസ്ത്രേലിയയിലെ രണ്ടാമത്തെ ദേശീയോദ്യാനമാണിത്.

1898ൽ പരിപാലിക്കാനും വിനോദസഞ്ചാരത്തിനു വേണ്ടിയുമാണ്  ഈ സ്ഥലത്തെ സംരക്ഷിച്ചിരുന്നത്. രണ്ട് വർഷങ്ങൾക്കു ശേഷം, "ഗ്രീൻ മൗണ്ട് ദേശീയോദ്യാനം" എന്നു പേരിട്ടു. 1930 കളിൽ ഇതിനെ ദേശീയോദ്യാനമായി പരിഗണിച്ചു. പടിഞ്ഞാറൻ ആസ്ത്രേലിയയിലെ ആദ്യത്തെ പ്രീമിയറായിരുന്ന സർ ജോൺ ഫൊറസ്റ്റിന്റെ സ്മരണാർത്ഥം 1947 നു ശേഷം ഈ ദേശീയോദ്യാനത്തിന്റെ പേര് മാറ്റി.   



</doc>
<doc id="381824" url="https://ml.wikipedia.org/wiki?curid=381824" title="കറിജിനി ദേശീയോദ്യാനം">
കറിജിനി ദേശീയോദ്യാനം

കറിജിനി ദേശീയോദ്യാനം ആസ്ത്രേലിയൻ സംസ്ഥാനമായ പടിഞ്ഞാറൻ ആസ്ത്രേലിയയുടെ വടക്കു-പടിഞ്ഞാറൻ ഭാഗത്തുള്ള പിൽബാറ മേഖലയിലെ ഹമേർസ്ലി പർവ്വതനിരകളിൽ സ്ഥിതിചെയ്യുന്ന ഒരു ദേശീയോദ്യാനമാണിത്. ഈ ദേശീയോദ്യാനം ട്രോപിക് ഓഫ് കാപ്രികോണിനു വടക്കായും സംസ്ഥാനതലസ്ഥാനമായ പെർത്തിൽ നിന്നും ഏകദേശം 1,055 കിലോമീറ്റർ അകലെയുമാണിത്. "ഹമെർസ്ലി റേഞ്ച്സ് ദേശീയോദ്യാനം" എന്നു മുൻപറിയപ്പെട്ടിരുന്ന ഈ ദേശീയോദ്യാനത്തെ 1991ൽ ഔദ്യോഗികമായി പുനർനാമകരണം ചെയ്തു. 



</doc>
<doc id="381825" url="https://ml.wikipedia.org/wiki?curid=381825" title="കുർജെൻരാഹ്ക ദേശീയോദ്യാനം">
കുർജെൻരാഹ്ക ദേശീയോദ്യാനം

കുർജെൻരാഹ്ക ദേശീയോദ്യാനം (ഫിന്നിഷ്: "Kurjenrahkan kansallispuisto", സ്വീഡിഷ്: "Kurjenrahka nationalpark") തെക്കുപടിഞ്ഞാറൻ ഫിൻലാൻറിൽ സ്ഥിതിചെയ്യുന്ന ഒരു ദേശീയോദ്യാനമാണ്. 1998 ൽ രൂപീകരിക്കപ്പെട്ട ഈ ദേശീയോദ്യാനം 29 ചതുരശ്ര കിലോമീറ്റർ (11 ചതുരശ്ര മൈൽ) വിസ്താരമുള്ളതാണ്. ഈ പ്രദേശം പ്രധാനമായ പായൽനിറഞ്ഞ ചതുപ്പുനിലങ്ങളാണെങ്കിലും പ്രാചീന വനങ്ങളും നിലനിൽക്കുന്നു. അവയിൽ ചിലത് 150 വർഷങ്ങളിലേറെയായി വിഘ്‌നപ്പെടുത്താത്തവയാണ്. യൂറേഷ്യൻ ലിങ്ക്സ് കുർജെൻരാഹ്കയിലെ സ്ഥിരം നിവാസിയാണ്. തവിട്ടുനിറമുള്ള കരടിയും ചാരനിറമുള്ള ചെന്നായും ദേശീയോദ്യാനത്തിനു സമീപസ്ഥമായ മേഖലകളിൽ കാണപ്പെടുന്നു. ദേശീയോദ്യാനത്തിൽ അടയാളപ്പെടുത്തിയ 300 കിലോമീറ്റർ ദൂരമുള്ള നടപ്പാതകളുണ്ട്.


</doc>
<doc id="381826" url="https://ml.wikipedia.org/wiki?curid=381826" title="കെന്നഡി റേഞ്ച് ദേശീയോദ്യാനം">
കെന്നഡി റേഞ്ച് ദേശീയോദ്യാനം

കെന്നഡി റേഞ്ച് ദേശീയോദ്യാനം പടിഞ്ഞാറൻ ആസ്ത്രേലിയയിലെ ഗാസ്കോയ്ൻ മേഖലയിൽ സ്ഥിതിചെയ്യുന്നു. പെർത്തിൽ നിന്നും ഏകദേശം 830 കിലോമീറ്റർ വടക്കായും കർനർവോണിൽ നിന്നും ഏകദേശം 150 കിലോമീറ്റർ  കിഴക്കായുമാണ് ഈ ദേശീയോദ്യാനം.

മുല്ല മുല്ല, ഹേകിയസ്, എറെമോഫിലസ്, കാലിട്രിക്സ്, വെർട്ടികോർഡിയ, അനേകം ഡൈസികൾ ഉൾപ്പെടെ 80ൽ അധികം വനപുഷ്പങ്ങൾ ഇവിടെയുണ്ട്. 



</doc>
<doc id="381827" url="https://ml.wikipedia.org/wiki?curid=381827" title="ലൌഹാൻവോരി ദേശീയോദ്യാനം">
ലൌഹാൻവോരി ദേശീയോദ്യാനം

ലൌഹാൻവോരി ദേശീയോദ്യാനം (ഫിന്നിഷ്: "Lauhanvuoren kansallispuisto") ഫിൻലാൻറിലെ തെക്കൻ ഒസ്ട്രോബോത്‍നിയ മേഖലയിൽ, കൌഹാജോക്കി, ഇസോജോക്കി എന്നിവയുടെ അതിരിൽ സ്ഥിതിചെയ്യുന്ന ഒരു ദേശീയോദ്യാനമാണ്. 1982 ൽ രൂപീകൃതമായ ഈ ദേശീയോദ്യാനം 53 ചതുരശ്ര കിലോമീറ്റർ 920 ചതുരശ്ര മൈൽ) പ്രദേശത്താണ് സ്ഥിതിചെയ്യുന്നത്. പൈൻ വനങ്ങൾ, അരുവികൾ ചതുപ്പുകൾ എന്നിവയാണ് ഈ ദേശീയോദ്യാനത്തിലെ സവിശേഷതകൾ.


</doc>
<doc id="381828" url="https://ml.wikipedia.org/wiki?curid=381828" title="മൂർ നദി ദേശീയോദ്യാനം">
മൂർ നദി ദേശീയോദ്യാനം

മൂർ നദി ദേശീയോദ്യാനം പടിഞ്ഞാറൻ ആസ്ത്രേലിയയിലെ വീറ്റ്ബെൽറ്റ് മേഖലയിൽ സ്ഥിതിചെയ്യുന്ന ദേശീയോദ്യാനമാണ്. പെർത്തിൽ നിന്നും വടക്കായി 95 കിലോമീറ്റർ അകലെയാണിതിന്റെ സ്ഥാനം. ഇന്ത്യൻ മഹാസമുദ്രത്തിൽ കൂടിച്ചേരാനായി ഒഴുകുന്നതിനിടയിൽ മൂർ നദി ഈ ദേശീയോദ്യാനത്തിലൂടെ ഒഴുകുന്നു. മൂർ നദി ഇന്ത്യൻ മഹാസമുദ്രത്തിൽ ചേരുന്ന സ്ഥലത്തായാണ് ഗിൽഡെർട്ടൺ നഗരപ്രദേശം സ്ഥിതിചെയ്യുന്നത്.



</doc>
<doc id="381829" url="https://ml.wikipedia.org/wiki?curid=381829" title="ലെയ്‍വോൺമാക്കി ദേശീയോദ്യാനം">
ലെയ്‍വോൺമാക്കി ദേശീയോദ്യാനം

ലെയ്‍വോൺമാക്കി ദേശീയോദ്യാനം (ഫിന്നിഷ്: "Leivonmäen kansallispuisto") മദ്ധ്യ ഫിൻലാൻറിൽ സ്ഥിതിചെയ്യുന്ന ഒരു ദേശീയോദ്യാനമാണ്. 2003 ൽ സ്ഥാപിക്കപ്പെട്ട ഈ ദേശീയോദ്യാനം, 29 ചതുരശ്ര കിലോമീറ്റർ (11 ചതുരശ്ര മൈൽ) പ്രദേശത്തു വ്യാപിച്ചുകിടക്കുന്നു. പ്രധാന ഭൂപ്രകൃതി, ചതുപ്പുകൾ, ഇടത്തരം വലിപ്പമുള്ള റുതജാർവി തടാകത്തിൻറെ തീരങ്ങൾ, എസ്‍കെർ വനങ്ങൾ എന്നിവയാണ്.



</doc>
<doc id="381830" url="https://ml.wikipedia.org/wiki?curid=381830" title="ലിമ്മെൻജോക്കി ദേശീയോദ്യാനം">
ലിമ്മെൻജോക്കി ദേശീയോദ്യാനം

ലിമ്മെൻജോക്കി ദേശീയോദ്യാനം (ഫിന്നിഷ്: "Lemmenjoen kansallispuisto", വടക്കൻ സാമി: "Leammi álbmotmeahcci") ഫിൻലാൻറിലെ ഇനാരി, കിറ്റില, ലാപ്‍ലാൻറ് മുനിസിപ്പാലിറ്റികളുടെ ഭാഗങ്ങളിലായി സ്ഥിതിചെയ്യുന്ന ഒരു ദേശീയോദ്യാനമാണ്. 1956 ൽ രൂപീകരിക്കപ്പെട്ട ഈ ദേശീയോദ്യാനം പിന്നീട് രണ്ടു തവണയായി വിപുലീകരിച്ചിരുന്നു. ഈ ദേശീയോദ്യാനത്തിൻറെ ആകെ വിസ്തൃതി 2,850 ചതുരശ്ര കിലോമീറ്ററാണ് (1,100 ചതുരശ്ര മൈൽ). ഇതു ഫിൻലാൻറിലെ ഏറ്റവും വലിയ ദേശീയോദ്യാനവും യൂറോപ്പിലെ വലിയ ദേശീയോദ്യാനങ്ങളിലൊന്നുമാണ്.


</doc>
<doc id="381844" url="https://ml.wikipedia.org/wiki?curid=381844" title="നൂക്സിയോ ദേശീയോദ്യാനം">
നൂക്സിയോ ദേശീയോദ്യാനം

നൂക്സിയോ ദേശീയോദ്യാനം (ഫിന്നിഷ്: "Nuuksion kansallispuisto", Swedish: "Noux nationalpark") ഫിൻലാൻറിലെ ദേശീയോദ്യാനങ്ങളിലൊന്നാണ്. 1994 ൽ രൂപീകരിക്കപ്പെട്ട ഈ ദേശീയോദ്യാനം, എസ്‍പൂ, കിർക്കനുമ്മി, വിഹ്‍ത്തി എന്നീ പ്രദേശങ്ങളിലെ വനമേഖലകളിലും തടാകങ്ങളിലുമായി വ്യാപിച്ചുകിടക്കുന്നു. ഹെൽസിങ്കിയിൽ നിന്ന വടക്കു പടിഞ്ഞാറായി സ്ഥിതിചെയ്യുന്ന ഇത് സിപൂൺകോർപി ദേശീയോദ്യാനം കഴിഞ്ഞാൽ, തലസ്ഥാനനഗരിയോട് ഏറ്റവും അടുത്തു നിൽക്കുന്ന രണ്ടാമത്തെ ദേശീയോദ്യാനമാണ്. എസ്‍പൂവിലെ നൂക്സൂ ജില്ലയുടെ പേരാണ് ദേശീയോദ്യാനത്തിൻറെ പേരിനു നിദാനം.


</doc>
<doc id="381851" url="https://ml.wikipedia.org/wiki?curid=381851" title="പൈജാന്നെ ദേശീയോദ്യാനം">
പൈജാന്നെ ദേശീയോദ്യാനം

പൈജാന്നെ ദേശീയോദ്യാനം  (ഫിന്നിഷ്: "Päijänteen kansallispuisto") പൈജാന്നെ തടാകത്തിൻറെ തെക്കൻ ഭാഗങ്ങളിൽ സ്ഥിതിചെയ്യുന്ന ഫിൻലാൻറിലെ ഒരു ദേശീയോദ്യാനമാണ്. ഇതിൽ 50 ദ്വീപുകളും ജനവാസമില്ലാത്ത ദ്വീപുകളുടെ ഭാഗങ്ങളും ഉൾപ്പെടുന്നു.1993 ൽ രൂപീകരിക്കപ്പെട്ട ഈ ദേശീയോദ്യാനത്തിൻറെ വിസ്തൃതി 14 ചതുരശ്ര കിലോമീറ്ററാണ് (5.4 ചതുരശ്ര മൈൽ).



</doc>
<doc id="381852" url="https://ml.wikipedia.org/wiki?curid=381852" title="പല്ലാസ്-വൈല്ലാസ്റ്റുൻറുറി ദേശീയോദ്യാനം">
പല്ലാസ്-വൈല്ലാസ്റ്റുൻറുറി ദേശീയോദ്യാനം

പല്ലാസ്-വൈല്ലാസ്റ്റുൻറുറി ദേശീയോദ്യാനം (ഫിന്നിഷ്: "Pallas-Yllästunturin kansallispuisto") ഫിൻലാൻറിലെ മൂന്നാമത്തെ വലിയ ദേശീയോദ്യാനമാണ്. ലാപ്പ്‍ലാൻറ് മേഖലയിൽ ഇനോൻറെക്കിയോ, കിറ്റില, മ്യൂവോണിയോ മുനിസിപ്പാലിറ്റികളിലായാണ് ഇതു സ്ഥിതിചെയ്യുന്നത്. 2005 ൽ പല്ലാസ്-ഔനാസ്റ്റുൻറുറി ദേശീയോദ്യാനം (1910 ൽ നിർദ്ദേശിക്കപ്പെടുകയും 1938 ൽ സ്ഥാപിതമായതുമായ രാജ്യത്തെ ആദ്യത്തെ ദേശീയ ഉദ്യാനങ്ങളിൽ ഒന്ന്) വൈല്ലാസ്-ആക്കെനൂസ് സംരക്ഷിത പ്രദേശവുമായി യോജിച്ചതിനുശേഷമാണ് ഇത് ഔപചാരികമായി സ്ഥാപിക്കപ്പെട്ടത്. 1,020 ചതുരശ്ര കിലോമീറ്റർ (394 ചതുരശ്ര മൈൽ) വിസ്തീർണ്ണമുള്ള ഇത് ഫിൻലാൻറിലെ മൂന്നാമത്തെ വലിയ ദേശീയോദ്യാനമായി കണക്കാക്കപ്പെടുന്നു.


</doc>
<doc id="381854" url="https://ml.wikipedia.org/wiki?curid=381854" title="പാറ്റ്‍വിൻസ്വോ ദേശീയോദ്യാനം">
പാറ്റ്‍വിൻസ്വോ ദേശീയോദ്യാനം

പാറ്റ്‍വിൻസ്വോ ദേശീയോദ്യാനം (ഫിന്നിഷ്: "Patvinsuon kansallispuisto") ഫിൻലാൻറിലെ വടക്കൻ കരേലിയ മേഖലയിൽ, ലീക്സ, ഇലോമാൻറ്സി എന്നീ മുനിസിപ്പാലിറ്റിയിലുൾപ്പെട്ടതുമായ ഒരു ദേശീയോദ്യാനമാണ്. 1982 ൽ സ്ഥാപിതമായ ഈ ദേശീയോദ്യാനത്തിൻറെ ആകെ വിസ്തൃതി 105 ചതുരശ്ര കിലോമീറ്ററാണ് (41 ചതുരശ്ര മൈൽ). ദേശീയോദ്യാനമേഖലയിൽ ഏകദേശം 80 കിലോമീറ്റർ (50 മൈൽ) നീളത്തിൽ അടയാളപ്പെടുത്തിയ കാൽനടപ്പാതയുണ്ട്. ദേശീയോദ്യാനത്തിൽ പായൽ നിറഞ്ഞ ചതുപ്പുനിലങ്ങൾ, വനങ്ങൾ, സ്ലാഷ്-ആൻറ് ബേൺ പ്രദേശങ്ങൾ, പ്രാചീനകാല മരങ്ങളുള്ള വനം എന്നിവ ഉൾപ്പെടുന്നു. ദേശീയോദ്യാനത്തിൻറെ വടക്കുകിഴക്കൻ ഭാഗത്ത് സ്യൂവോമുജാർവി തടാകം സ്ഥിതിചെയ്യുന്നു.


</doc>
<doc id="381855" url="https://ml.wikipedia.org/wiki?curid=381855" title="വാൽക്ക‍ുമൂസ ദേശീയോദ്യാനം">
വാൽക്ക‍ുമൂസ ദേശീയോദ്യാനം

വാൽക്ക‍ുമൂസ ദേശീയോദ്യാനം  (ഫിന്നിഷ്: "Valkmusan kansallispuisto", Swedish: "Valkmusa nationalpark") ഫിൻലാൻറിലെ കൈമെൻലാക്സോ മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ്. 1996 ൽ സ്ഥാപിതമായ ഈ ദേശീയോദ്യാനത്തിൻറെ ആകെ വിസ്തൃതി 17 ചതുരശ്ര കിലോമീറ്റർ (6.6 ചതുരശ്ര മൈൽ) ആണ്. 


</doc>
<doc id="381863" url="https://ml.wikipedia.org/wiki?curid=381863" title="ഗുരുവായൂർ രാമൻ കുട്ടി">
ഗുരുവായൂർ രാമൻ കുട്ടി

ഗുരുവായൂർ ദേവസ്വത്തിൽ ജീവിച്ചിരുന്ന ഒരാനയായിരുന്നു 'രാമൻ കുട്ടി' . 
1958 മെയ് 17 ന് പുത്തില്ലത്ത് രാമൻ നമ്പൂതിരി രാമൻ കുട്ടിയെ ദേവസ്വത്തിൽ നടയിരുത്തി , . നല്ല കറുപ്പ് നിറവും അഴകൊത്ത കൊമ്പുകളും ഉള്ള രാമൻ കുട്ടി ആനക്കമ്പക്കാരുടെ വളരെ ഇഷ്ടപ്പെട്ട ഒരാനയായിരുന്നു 

ഗുരുവായൂർ ആനയോട്ടത്തിൽ രാമൻ കുട്ടി 12 തവണ ജേതാവായിട്ടുണ്ട്. , . ഗുരുവായുരിൽ സ്ഥിരമായി എഴുന്നെള്ളിപ്പിനു രാമൻ കുട്ടിയുടെ സാന്നിധ്യം ഉണ്ടായിരുന്നു. തൃശൂർ പൂരത്തിലും, പ്രത്യേകിച്ച് തിരുവമ്പാടിയുടെ മഠത്തിൽ പോക്കിനും പല തവണ പങ്കെടുത്തിട്ടുണ്ട് .

ആനക്കമ്പക്കാരുടെ ഹരമായിരുന്ന ഈ കൊമ്പൻ 2016 സപതംബർ 15 ന് ചെരിഞ്ഞു , 


</doc>
<doc id="381865" url="https://ml.wikipedia.org/wiki?curid=381865" title="മൗണ്ട് അഗസ്റ്റസ് ദേശീയോദ്യാനം">
മൗണ്ട് അഗസ്റ്റസ് ദേശീയോദ്യാനം

മൗണ്ട് അഗസ്റ്റസ് ദേശീയോദ്യാനം പടിഞ്ഞാറൻ ആസ്ത്രേലിയയിലെ ഗാസ്കോയ്ൻ മേഖലയിൽ സ്ഥിതിചെയ്യുന്ന ദേശീയോദ്യാനമാണ്. പെർത്തിൽ നിന്നും വടക്കായി 852 കിലോമീറ്ററും കാർനാർവോണിൽ നിന്നും കിഴക്കായി 490 കിലോമീറ്ററും മീകതറയിൽ നിന്നും വടക്കു-പടിഞ്ഞാറായി 390 കിലോമീറ്ററും അകലെയാണ്. അഗസ്റ്റസ് പർവ്വതമാണ് ഈ ദേശീയോദ്യാനത്തിലെ പ്രധാന ആകർഷണം. ഇവിടുത്തെ ആദിവാസികളായ വാഡ്ജറി ജനങ്ങൾക്കിടയിൽ ബുറിൻഗുറാ എന്നാണ് ഈ പർവ്വതം അറിയപ്പെടുന്നത്. 



</doc>
<doc id="381866" url="https://ml.wikipedia.org/wiki?curid=381866" title="ടൊറോൺസ്വോ ദേശീയോദ്യാനം">
ടൊറോൺസ്വോ ദേശീയോദ്യാനം

ടൊറോസ്വോ ദേശീയോദ്യാനം (ഫിന്നിഷ്: "Torronsuon kansallispuisto") ഫിൻലാൻറിലെ ടാവസ്റ്റിയ പ്രോപ്പർ മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ്. 1990 ൽ ഇതൊരു ദേശീയോദ്യാനമായി പ്രഖ്യാപിക്കപ്പടുന്നതിനു മുമ്പുതന്നെ, സമീപ പ്രദേശത്തുള്ള പ്രകൃതിദത്ത ചതുപ്പ് പ്രദേശം സംരക്ഷിതമായിരുന്നു. ഈ ദേശീയോദ്യാനത്തിൻറ വിസ്തൃതി 25.5 ചതുരശ്ര കിലോമീറ്റർ (9.85 ചതുരശ്ര മൈൽ) ആണ്.



</doc>
<doc id="381868" url="https://ml.wikipedia.org/wiki?curid=381868" title="നാംബുൻഗ് ദേശീയോദ്യാനം">
നാംബുൻഗ് ദേശീയോദ്യാനം

നാംബുൻഗ് ദേശീയോദ്യാനം പടിഞ്ഞാറൻ ആസ്ത്രേലിയയിലെ വീറ്റ്ബെൽറ്റ് മേഖലയിൽ സ്ഥിതിചെയ്യുന്ന ഒരു ദേശീയോദ്യാനം. പെർത്തിൽ നിന്നും വടക്കു-പടിഞ്ഞാറായി 200 കിലോമീറ്ററും തീരദേശ പട്ടണമായ സെർവാന്റസിൽ നിന്നും തെക്കായി 17 കിലോമീറ്ററും അകലെയാണ് ഈ ദേശീയോദ്യാനം. പിനാക്കിൾസ് എന്നറിയപ്പെടുന്ന ആയിരക്കണക്കിന് ചുണ്ണാമ്പുകല്ലുരൂപങ്ങൾ ഉള്ള മേഖലയായ പിനാക്കിൾസ് മരുഭൂമി ഈ ദേശീയോദ്യാനത്തിലാണ്. 



</doc>
<doc id="381869" url="https://ml.wikipedia.org/wiki?curid=381869" title="ടീലിക്കാജാർവി ദേശീയോദ്യാനം">
ടീലിക്കാജാർവി ദേശീയോദ്യാനം

ടീലിക്കാജാർവി ദേശീയോദ്യാനം (ഫിന്നിഷ്: "Tiilikkajärven kansallispuisto") ഫിൻലാൻറിലെ വടക്കൻ സാവോനിയ, കൈനൂ മേഖലകളിൽ സ്ഥിതിചെയ്യുന്ന ഒരു ദേശീയോദ്യാനമാണ്. 1982 ൽ രൂപീകരിക്കപ്പെട്ട ഈ ദേശീയോദ്യാനം, 34 ചതുരശ്രകിലോമീറ്റർ (13 ചതുരശ്ര മൈൽ) വിസ്തീർണ്ണത്തിൽ പരന്നു കിടക്കുന്നു. 

ഈ ദേശീയോദ്യാനത്തിൻറെ വടക്കൻ, തെക്കൻ പ്രകൃതിദത്ത പ്രത്യകതകൾ ഒന്നു ചേർന്ന് വനങ്ങളുടേയും വിവിധതരം ചതുപ്പു നിലങ്ങളുടേയും ഒരു ആവാസവ്യവസ്ഥകൾ തമ്മിലുള്ള സംഗമസ്ഥാനം ഉണ്ടാക്കുന്നു. ടീലിക്കാജാർവി തടാകം 400 ഹെക്ടർ (1.5 ചതുരശ്ര മൈൽ വിസ്താരമുള്ളതും ചുറ്റിലും ബീച്ചകളുളളതും എസ്കെർ മുനമ്പിനാൽ മദ്ധ്യഭാഗം വിഭജിക്കപ്പെട്ടതുമായ ഒരു വരണ്ട തടാകമാണ്.


</doc>
<doc id="381870" url="https://ml.wikipedia.org/wiki?curid=381870" title="സ്ക്കോട്ട് ദേശീയോദ്യാനം">
സ്ക്കോട്ട് ദേശീയോദ്യാനം

സ്ക്കോട്ട് ദേശീയോദ്യാനം പടിഞ്ഞാറൻ ആസ്ത്രേലിയയിലെ സൗത്ത് വെസ്റ്റ് മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ്. പെർത്തിൽ നിന്നും 265 കിലോമീറ്റർ തെക്കായാണ് ഇതിന്റെ സ്ഥാനം. 

സ്ക്കോട്ട് നദി, ബ്ലാക്ക് വുഡ് നദി എന്നിവയുടെ ജലസംഭരണമേഖലയിലാണ് ഈ ദേശീയോദ്യാനം ഉള്ളത്.

ഇവിടെ അപൂർവവും വംശനാശഭീഷണി നേരിടുന്നതുമായ സസ്യസ്പീഷീസുകൾ ഉണ്ട്. 



</doc>
<doc id="381872" url="https://ml.wikipedia.org/wiki?curid=381872" title="സ്യോട്ടേ ദേശീയോദ്യാനം">
സ്യോട്ടേ ദേശീയോദ്യാനം

സ്യോട്ടേ ദേശീയോദ്യാനം ("Syötteen kansallispuisto") ഫിൻലാൻറിലെ വടക്കൻ ഒസ്ട്രോബോത്‍നിയ, ലാപ്‍ലാൻറ് മേഖലകളിൽ, പുഡസ്‍ജാർവി, പോസിയോ, ടൈവാൽകോസ്കി മുനിസപ്പാലിറ്റികളിലായി സ്ഥിതി ചെയ്യുന്നതുമായ ഒരു ദേശീയോദ്യാനമാണ്. പഴക്കമുള്ള വനങ്ങളുടെ ഒരു ശൃംഖലയായ ഈ ദേശീയോദ്യാനത്തിലെ, ചില ഭാഗങ്ങൾ ഉയരം കൂടിയ വനപ്രദേശങ്ങളാണ്. ദേശീയോദ്യാനത്തിലെ നാലിലൊന്നു പ്രദേശം വ്യത്യസ്ത തരത്തിലുള്ള ചേറുനിലങ്ങളാണ്.



</doc>
<doc id="381873" url="https://ml.wikipedia.org/wiki?curid=381873" title="ഷന്നൊൻ ദേശീയോദ്യാനം">
ഷന്നൊൻ ദേശീയോദ്യാനം

ഷന്നൊൻ ദേശീയോദ്യാനം പടിഞ്ഞാറൻ ആസ്ത്രേലിയയുടെ തെക്കൻ തീരത്തായി സ്ഥിതിചെയ്യുന്ന ദേശീയോദ്യാനമാണ്. പെർത്തിൽ നിന്നും തെക്കായി 302 കിലോമീറ്ററും മൻജിമുപിനു തെക്കു-കിഴക്കായി 55 കിലോമീറ്റർ അകലെയുമാണ് ഈ ദേശീയോദ്യാനത്തിന്റെ സ്ഥാനം. 1988 ലാണ് ഈ ദേശീയോദ്യാനം പ്രഖ്യാപിക്കുന്നത്. ഷന്നൊൻ നദീതടത്തിന്റെ മുഴുവൻ ഭാഗവും ഈ ദേശീയോദ്യാനത്തിൽ ഉൾപ്പെടുന്നു.



</doc>
<doc id="381874" url="https://ml.wikipedia.org/wiki?curid=381874" title="സിപൂൻകോർപി ദേശീയോദ്യാനം">
സിപൂൻകോർപി ദേശീയോദ്യാനം

സിപൂൻകോർപി ദേശീയോദ്യാനം (ഫിന്നിഷ്: "Sipoonkorven kansallispuisto", സ്വീഡിഷ്: "Sibbo storskogs nationalpark") ഫിൻലാൻറിലെ ഒരു ദേശീയോദ്യാനമാണ്. 2011 മാർച്ച് 2 നാണ് ഈ ദേശീയോദ്യാനം രൂപീകൃതമായത്.  ഇത് ഹെൽസിങ്കി, വൻറാ, സിപൂ മുനിസിപ്പാലിറ്റികളിലായി സ്ഥിതിചെയ്യുന്നു.


</doc>
<doc id="381877" url="https://ml.wikipedia.org/wiki?curid=381877" title="സ്റ്റിർലിങ് റേഞ്ച് ദേശീയോദ്യാനം">
സ്റ്റിർലിങ് റേഞ്ച് ദേശീയോദ്യാനം

സ്റ്റിർലിങ് റേഞ്ച് ദേശീയോദ്യാനം പടിഞ്ഞാറൻ ആസ്ത്രേലിയയിലെ ഗ്രേറ്റ് സൗത്തേൺ മേഖലയിൽ സ്ഥിതിചെയ്യുന്ന ദേശീയോദ്യാനമാണ്. പെർത്തിൽ നിന്നും തെക്കു-കിഴക്കായി 337 കിലോമീറ്റർ അകലെയാണിതിന്റെ സ്ഥാനം.

വംശനാശം നേരിടുന്ന ഷേർട്ട്-ബിൽഡ് ബ്ലാക്ക് കൊക്കാറ്റുകൾ, വെസ്റ്റേൺ വിപ്പ്ബേഡുകൾ എന്നിവയെ സംരക്ഷിക്കുന്നതിനാൽ ഈ ദേശീയോദ്യാനത്തെ ഒരു പ്രധാനപ്പെട്ട പക്ഷിസങ്കേതമായി ബേഡ് ലൈഫ് ഇന്റർനാഷനൽ തിരിച്ചറിഞ്ഞിട്ടുണ്ട്. വംശനാശം നേരിടുന്ന ലോങ്-ബിൽഡ് ബ്ലാക്ക്-കൊക്കാറ്റു ഈ ദേശീയോദ്യാനത്തിൽ സന്ദർശനം നടത്തുന്നുണ്ട്. 



</doc>
<doc id="381878" url="https://ml.wikipedia.org/wiki?curid=381878" title="സെയിറ്റ്‍സെമിനൻ ദേശീയോദ്യാനം">
സെയിറ്റ്‍സെമിനൻ ദേശീയോദ്യാനം

സെയിറ്റ്‍സെമിനൻ ദേശീയോദ്യാനം (ഫിന്നിഷ്: "Seitsemisen kansallispuisto") ഫിൻലാൻറിലെ ഇകാലിനെൻ, യലോജാർവി മുനിസിപ്പാലിറ്റികളിലായി സ്ഥിതിചെയ്യുന്ന ഒരു ദേശീയോദ്യാനമാണ്. 1982 ൽ സ്ഥാപിക്കപ്പെട്ട ഈ ദേശീയോദ്യാനം 1989 ൽ വിപുലീകരിക്കപ്പെട്ടു. ഇതിപ്പോൾ 45.5 ചതുരശ്ര കിലോമീറ്റർ (17.6 ചതുരശ്ര മൈൽ) പ്രദേശം ഉൾക്കൊള്ളുന്നു. സ്യൂമെൻസെൽക്കാ നീർത്തട മേഖലയിലെ സാധാരണമായ മലയോരപ്രദേശവും താഴ്ന്ന പ്രദേശവും ഇടകലർന്ന കോണിഫറസ് ബൊറീയൽ വനങ്ങൾ ഉൾക്കൊള്ളുന്നതാണ് ഈ ദേശീയോദ്യാനം.



</doc>
<doc id="381881" url="https://ml.wikipedia.org/wiki?curid=381881" title="സ്റ്റോക്ക്സ് ദേശീയോദ്യാനം">
സ്റ്റോക്ക്സ് ദേശീയോദ്യാനം

സ്റ്റോക്ക്സ് ദേശീയോദ്യാനം പടിഞ്ഞാറൻ ആസ്ത്രേലിയയിലെ ഗോൾഡ്ഫീൽഡ്-എസ്പെരാൻസ് മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ്. പെർത്തിൽ നിന്നും തെക്കു-കിഴക്കായി 538 കിലോമീറ്റർ അകലെയാണിതിന്റെ സ്ഥാനം.

ദേശീയോദ്യാനത്തിൽ സ്ഥിതിചെയ്യുന്ന സ്റ്റോക്സ് ഇൻലെറ്റിൽ നിന്നുമാണ് ഈ ദേശീയോദ്യാനത്തിന് ഈ പേരു വന്നത്. ഇത് ദേശീയോദ്യാനത്തിലെ പ്രധാന ആകർഷണമാണ്.

9,726 ഹെക്റ്റർ പ്രദേശത്തായി ഈ ദേശീയോദ്യാനം വ്യാപിച്ചുകിടക്കുന്നത്. ഇതിൽ 16 ഹെക്റ്റർ പ്രദേശം ഹിസ്റ്റോറിക് മോയിറി ഹോംസ്റ്റെഡിന്റെ ഭാഗമാണ്. 



</doc>
<doc id="381882" url="https://ml.wikipedia.org/wiki?curid=381882" title="സലാമജാർവി ദേശീയോദ്യാനം">
സലാമജാർവി ദേശീയോദ്യാനം

സലാമജാർവി ദേശീയോദ്യാനം (ഫിന്നിഷ്: "Salamajärven kansallispuisto") ഫിൻലാൻറിലെ മദ്ധ്യ ഒസ്ടേോബോത്‍നിയ, മദ്ധ്യ ഫിൻലാൻറ് മേഖലകളിൽ, പെർഹോ, കിവിജാർവി, കിന്നുല മുനിസിപ്പാലിറ്റികളിലായി സ്ഥിതിചെയ്യുന്ന ഒരു ദേശീയോദ്യാനമാണ്. സലാമജാർവി ദേശീയോദ്യാനം സ്യൂമെൻസെൽക്കയുടെ പരുക്കൻ നീർത്തട പ്രദേശത്താണ് സ്ഥിതി ചെയ്യുന്നത്. ഈ ബൃഹത്തായ, ജനവാസമില്ലാത്ത പ്രദേശം, പ്രത്യേകിച്ച് വൈവിധ്യമാർന്ന ചേറുനിലങ്ങളിലെ ആവാസവ്യവസ്ഥകൾക്കും അതിലെ വന്യമൃഗങ്ങൾക്കും പേരുകേട്ടതാണ്.



</doc>
<doc id="381884" url="https://ml.wikipedia.org/wiki?curid=381884" title="റോക്വ ദേശീയോദ്യാനം">
റോക്വ ദേശീയോദ്യാനം

റോക്വ ദേശീയോദ്യാനം (ഫിന്നിഷ്: "Rokuan kansallispuisto") ഫിൻലാൻറിലെ വടക്കൻ ഒസ്ടോബോത്‍നിയ മേഖലയിൽ സ്ഥിതിചെയ്യുന്ന ഒരു ദശീയോദ്യാനമാണ്. പ്രാചീന പൈൻ വനങ്ങൾ സ്വാഭാവിക രീതിയിൽ വളർന്നു നിൽക്കുന്ന റോക്കുൻവാര മലയുടെ തെക്കുവശത്തായിട്ടാണ് ഈ ദേശീയോദ്യാനം സ്ഥിതിചെയ്യുന്നത്.



</doc>
<doc id="381885" url="https://ml.wikipedia.org/wiki?curid=381885" title="ടണൽ ക്രീക്ക് ദേശീയോദ്യാനം">
ടണൽ ക്രീക്ക് ദേശീയോദ്യാനം

ടണൽ ക്രീക്ക് ദേശീയോദ്യാനം പടിഞ്ഞാറൻ ആസ്ത്രേലിയയിലെ കിംബെർലി മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ്. പെർത്തിൽ നിന്നും വടക്കു-കിഴക്കായി 1,845 കിലോമീറ്ററും ബ്രൂമിയിൽ നിന്നും കിഴക്കായി 390 കിലോമീറ്ററും അകലെയുമാണ് ഈ ദേശീയോദ്യാനത്തിന്റെ സ്ഥാനം. ടണൽ അരുവി ഒഴുകുന്ന പ്രകൃത്യായുള്ള ഗുഹ ഒരു പ്രധാനപ്പെട്ട ഒരു ആകർഷണമാണ്.

ഗുഹയിൽ കാണുന്ന സ്പെലിയോതെംസുകൾ ആദിവാസികളുടെ ശിലാചിത്രങ്ങൾ എന്നിവ ചുമരുകളെ അലങ്കരിക്കുന്നു. 1897ൽ ഈ ഗുഹയുടെ പ്രവേശനകവാടത്തിൽ കൊല്ലപ്പെട്ട ആദിവാസി പോരാളിയായ ജുൻഡമാറ ഒളിച്ചിരുന്ന സ്ഥലമായിരുന്നു ഇത്. 



</doc>
<doc id="381886" url="https://ml.wikipedia.org/wiki?curid=381886" title="റിസിറ്റുൻറുറി ദേശീയോദ്യാനം">
റിസിറ്റുൻറുറി ദേശീയോദ്യാനം

റിസിറ്റുൻറുറി ദേശീയോദ്യാനം (ഫിന്നിഷ് : "Riisitunturin kansallispuisto") ഫിന്നിഷ് ലാപ്‍ലാൻറിലെ പോസിയോയിൽ സ്ഥിതിചെയ്യുന്ന ഒരു ദേശീയോദ്യാനമാണ്. 1982 ൽ സ്ഥാപിക്കപ്പെട്ട ഈ ദേശീയോദ്യാനം, 77 ചതുരശ്ര കിലോമീറ്റർ (30 ചതുരശ്ര മൈൽ) പ്രദേശം ഉൾക്കൊള്ളുന്നു.

ഒരു പർവതപ്രദേശത്തു സ്ഥിതിചെയ്യുന്ന ഈ ദേശീയോദ്യാനമേഖലയിൽ, നിരവധി ചതുപ്പുകൾ നിലനിൽക്കുന്നു, പ്രത്യേകിച്ച് മലഞ്ചെരുവിലെ ചതുപ്പുകൾ. ദേശീയോദ്യാനത്തിലെ വന്യ ജീവി പ്രദേശത്തുള്ള ഏക താൽക്കാലിക താമസസ്ഥലം, റിസിറ്റുൻറിറിയിലെ 465.3 മീറ്റ്‍ (1,527 അടി) ഉയരമുള്ള ഇരട്ട കൊടുമുടിയ്ക്കു സമീപം സ്ഥിതിചെയ്യുന്നു.



</doc>
<doc id="381888" url="https://ml.wikipedia.org/wiki?curid=381888" title="വല്യുൻഗ ദേശീയോദ്യാനം">
വല്യുൻഗ ദേശീയോദ്യാനം

വല്യുൻഗ ദേശീയോദ്യാനം പടിഞ്ഞാറൻ ആസ്ത്രേലിയയിലെ ഒരു ദേശീയോദ്യാനമാണ്. ഗ്രേറ്റ് നോർത്തേൺ ഹൈവേയിലൂടെ പെർത്തിൽ നിന്നും വടക്കു-കിഴക്കായി 35 കിലോമീറ്റർ അകലത്തായാണീ ദേശീയോദ്യാനം. 

സ്വാൻ-ആവോൺ നദിയും ഈസ്റ്റേൺ റെയിൽ വേയും ഈ ദേശീയോദ്യാനത്തിലൂടെ പോകുന്നു. ഈ മേഖലയിലെ അനേകം ദ്രുതധാരകളിലൂടെയാണ് ആവോൺ ഡെസെന്റ് കടന്നുപോകുന്നത്. 



</doc>
<doc id="381889" url="https://ml.wikipedia.org/wiki?curid=381889" title="വിർജിൻ ദ്വീപുകൾ ദേശീയോദ്യാനം">
വിർജിൻ ദ്വീപുകൾ ദേശീയോദ്യാനം

അമേരിക്കൻ ഐക്യനാടുകളുടെ അധീനതയിലുള്ള വിർജിൻ ദ്വീപുകളിൽ സ്ഥിതി ചെയ്യുന്ന ദേശീയോദ്യാനമാണ് വിർജിൻ ദ്വീപുകൾ ദേശീയോദ്യാനം (ഇംഗ്ലീഷ്: Virgin Islands National Park) എന്ന് അറിയപ്പെടുന്നത്. പ്രധാനമായും ദ്വീപസമൂഹത്തിലെ സെന്റ് ജോൺ എന്ന ദ്വീപിലാണ് ഇത്. സെന്റ് ജോൺ ദ്വീപിനെ കൂടാതെ സമീപത്തുള്ള 5,500ഏക്കർ സമുദ്രവും, ഹേസ്സൽ ദ്വീപും ഈ ദേശീയോദ്യാനത്തിന്റെ പരിധിയിൽ പെടുന്നു. 1956നാണ് ഈ പ്രദേശത്തിന് ദേശീയോദ്യാന പദവി ലഭിക്കുന്നത്.

സ്കൂബ ഡൈവിംഗ്, മഴക്കാടുകളിലൂടെയുള്ള ഹൈക്കിംഗ് തുടങ്ങിയ വിനോദങ്ങളുക്കു പ്രശസ്തമാണ് ഈ പ്രദേശം. ക്രൂസ് ഉൾക്കടലിലാണ് ദേശീയോദ്യാനത്തിലേക്കുള്ള പ്രവേശന തുറമുഖം. സന്ദർശക കേന്ദ്രവും ഇതിനോട് ചേർന്ന് സജ്ജീകരിച്ചിട്ടുണ്ട്.

കടൽത്തീരങ്ങൾ, പവിഴപുറ്റുകൾ, മഴക്കാടുകൾ, ഹൈക്കിംഗ് പാതകൾ എന്നിവ ഈ ഉദ്യാനത്തിലെ സവിശേഷതകളാണ്. ട്രങ്ക് ഉൾക്കടൽ, സിന്നമൺ ഉൾക്കടൽ, ഹണിമൂൺ ബീച്ച്, മാഹോ ബേ, സാൽട് പോണ്ട് ബേ തുടങ്ങിയ നിരവധി കടൽത്തീരങ്ങൾ ഇവിടെയുണ്ട്.

ട്രോപ്പികൽ സവാന കാലാവസ്ഥയാണ് വിർജിൻ ദ്വീപുകളിൽ അനുഭവപ്പെടുന്നത്. വർഷത്തിൽ ശരാശരി വർഷപാതം ലഭിക്കുന്നു. ശൈത്യകാലത്ത് 11 മുതൽ വരെ വേഗതയിൽ കാറ്റടിക്കാറുണ്ട്. ഉദ്യാനത്തിലെ ശരാശരി താപനില .


</doc>
<doc id="381892" url="https://ml.wikipedia.org/wiki?curid=381892" title="റിപ്പോവെസി ദേശീയോദ്യാനം">
റിപ്പോവെസി ദേശീയോദ്യാനം

റിപ്പോവെസി ദേശീയോദ്യാനം (Finnish: "Repoveden kansallispuisto"), ഫിൻലാൻറിലെ കൌവോള, മാൻറിഹാർജു മുനിസിപ്പാലിറ്റികളിലായി സ്ഥിതിചെയ്യുന്ന ഒരു ദേശീയോദ്യാനമാണ്. തെക്കൻ ഫിൻലാന്റിലെ കൂടുതൽ പ്രസിദ്ധമായ ഹെൽസിങ്കി പ്രദേശത്തിന്റെ വടക്കുകിഴക്കായി ഏതാനും മണിക്കൂറുകൾ മാത്രം അകലെയായി ഇതു സ്ഥിതിചെയ്യുന്നു. മുൻകാലത്ത് ഒരു തീവ്ര വാണിജ്യ വനമായിരുന്ന റിപ്പോവെസി പ്രദേശം വിജയകരമായി ഒരു പ്രാക്തന ദേശീയോദ്യാനമായി രൂപാന്തരപ്പെട്ടു. പൈൻ, ബിർച്ച് മരങ്ങൾ ദേശീയോദ്യാനത്തെ കീഴടക്കിയിരിക്കുന്നു. റിപ്പോവെസി ദേശീയോദ്യാനം, കരടി, മാൻ, വിവിധയിനം പക്ഷികൾ തുടങ്ങിയവയാൽ സമ്പന്നമാണ്. കൌക്കുൻജോക്കി നദി ദേശീയോദ്യാനത്തെ മുറിച്ചു കടന്നു പോകുന്നു. ദേശീയോദ്യാനത്തിൻറെ അതിർത്തിക്കുള്ളിലായി നിരവധി അരുവികളും തടാകങ്ങളും നിലനിൽക്കുന്നു.


</doc>
<doc id="381893" url="https://ml.wikipedia.org/wiki?curid=381893" title="ഗുരുവായൂർ എലൈറ് നാരായണൻകുട്ടി">
ഗുരുവായൂർ എലൈറ് നാരായണൻകുട്ടി

ഗുരുവായൂർ ദേവസ്വത്തിൽ ജീവിച്ചിരുന്ന ഒരാനയായിരുന്നു നാരായണൻ കുട്ടി. നിലമ്പുർ കാടുകളിൽ പിറന്നു വീണ നാരായണൻ കുട്ടി 1972 ലാണ് ഗുരുവായൂരിൽ എത്തിയത് ഉയരം കൊണ്ടോ തലയെടുപ്പ് കൊണ്ടോ ആയിരുന്നില്ല ; മറിച്ച് തന്റെ ശൗര്യം കൊണ്ടാണ് നാരായണൻ കുട്ടി ശ്രദ്ധേയനായത് . 
ഗുരുവായൂരിൽ വന്ന അധികം താമസിയാതെ കോഴിക്കോട് വച്ച് തന്റെ പാപ്പാൻ ദിവാകരനെ കൊലപ്പെടുത്തിയാണ് നാരായണൻ കുട്ടി തന്റെ വീര കൃത്യങ്ങൾക്ക് തുടക്കമിട്ടത് , പിന്നെ ആരും അഴിക്കാതെ കേട്ട് തരിയിൽ നിന്നിരുന്ന നാരായണൻ കുട്ടിയെ 1979 ഇത് സെൽവരാജ് എന്ന ആനക്കാരൻ അഴിച്ച് പുറത്തേക്ക് കൊണ്ട് പോകാൻ തുടങ്ങി .30 വർഷത്തിലധികം ആ കുട്ടു കേട്ട് നീണ്ടു നിന്ന് , ശെൽവരാജ് പിരിഞ്ഞതിന് ശേഷം വീണ്ടും ആരും അഴിക്കാതിരുന്ന നാരായണൻ കുട്ടിയെ ആറന്മുള മോഹൻ ദാസ് എന്ന ആനക്കാരനാണ് പിന്നീട് അഴിച്ചെടുത്തത് അദ്ദേഹം പിരിഞ്ഞതോടെ വീണ്ടും കേട്ട് തരിയിൽ നിൽപ്പായ നാരായണൻ കുട്ടി അധികം താമസിയാതെ ചെരിഞ്ഞു


</doc>
<doc id="381894" url="https://ml.wikipedia.org/wiki?curid=381894" title="വാറെൻ ദേശീയോദ്യാനം">
വാറെൻ ദേശീയോദ്യാനം

വാറെൻ ദേശീയോദ്യാനം പടിഞ്ഞാറൻ ആസ്ത്രേലിയയിലെ സൗത്ത് വെസ്റ്റ് മേഖലയിൽ സ്ഥിതിചെയ്യുന്ന ദേശീയോദ്യാനമാണ്.  പെർത്തിൽ നിന്നും 287 കിലോമീറ്റർ തെക്കായും പെംബെർട്ടണിൽ നിന്നും 15 കിലോമീറ്റർ തെക്കായുമാണ് ഇതിന്റെ സ്ഥാനം. 

ഈ ദേശീയോദ്യാനത്തിൽ വളരെ പഴക്കമുള്ള കാറി മരങ്ങൾ ഉണ്ട്. അവയിൽ ചിലതിന് ഏകദേശം 90 മീറ്റർ അകലെയുണ്ട്. 



</doc>
<doc id="381896" url="https://ml.wikipedia.org/wiki?curid=381896" title="പൈഹ-ലുവോസ്തോ ദേശീയോദ്യാനം">
പൈഹ-ലുവോസ്തോ ദേശീയോദ്യാനം

പൈഹ-ലുവോസ്തോ ദേശീയോദ്യാനം  ("Pyhä-Luoston kansallispuisto") ഫിൻലാൻറിലെ ലാപ്‍ലാൻറിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഫിൻലാൻറിലെ ഏറ്റവും പഴയ ദേശീയദ്യാനമായിരുന്ന പൈഹാറ്റുൻറുറി ദേശീയോദ്യാനം (1938 ൽ രൂപീകരിച്ചത്) ലുവോസ്റ്റോയുമായി ലയിപ്പിച്ച് 2005 ലാണ് ഈ ദേശീയോദ്യാനം സ്ഥാപിക്കപ്പെട്ടത്. ഇത് പൈഹാ-ലുവോസ്തയെ ഫിൻലാന്റിലെ ഏറ്റവും പഴക്കമുള്ളതും അതേസമയം തന്നെ ഏറ്റവും പുതിയ ദേശീയോദ്യാനവുമെന്ന ബഹുമതിയ്ക്ക് അർഹയാക്കുന്നു. ഇങ്ങനെ രൂപീകൃതമായ ഈ ദേശീയോദ്യാനത്തിൻറെ ആകെ വിസ്തൃതി 142 ചതുരശ്ര കിലോമീറ്റർ (55 ചതുരശ്ര മൈൽ) ആണ്. ഭൂമിശാസ്ത്രപരമായ പ്രത്യേകതകൾ, പ്രാചീന വനങ്ങൾ, തണ്ണീർത്തടങ്ങൾ എന്നിവയാണ് ഈ ദേശീയോദ്യാനത്തിലെ ഏറ്റവും പ്രധാനപ്പെട്ട സവിശേഷതകൾ.


</doc>
<doc id="381897" url="https://ml.wikipedia.org/wiki?curid=381897" title="പൈഹ-ഹക്കി ദേശീയോദ്യാനം">
പൈഹ-ഹക്കി ദേശീയോദ്യാനം

പൈഹ-ഹക്കി ദേശീയോദ്യാനം ("Pyhä-Häkin kansallispuisto") മദ്ധ്യ ഫിൻലാൻറിൽ സ്ഥിതിചെയ്യുന്ന ഒരു ദേശീയോദ്യാനമാണ്. 1956 ലാണ് ഈ ദേശീയോദ്യാനം രൂപീകരിക്കപ്പെട്ടത്. 1982 ൽ കൊട്ടനേവ ഉദ്യാനം ഇതിനോടു ചേർത്ത് വിപുലീകരിച്ചിരുന്നു. ഇതിൻറെ ആകെ വിസ്തൃതി 13 ചതുരശ്ര കിലോമീറ്റർ (5 ചതുരശ്ര മൈൽ) ആണ്. 1930-കളിൽത്തനെ ദേശീയോദ്യാന രൂപീകരണത്തിന് പദ്ധതിയിട്ടുവെങ്കിലും രണ്ടാം ലോകമഹായുദ്ധം ഈ പദ്ധതികളെ തടസ്സപ്പെടുത്തിയിരുന്നു.



</doc>
<doc id="381898" url="https://ml.wikipedia.org/wiki?curid=381898" title="വെസ്റ്റ് കേപ്പ് ഹോവെ ദേശീയോദ്യാനം">
വെസ്റ്റ് കേപ്പ് ഹോവെ ദേശീയോദ്യാനം

വെസ്റ്റ് കേപ്പ് ഹോവെ ദേശീയോദ്യാനം പടിഞ്ഞാറൻ ആസ്ത്രേലിയയിലെ ഒരു ദേശീയോദ്യാനമാണ്. പെർത്തിൽ നിന്നും തെക്കു-കിഴക്കായി 390 കിലോമീറ്റർ അകലെയാണിതിന്റെ സ്ഥാനം. ആൽബനി നഗരത്തിലും ഗ്രേറ്റ് സൗത്തേൺ മേഖലയിലുമായി ആൽബനിയ്ക്കും ഡെന്മാർക്കിനും ഇടയിലാണ് ഈ ദേശീയോദ്യാനത്തിന്റെ സ്ഥാനം.

പടിഞ്ഞാറൻ ആസ്ത്രേലിയയിൽ സ്ഥിതിചെയ്യുന്നതും  ഭൂഖണ്ഡത്തിന്റെ ഏറ്റവും തെക്കുള്ള സ്ഥലവുമായ ടോബേ ഹെഡ് ഈ ദേശീയോദ്യാനത്തിലാണ്. 


</doc>
<doc id="381899" url="https://ml.wikipedia.org/wiki?curid=381899" title="ഇത്തിയപുരം കാവ്">
ഇത്തിയപുരം കാവ്

സ്രീ വനസാസ്താ സ്രീ വനദുർഗ്ഗ ക്ഷേത്രം ഇത്തിയപുരം കാവ്, പൂലാന്തോട്ടം, സ്വമിയാർമദം, കന്യാകുമാരി ജില്ലാ, തമിഴ്നാട്.

കന്യാകുമാരിയിൽ നിന്ന് തിരുവനന്തപുരത്തേക്കുള്ള ദേശീയപാത 47 ൽ ആണ് ഈ പുരാതന ക്ഷേത്രം സ്ഥിതിചെയ്യുന്നത്. നാഗർകോവിലിൽ നിന്നും ഏതാണ്ട് 30 കിലോമീറ്ററും തിരുവനന്തപുരത്തുനിന്ന് 52 കിലോമീറ്ററും അകലെ കോവികൽ പാലത്തിനടുത്തുള്ള സ്വമിയാർമദം- വേർകിളമ്പി റോഡിലാണ് ഇത് സ്ഥിതിചെയ്യുന്നത്.

ഇതിന്റ കൃത്യമായ പഴക്കം അജ്ഞാതമാണ്. എന്നിരുന്നാലും, പഴക്കം 2000 വർഷത്തോളം വരും.

ഈ ക്ഷേത്രത്തിലെ പ്രധാന ദൈവം ശ്രീ വനശാസ്താവാണ്‌. ശ്രീ വനദുർഗയാണ് പ്രധാന ദേവി. കൂടാതെ ബാല ഗണപതി, നാഗരാജാവ്, നാഗയക്ഷി, നാഗകന്യ, ശ്രീകൃഷ്ണൻ, ശ്രീ ഈശ്വരകാല ഭൂതത്താൻ എന്നി പ്രതിഷ്ഠകളും ഉണ്ട്. ഈ ക്ഷേത്രത്തിൽ ശ്രീ വന ശാസ്താ, ശ്രീ വന ദുർഗ, ബാല ഗണപതി എന്നീ ദേവതകൾ സ്വയംപു ആയവയാണ്. ഈ ക്ഷേത്രത്തിൽ, ശ്രീ വന ദുർഗ ദേവി തപസ്സ് ചെയ്യുന്ന അവസ്ഥയിലാണ് നിലകൊള്ളുന്നത്. കൂടാതെ ശ്രീ ബാല ഗണപതി ദിനംപ്രതി  തന്റെ യഥാർത്ഥ രൂപം സ്വയം വീണ്ടെടുത്തുകൊണ്ടിരിക്കുന്നു.

സ്വർന നിറത്തിലുള്ള നാഗങ്ങളും, വെള്ളനിറത്തിലുള്ള നാഗങ്ങളും, രാജവെമ്പാലകളും, ഈ ക്ഷേത്രത്തിന്റെ പുറകിലുള്ള കാടുകളിൽ ഉണ്ട്. ഏറെക്കാലം മുമ്പുതന്നെ ഇത് പലരും സാക്ഷ്യം വഹിച്ചിട്ടുണ്ട്. ക്ഷേത്രത്തിന് ചുറ്റുമുള്ള ഭീമാകാരമായ വൃക്ഷങ്ങൾ ഈ ക്ഷേത്രത്തിന്റെ പഴക്കത്തിന് ഒരു സുപ്രധാന അടയാളമാണ്. ക്ഷേത്രത്തിനു പുറകിലുള്ള കാടുകളിൽ പ്രവേശിക്കാൻ ആരും അനുവദിക്കപ്പെട്ടിട്ടില്ല.

ഏറെ കാലം മുമ്പ് തിരുവിതാംകൂർ രാജാവ് മാർത്താണ്ഡവർമ്മ തന്റെ ജീവൻ രക്ഷിക്കാനായി ഈ സ്ഥലത്തുകൂടെ സഞ്ചരിച്ചു. രാജാവ് ആയിത്തീർന്നതിനു ശേഷം അദ്ദേഹം ഈ ക്ഷേത്രത്തിന് ഒരു സമ്മാനം പോലെ നിയമപരമായ രേഖകളുടെ ഒരു ചെമ്പ് രേഖയായി കൈമാറി.ഇത് അദ്ദേഹത്തിന്റെ കാലത്ത് ജനങ്ങൾ പറഞ്ഞിരുന്നു. വളരെക്കാലം ഈ ക്ഷേത്രത്തെ നിലനിർത്താൻ ആരും ഉണ്ടായിരുന്നില്ല, അത് നശിപ്പിക്കപ്പെട്ടു. തദ്ദേശീയവാസികളുടെയും മറ്റു സ്ഥിരം പ്രവർത്തനം നടക്കുന്നതിനാൽ ഈ ക്ഷേത്രം കഴിഞ്ഞ കാലത്ത് നന്നായി പരിപാലിക്കപ്പെടുകയുണ്ടായി. ഓരോ മീനം ഉത്രത്തിലും അഞ്ച് ദിവസം നീണ്ടുനിൽക്കുന്ന ഉത്സവം ഇവിദെ ആഘോഷിക്കുന്നു. 41 ദിവസം വൃശ്ചിക മണ്ഡല പൂജ മാസത്തിൽ, പൗർണമി പൂജയും, ആയില്യ പൂജയും നടക്കുന്നു. ഓരോ വൈകുന്നേരങ്ങളിലും സന്ധ്യാപൂജ നിത്യപൂജ ആയി നടക്കുന്നു.

ശ്രീ വന ദുർഗ ദേവി ശ്രീ വനശാസ്താവിന്റെയും നാഗാഗങ്ങളുടെയും സംരക്ഷണത്തിനായി പേച്ചിപ്പാറ യിലെ നിബിഢ വനങ്ങളിൽ നിന്ന് ഇവിദെ എത്തും എന്നാണ് വിശ്വാസം. ഓരോ പൗർണമി നാളിലും നമുക്  നഗറുടെ ദർശനം മുടങ്ങാതെ ലഭ്യമാണ്.



</doc>
<doc id="381901" url="https://ml.wikipedia.org/wiki?curid=381901" title="പൂരിജാർവി-ഇസോസ്യൂ ദേശീയോദ്യാനം">
പൂരിജാർവി-ഇസോസ്യൂ ദേശീയോദ്യാനം

പൂരിജാർവി-ഇസോസ്യൂ ദേശീയോദ്യാനം (ഫിന്നിഷ്: "Puurijärven ja Isosuon kansallispuisto") ഫിൻലാൻറിലെ പിർക്കന്മാ, സതകുണ്ട മേഖലകളിൽ സ്ഥിതിചെയ്യുന്ന ഒരു ദേശീയോദ്യാനമാണ്. 1993 ൽ രൂപീകരിക്കപ്പെട്ട ഈ ദേശീയോദ്യാനത്തിൻറെ ആകെ വിസ്തൃതി 27 ചതുരശ്ര കിലോമീറ്ററാണ് (10 ചതുരശ്ര മൈൽ). ഈ പ്രദേശം പ്രധാനമായും വിസ്താരമേറിയ ചതുപ്പുനിലങ്ങളും പൂരിജാർവി തടാകവും അടങ്ങിയതാണ്. മാത്രമല്ലാതെ, കൊക്കെമായെൻജോക്കിയുടെ എക്കൽതീരങ്ങൾ അതിൻറെ പ്രകൃതിദത്തമായ അവസ്ഥയിൽ ഇവിടെ നിലനിൽക്കുന്നു. 



</doc>
<doc id="381903" url="https://ml.wikipedia.org/wiki?curid=381903" title="ഫിൻലാൻറിലെ ദേശീയോദ്യാനങ്ങളുടെ പട്ടിക">
ഫിൻലാൻറിലെ ദേശീയോദ്യാനങ്ങളുടെ പട്ടിക

ഫിൻലാൻറിൽ ആകെ 39 ദേശീയോദ്യാനങ്ങളാണുള്ളത്. ഇവയുടെയെല്ലാം നിയന്ത്രണം മെറ്റ്സാഹാല്ലിറ്റസിനാണ്. ദേശീയോദ്യാനങ്ങളെല്ലാം കൂടി 9,892 ചതുരശ്ര കിലോമീറ്റർ (3,819 ചതുരശ്ര മൈൽ) പ്രദേശം ഉൾക്കൊള്ളുന്നു. ഇത് ഫിൻലാൻറിലെ ആകെ ഭൂപ്രദേശത്തിൻറെ 2.7 ശതമാനമാണ്. 2007 ൽ മാത്രം ഏകദേശം 1.7 മില്ല്യൺ ആളുകൾ ഇവിടുത്തെ ദേശീയോദ്യാനങ്ങൾ സന്ദർശിച്ചിരുന്നുവെന്നു കണക്കാക്കപ്പെടുന്നു. 


</doc>
<doc id="381904" url="https://ml.wikipedia.org/wiki?curid=381904" title="വിൻഡ്ജാന ഗോർജ് ദേശീയോദ്യാനം">
വിൻഡ്ജാന ഗോർജ് ദേശീയോദ്യാനം

വിൻഡ്ജന ഗോർജ് ദേശീയോദ്യാനം പടിഞ്ഞാറൻ ആസ്ത്രേലിയയിലെ കിംബർലി മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ്. പെർത്തിൽ നിന്നും വടക്കു-കിഴക്കായി 1855 കിലോമീറ്ററും ബ്രൂമിയിൽ നിന്നും കിഴക്കായും 355 കിലോമീറ്ററും അകലെയാണിത്. 

375 വർഷം പഴക്കമുള്ള ഡെവോണിയൻ കാലഘട്ടത്തിലെ പ്രാചീനമായ പവിഴപ്പുറ്റുകളായ നാപ്പിയർ റേഞ്ചിന്റെ ഭാഗമാണ് ഇവിടുത്തെ പാറകൾ. 



</doc>
<doc id="381906" url="https://ml.wikipedia.org/wiki?curid=381906" title="വാരങ്കർഹാൽവോയ ദേശീയോദ്യാനം">
വാരങ്കർഹാൽവോയ ദേശീയോദ്യാനം

വാരങ്കർഹാൽവോയ ദേശീയോദ്യാനം (നോർവീജിയൻ: "Varangerhalvøya nasjonalpark") നോർവ്വേയിലെ ഫിൻമാർക്ക് കൌണ്ടിയിൽ വാരങ്കർ ഉപദ്വീപിൽ സ്ഥിതിചെയ്യുന്ന ഒരു ദേശീയോദ്യാനമാണ്. നോർവ്വേയുടെ വടക്കുകിഴക്കേ അറ്റത്ത് ബാറ്റ്‍സ്‍ഫ്‍ജോർഡ്, നെസ്സെബി, വാർഡോ മുനിസിപ്പാലിറ്റികളിലായാണ് ഇതു സ്ഥിതിചെയ്യുന്നത്. നോർവ്വെയിലെ ആർട്ടിക് കാലാവസ്ഥാ മേഖലയ്കുള്ളിലെ ഏറ്റവും വലിയ പ്രദേശമാണ് ഉപദ്വീപ്.


</doc>
<doc id="381908" url="https://ml.wikipedia.org/wiki?curid=381908" title="വോൾഫ് ക്രീക്ക് മെറ്റിയോറൈറ്റ് ക്രേറ്റർ ദേശീയോദ്യാനം">
വോൾഫ് ക്രീക്ക് മെറ്റിയോറൈറ്റ് ക്രേറ്റർ ദേശീയോദ്യാനം

വോൾഫ് ക്രീക്ക് ക്രേറ്റർ ദേശീയോദ്യാനം പടിഞ്ഞാറൻ ആസ്ത്രേലിയയിലെ ഒരു ദേശീയോദ്യാനമാണ്. പെർത്തിൽ നിന്നും 1,854 കിലോമീറ്റർ വടക്കു-കിഴക്കായാണ് ഇതിന്റെ സ്ഥാനം. വോൾഫ് ക്രീക്ക് ക്രേറ്റർ ഈ ദേശീയോദ്യാനത്തിലുണ്ട്. 

ഗ്രേറ്റർ സാന്റി മരുഭൂമിയുടെ അറ്റത്തായാണ് ഈ ദേശീയോദ്യാനത്തിന്റെ സ്ഥാനം. ഈ മരുഭൂമിയിൽ മരുഭൂപീഠഭൂമിയും സ്പിനിഫെക്സ് പുൽമേടുകളുമുൾപ്പെടുന്നു. 



</doc>
<doc id="381910" url="https://ml.wikipedia.org/wiki?curid=381910" title="സോർ-സ്പിറ്റ്‍സ്ബർഗെൻ ദേശീയോദ്യാനം">
സോർ-സ്പിറ്റ്‍സ്ബർഗെൻ ദേശീയോദ്യാനം

സോർ-സ്പിറ്റ്‍സ്ബർഗെൻ ദേശീയോദ്യാനം(നോർവീജിയൻ: "Sør-Spitsbergen nasjonalpark", ഇംഗ്ലീഷ്: സൌത്ത് സ്പിറ്റ്‍സ്‍ബെർഗ്ഗെൻ ദേശീയോദ്യാനം) നോർവേയിലെ സ്വാൽബാർഡ് ദ്വീപസമൂഹങ്ങളിൽ സ്പിറ്റ്‍സ്ബർഗ്ഗൻ ദ്വീപിൻറെ തെക്കൻ അറ്റം ഉൾക്കൊള്ളുന്ന ഒരു ദേശീയദ്യാനമാണ്. 1973 ൽ തുറന്ന ഈ ദേശീയോദ്യാനം, വെഡെൽ ജാർൽസ്ബർഗ്ഗ് ലാൻറ്, ടോറെൽ ലാൻറ്, സോർക്കാപ്പ് ലാൻറ് എന്നിവയും ഉൾപ്പെടുന്നു. ഈ പ്രദേശത്തിൻറെ 65 ശതമാനം ഭാഗങ്ങളും ഐസ് ക്യാപ്പുകളാണ്. ബാക്കിയുള്ളത് തുന്ദ്ര പ്രദേശങ്ങളാണ്.


</doc>
<doc id="381912" url="https://ml.wikipedia.org/wiki?curid=381912" title="സ്കാർവൻ ആൻറ് റോൾട്ട്ഡാലെൻ ദേശീയോദ്യാനം">
സ്കാർവൻ ആൻറ് റോൾട്ട്ഡാലെൻ ദേശീയോദ്യാനം

സ്കാർവൻ ആൻറ് റോൾട്ട്ഡാലെൻ ദേശീയോദ്യാനം (നോർവീജിയൻ: "Skarvan og Roltdalen nasjonalpark") നോർവേയിലെ സോർ-ട്രോണ്ടെലാഗ് കൌണ്ടിയിലെ സെൽബു, ടൈഡൽ മുനിസിപ്പാലിറ്റികളിലും അതുപോലതന്നെ നോർഡ്-ട്രോണ്ടെലാഗ് കൌണ്ടിയിലെ മെറാക്കെർ, സ്റ്റജോർഡൽ മുനിസിപ്പാലിറ്റികളിലുമായി സ്ഥിതിചെയ്യുന്ന ഒരു ദേശീയോദ്യാനമാണ്.


</doc>
<doc id="381913" url="https://ml.wikipedia.org/wiki?curid=381913" title="സ്ജുൻഖാട്ടെൻ ദേശീയോദ്യാനം">
സ്ജുൻഖാട്ടെൻ ദേശീയോദ്യാനം

സ്ജുൻഖാട്ടെൻ ദേശീയോദ്യാനം (നോർവീജിയൻ: "Sjunkhatten nasjonalpark") 2010 ൽ സ്ഥാപിക്കപ്പെട്ട ഒരു ദേശീയോദ്യാനമാണ്. ദേശീയോദ്യാനം 417.5 ചതുരശ്ര കിലോമീറ്റർ (161.2 ചതുരശ്ര മൈൽ) വിസ്തൃതിയുള്ള തുടർച്ചയായ സംരക്ഷിതപ്രദേശമാണ്. ഇതോടൊപ്പം 39.8 ചതുരശ്രകിലോമീറ്റർ (15.4 ചതുരശ്രമൈൽ) വിസ്തൃതിയുള്ള സമുദ്ര മേഖലയും ഉൾപ്പെടുന്നു. നോർവേയിലെ നോർഡ്‍ലാൻറ് കൌണ്ടിയിൽ സ്ഥിതിചെയ്യുന്ന ഈ ദേശീയോദ്യാനത്തിൽ, ബോഡോ, ഫൌസ്കെ, സോർഫോൾഡ് മുനിസിപ്പാലിറ്റികളിലെ ഭാഗങ്ങൾ ഉൾപ്പെടുന്നു. ഹിമാനിയിൽനിന്നുടലെടുത്ത ഭൂപ്രകൃതിയും ഗുഹകളും ജലവ്യവസ്ഥകളും ഫ്ജോർഡുകളും ഹെഗ്ഗ്മോവാറ്റ്‍നെറ്റ് എന്ന വലിയ തടാകവും ഉൾപ്പെട്ടതാണ് ദേശീയോദ്യാനമേഖല. അപൂർവ ജീവജാലങ്ങൾ, സാംസ്കാരിക പൈതൃകം എന്നിവയും ഈ ദേശീയോദ്യാനത്തിൻറെ പ്രത്യേകതകളിൽ ഉൾപ്പെടുന്നു.


</doc>
<doc id="381926" url="https://ml.wikipedia.org/wiki?curid=381926" title="സെയ്‍ലാൻറ് ദേശീയോദ്യാനം">
സെയ്‍ലാൻറ് ദേശീയോദ്യാനം

സെയ്‍ലാൻറ് ദേശീയോദ്യാനം (നോർവീജിയൻ: "Seiland nasjonalpark") നോർവേയിലെ ഫിൻമാർക്ക് കൌണ്ടിയിലെ അൾട്ട, ഹാമ്മർഫെസ്റ്റ്, ക്വാൽസണ്ട് മുനിസിപ്പാലിറ്റികളിലായി സ്ഥിതിചെയ്യുന്ന ഒരു ദേശീയോദ്യാനമാണ്.സെയ്‍ലാൻറ് ദ്വീപ്, സൊരോയോ ദ്വീപുകഴിഞ്ഞാൽ ഫിൻമാർക്ക് കൌണ്ടിയിലെ രണ്ടാമത്തെ വലിയ ദ്വീപായ സെയ്‍ലാൻറ് ദ്വീപിലാണ്, സ്കാൻഡിനേവിയയിലെ വടക്കേ അറ്റത്തുള്ള ഹിമാനികളായ സെയ്‍ലാൻറ്‍സ്ജോക്കെലെൻ, നോർഡ്മാൻസ്ജോക്കെലെൻ എന്നിവ നിലനിൽക്കുന്നത്. ദേശീയോദ്യാനത്തിലെ ഏറ്റവും ഉയരമുള്ളഭാഗം 1,078 മീറ്റർ (3,537 അടി) ഉയരമുള്ള സെയ്‍ലാൻറ്‍സ്റ്റുവ പർവ്വതമാണ്. ദേശീയോദ്യാനത്തിലെ കടൽ (മുഖ്യമായും "ഫ്ജോർഡ്" ഉൾപ്പെട്ടത്) 9.6 ചതുരശ്ര കിലോമീറ്റർ (3.7 ചതുരശ്ര മൈൽ) ആണ്. ഇതിൽ നോർഡെഫ്ജോർഡെൻ, സോറെഫ്ജോർഡെൻ, ഫ്ലാസ്കെഫ്‍ജോർഡെൻ തുടങ്ങിയ "ഫ്ജോർഡുകൾ" ഉൾപ്പെടുന്നു.


</doc>
<doc id="381928" url="https://ml.wikipedia.org/wiki?curid=381928" title="സാസ്സെൻ-ബുൻസോ ലാൻറ് ദേശീയോദ്യാനം">
സാസ്സെൻ-ബുൻസോ ലാൻറ് ദേശീയോദ്യാനം

സാസ്സെൻ-ബുൻസോ ലാൻറ് ദേശീയോദ്യാനം (നോർവീജിയൻ: "Sassen–Bünsow Land nasjonalpark") നോർവേയിലെ സ്വാൽബാർഡ് ദ്വീപസമൂഹങ്ങളിലെ സ്പിറ്റ്‍സ്ബെർഗെൻ ദ്വീപിൽ സ്ഥിതിചെയ്യുന്ന ഒരു ദേശീയോദ്യാനമാണ്. 2003 ൽ തുറന്ന ഈ ദേശീയോദ്യാനത്തിൽ ഹിമാനികളും നിരവധി ഹിമാനികളാൽ കരണ്ടെടുക്കപ്പട്ട താഴ്വരകളും സ്ഥിതിചെയ്യുന്നു.


</doc>
<doc id="381931" url="https://ml.wikipedia.org/wiki?curid=381931" title="ഓവ്രെ പാസ്വിക് ദേശീയോദ്യാനം">
ഓവ്രെ പാസ്വിക് ദേശീയോദ്യാനം

ഓവ്രെ പാസ്വിക് ദേശീയോദ്യാനം (Norwegian: "Øvre Pasvik nasjonalpark", Northern Sami: "Báhčaveaji Álbmotmeahcci") നോർവേയിലെ ഫിൻമാർക്ക് കൌണ്ടിയിലുള്ള തെക്കൻ സോർ-വാറങ്കർ മുനിസിപ്പാലിറ്റിയിലെ പാസ്വിക്ഡാലെൻ താഴ്വരയുടെ തെക്കുകിഴക്കൻ ഭാഗത്തു സ്ഥിതിചെയ്യുന്ന ഒരു ദേശീയോദ്യാനമാണ്. 119 ചതുരശ്ര കിലോമീറ്റർ (46 ചതുരശ്ര മൈൽ) പ്രദേശം ഉൾക്കൊള്ളുന്ന ഈ ദേശീയോദ്യാനത്തിൽ, സൈബീരിയയിലേതുപോലെയുള്ള സ്കോട്ട് പൈനുകളുള്ള പ്രാചീന ടൈഗ വനങ്ങളും ആഴം കുറഞ്ഞ തടാകങ്ങളും ചതുപ്പനിലങ്ങളും ഉൾപ്പെടുന്നു.


</doc>
<doc id="381935" url="https://ml.wikipedia.org/wiki?curid=381935" title="റോക്കി പർവ്വത ദേശീയോദ്യാനം">
റോക്കി പർവ്വത ദേശീയോദ്യാനം

അമേരിക്കൻ ഐക്യനാടുകളിലെ കൊളറാഡൊ സംസ്ഥാനത്തിൽ സ്ഥിതിചെയ്യുന്ന ഒരു ദേശീയോദ്യാനമാണ് റോക്കി പർവ്വത ദേശീയോദ്യാനം. കിഴക്ക് എസ്റ്റെ പാർക്ക് പടിഞ്ഞാറ് ഗ്രാൻഡ് ലേക് എന്നീ നഗരങ്ങൾക്കിടയിലുള്ള പ്രദേശത്തായാണ് ഈ ഉദ്യാനം വരുന്നത്. പർവ്വതനിരകൾ, ആല്പൈൻ തടാകങ്ങൾ, വനങ്ങൾ, തുന്ദ്ര പ്രദേശങ്ങൾ എന്നിവ ഈ ദേശ്യീയോദ്യാനത്തിന്റെ സവിശേഷതകളാണ്.

പ്രസിഡന്റ് വൂഡ്രോ വിൽസന്റെ ഭരണകാലത്ത് 1915 ജനുവരി 26നാണ് ഈ പ്രദേശം ദേശീയോദ്യാനമായി പ്രഖ്യാപിച്ചത്. 1930കളിൽ സിവിലിയൺ കൺസർവേഷൻ കോപ്സാണ് വനത്തിനകത്തെ വാഹന പാതയായ ട്രെയിൽ റിഡ്ജ് റോഡ് നിർമിച്ചത്. 1976ൽ, യുനെസ്കോ ഈ ഉദ്യാനത്തെ ലോകത്തിലെ ആദ്യ സംരക്ഷിത ജൈവമണ്ഡലങ്ങളിൽ ഒന്നായി പ്രഖ്യാപിച്ചു. 2016ൽ ഏകദേശം 45 ലക്ഷം ആളുകൾ ഈ ഉദ്യാനം സന്ദർശിച്ചു എന്നാണ് കണക്ക്

ഫെഡറൽ ഭൂമിയുടെ പ്രദേശം ഉദ്യാനത്തിന്റെ ഭാഗമാണ് ഇതിന് പുറമേ യു.എസ്. ഫോറസ്റ്റ് സർവീസിന്റെ വരുന്ന വനഭൂമിയും ദേശീയോദ്യനാത്തിന്റെ പരിധിയിൽ വരുന്നു.


</doc>
<doc id="381937" url="https://ml.wikipedia.org/wiki?curid=381937" title="ക്വീൻസ്‌ലാൻഡ്">
ക്വീൻസ്‌ലാൻഡ്

ഓസ്ട്രേലിയൻ ഭൂഖണ്ഡത്തിൽ വലിപ്പത്തിൽ രണ്ടാമത്തെതും ജനസംഖ്യയിൽ മൂന്നാമതുമുള്ള സംസ്ഥാനമാണ് ക്വീൻസ്‌ലാൻഡ്. വടക്ക്-കിഴക്ക് ഭാഗത്ത് സ്ഥിതി ചെയ്യുന്നു. ക്യൂൻസ്‌ലാന്റിന്റെ ജനസംഖ്യ 4,750,500 ആണ്. ഇതിലെ ഏറ്റവും വലിയ നഗരമാണ് ബ്രിസ്ബേൻ. തലസ്ഥാനവും ഇതുതന്നെ.



</doc>
<doc id="381945" url="https://ml.wikipedia.org/wiki?curid=381945" title="ഗൂഗിൾ സെർച്ച്">
ഗൂഗിൾ സെർച്ച്

ഗൂഗിൾ സെർച്ച് അഥവാ ഗൂഗിൾ വെബ് സെർച്ച് ,ഗൂഗിൾ വികസിപ്പിച്ച ഒരു വെബ് സെർച്ച് എഞ്ചിൻ ആണ്.വേൾഡ് വൈഡ് വെബ്ൽ ഏറ്റവും കൂടുതൽ ഉപയോഗിക്കപ്പെടുന്ന സെർച്ച് എഞ്ചിൻനാണ് ഇത്‌. ഗൂഗിളിന്റെ തിരയൽ ഫലങ്ങളുടെ താളുകളിലെ തിരയലിന്റെ ക്രമം, "പേജ്റാങ്ക്" എന്ന മുൻഗണനാടിസ്ഥാനത്തിലുള്ളതാണ്.


</doc>
<doc id="381946" url="https://ml.wikipedia.org/wiki?curid=381946" title="ഗുരുവായൂർ പഴയ പത്മനാഭൻ">
ഗുരുവായൂർ പഴയ പത്മനാഭൻ

ഗുരുവായൂർ ദേവസ്വത്തിൽ 80 വർഷങ്ങൾക്കപ്പുറം ജീവിച്ചിരുന്ന ഒരു കൊമ്പനാനയായിരുന്നു പത്മനാഭൻ. ഉയരവും തലപ്പൊക്കവും ആന ചന്തവുമെല്ലാം ഒത്തിണങ്ങിയ പത്മനാഭൻ ചെങ്ങല്ലൂർ രംഗനാഥന്‌ ശേഷം കേരളത്തിലെ മികച്ച പുരങ്ങൾക്കെല്ലാം തിടമ്പേറ്റിയിട്ടുണ്ട് .തൃശൂർ പുരത്തിൽ തിരുവമ്പാടി വിഭാഗത്തിനും പാറമേക്കാവിനും തിടമ്പേറ്റിയിട്ടുണ്ട് എന്ന അപൂർവ്വ ബഹുമതിക്കും പത്മനാഭൻ അര്ഹനായിട്ടുണ്ട് 

പത്മനാഭന്റെ ആന ചന്തത്തെ പറ്റി കേട്ടറിഞ്ഞ അമ്പലപ്പുഴ രാജാവ് ആനയെ കാണാൻ ആഗ്രഹിച്ച് തന്റെ കൊട്ടാരത്തിലേക്ക് ക്ഷണിച്ച് വരുത്തി . ആ ഗജ സൗന്ദര്യത്തിൽ ആകൃഷ്ടനായ അദ്ദേഹം പത്മനാഭന് ഒരു വീര ശൃംഖല സമ്മാനിച്ചു . ഗുരുവായൂരിൽ പ്രത്യേക ദിവസങ്ങളിൽ എഴുന്നെള്ളിക്കുന്ന കോലത്തിൽ ആ വീര ശൃംഖല ഇപ്പോഴും ചാർത്തിയിരിക്കുന്നു 

1934 കണ്ണമ്പ്ര വേലക്ക് പോയ പത്മനാഭൻ ഒരപകടത്തിൽ പെട്ട ചെരിയുകയാണ് ഉണ്ടായത്. പത്മനാഭൻ ചരിഞ്ഞ ദിവസം ഗുരുവായൂരപ്പന് ചാർത്തിയ ചന്ദനം രണ്ട് കഷ്ണമായി തകർന്നുപോയതായി പറയപ്പെടുന്നു.


</doc>
<doc id="381947" url="https://ml.wikipedia.org/wiki?curid=381947" title="നോർഡ്‍വെസ്റ്റ്-സ്പിറ്റ്‍സ്ബർഗ്ഗൻ ദേശീയോദ്യാനം">
നോർഡ്‍വെസ്റ്റ്-സ്പിറ്റ്‍സ്ബർഗ്ഗൻ ദേശീയോദ്യാനം

നോർഡ്‍വെസ്റ്റ്-സ്പിറ്റ്‍സ്ബർഗ്ഗൻ ദേശീയോദ്യാനം  (നോർവീജിയൻ: "Nordvest-Spitsbergen nasjonalpark") നോർവീജിയൻ ആർട്ടിക് ദ്വീപസമൂഹമായ സ്വാൽബാർഡിൽ സ്ഥിതി ചെയ്യുന്നതും വടക്കു പടിഞ്ഞാറൻ സ്പിറ്റ്‍സ്ബെർഗ്ഗൻറെ ഭാഗങ്ങളും (ആൽബർട്ട I ലാൻറ്, ഹാക്കൻ VII ലാൻറ് എന്നിവ) സമീപത്തുള്ള ഡെയിൻസ് ദ്വീപ്, മോഫെൻ പോലെയുള്ള ദ്വപുകളും ഉൾപ്പെടുന്നതുമായ ഒരു ദേശീയോദ്യനമാണ്. ഈ ദേശീയോദ്യാനത്തിൽ ബോൿഫ്ജോർഡെനിലെ അഗ്നിപർവത അവശിഷ്ടങ്ങളും ചൂടുനീരുറവകളും ഉൾപ്പെടുന്നു.


</doc>
<doc id="381948" url="https://ml.wikipedia.org/wiki?curid=381948" title="കേരള വികാസ് കോൺഗ്രസ്">
കേരള വികാസ് കോൺഗ്രസ്

2014 ഒക്ടോബർ 25 ന് ഇന്ത്യൻ സംസ്ഥാനമായ കേരളത്തിൽ ജോസ് ചെമ്പേരി നേതൃത്വത്തിൽ രൂപീകരിക്കപ്പെട്ട്‌ ഒരു രാഷ്ട്രീയ പാർട്ടിയാണ് കേരള വികാസ് കോൺഗ്രസ്

കേരള വികാസ് കോൺഗ്രസ് (കെ.വി.സി) ബി.ജെ.പിയുടെ നേതൃത്ത്തിൽ ഉള്ള എൻഡിഎയുടെ കേരള സംസ്ഥാന ഘടകത്തിന്റെ ഭാഗം ആയി സഖ്യമുണ്ടാക്കി. 2014 മുതൽ 2016 വരെയുള്ള കാലഘട്ടത്തിൽ എൻഡിഎയുടെ പിന്തുണയും സഖ്യത്തെ അംഗീകരിക്കുകയും ചെയ്തു .എന്നാൽ 2016-ലെ കേരള നിയമസഭാ തിരഞ്ഞെടുപ്പിൽ പാർട്ടി ദേശിയ ജനാധിപതൃ സഖൃം യുമായി തെറ്റി.

ജോസ് ചെമ്പേരി നേതൃത്വത്തിൽ പ്രവർത്തിച്ചിരുന്ന കേരള വികാസ് കോൺഗ്രസ് (കെ.വി.സി) രൂപവത്കരിച്ചതിന്റെ 3ൽ വർഷത്തിൽ രണ്ട് പാർട്ടികളായി പിളർന്നിരുന്നു. 2016-ൽ തമ്മിലുള്ള അഭിപ്രായവ്യത്യാസങ്ങൾ മുലം പാർട്ടി രണ്ട് ആയി പിളർന്നു, പല മുന്നണിയിൽ ആയി ചിതറി കിടക്കുന്നു. 


</doc>
<doc id="381950" url="https://ml.wikipedia.org/wiki?curid=381950" title="നോർഡ്രെ ഇസ്ഫ്ജോർഡെൻ ദേശീയോദ്യാനം">
നോർഡ്രെ ഇസ്ഫ്ജോർഡെൻ ദേശീയോദ്യാനം

നോർഡ്രെ ഇസ്ഫ്ജോർഡെൻ ദേശീയോദ്യാനം (നോർവീജീയിൻ : "Nordre Isfjorden nasjonalpark") നോർവേയിലെ സ്വാൽബാർഡ് ദ്വീപസമൂഹത്തിലെ സ്പിറ്റ്‍സ്ബെർഗൻ ദ്വീപിൽ സ്ഥിതിചെയ്യുന്ന ഒരു ദേശീയോദ്യാനമാണ്. ബാരെൻറ്‍സ്ബർഗ്ഗിനു വടക്കായി ഇസ്ഫ്ജോർഡെനു കുറുകെ ഇതു സ്ഥിതി ചെയ്യുന്നു. ഈ ദേശീയോദ്യാനം സ്ഥാപിക്കപ്പെട്ടത് 2003 ലായിരുന്നു. സ്വാൽബാർഡിലെ വലിയ ഫ്ജോർഡുകളിലൊന്നായ ഇസ്ഫ്ജോർഡെൻറെ പേരിനെ ആസ്പദമാക്കിയാണ് ദേശീയോദ്യാനത്തിനു നാമകരണം നടത്തപ്പെട്ടത്. 


</doc>
<doc id="381953" url="https://ml.wikipedia.org/wiki?curid=381953" title="ലീർണെ ദേശീയോദ്യാനം">
ലീർണെ ദേശീയോദ്യാനം

ലീർണെ ദേശീയോദ്യാനം (നോർവീജിയൻ: "Lierne nasjonalpark") നോർവേയിലെ നോർഡ്-ട്രോൺഡെലാഗ് കൌണ്ടിയിൽ, ലീർണെ മുനിസിപ്പാലിറ്റിയിൽ സ്ഥിതിചെയ്യുന്ന ഒരു ദേശീയോദ്യാനമാണ്. 2004 ഡിസംബർ 17 ന് ഒരു രാജകീയ പ്രമേയം വഴി സ്ഥാപിച്ചതാണ് ഈ ദേശീയോദ്യാനം. ഈ ദേശീയോദ്യാനത്തിൻറെ ചുറ്റളവ് 333 ചതുരശ്ര കിലോമീറ്ററാണ് (129 ചതുരശ്ര മൈൽ). ഇത് സ്വീഡൻ അതിർത്തിവരെ വ്യാപിച്ചുകിടക്കുന്നു. ലിൻക്സ്, വോൾവറൈൻ (കരടി വർഗ്ഗം), കരടികൾ, കാട്ടുകോഴികൾ എന്നിവയിൽ സമൃദ്ധമായ വിശാലമായ പർവതപ്രദേശമാണ് ഈ ദേശീയോദ്യാനം. അപൂർവ്വയിനമായ ആർട്ടിക കുറുക്കനംയും ഇവിടെ കണ്ടുവരുന്നു.ഹിമയുഗ കാലഘട്ടത്തിൽ രൂപപ്പെട്ടതാണ് ഇവിടുത്തെ ഭൂമിയിൽ ഭൂരിഭാഗവും. സമുദ്രനിരപ്പിന് 1,000 മീറ്ററിൽ കൂടുതൽ (3,300 അടി) ഉയരമുള്ള നിരവിധി കൊടുമുടികൾ ഇവിടെയുണ്ട്. ഇവയിൽ ഏറ്റവും ഉയരമുള്ളത് 1,390 മീറ്റർ (4,560 അടി) ഉയരമുള്ള ഹെസ്റ്റ്‍ക്ജോൽടോപ്പ് എന്ന കൊടുമുടിയാണ്. ചതുപ്പുപ്രദേശങ്ങളടങ്ങിയിയ തണ്ണീർത്തടങ്ങളും തുറന്ന വനപ്രദേശങ്ങളും ഇവിടെയുണ്ട്.


</doc>
<doc id="381954" url="https://ml.wikipedia.org/wiki?curid=381954" title="ഗൊരുമാര ദേശീയ ഉദ്യാനം">
ഗൊരുമാര ദേശീയ ഉദ്യാനം

1895 മുതൽ ഗോരുമാര ഒരു റിസർവ് വനമാണ്. 1949-ൽ ഇന്ത്യൻ റൈനോസറസിൻറെ എണ്ണത്തിലുള്ള വർധന കണക്കിലെടുത്ത്‌ ഗോരുമാര പാർക്കിനെ വന്യമൃഗ സംരക്ഷണകേന്ദ്രമായി പ്രഖ്യാപിച്ചു. 1994 ജനുവരി 31-നു ഗോരുമാരയെ ദേശീയോദ്യാനമായി പ്രഖ്യാപിച്ചു. തുടക്കത്തിൽ വെറും 7 ചതുരശ്ര കിലോമീറ്റർ മാത്രം വിസ്തീർണ്മുണ്ടായിരുന്ന ഈ ദേശീയോദ്യാനം പിന്നീട് അടുത്തുള്ള സ്ഥലങ്ങൾകൂടി ഉൾപ്പെടുത്തി ആകെ വിസ്തീർണ്ണം 80 ചതുരശ്ര കിലോമീറ്റർ ആയി മാറി.

ഈ ദേശീയോദ്യാനത്തിൽ മനുഷ്യവാസം ഉണ്ടായിരുന്നതിന്റെ യാതൊരു ചരിത്രവുമില്ല. 


</doc>
<doc id="381959" url="https://ml.wikipedia.org/wiki?curid=381959" title="ലാഹ്‍ക്കോ ദേശീയോദ്യാനം">
ലാഹ്‍ക്കോ ദേശീയോദ്യാനം

ലാഹ്‍ക്കോ ദേശീയോദ്യാനം (നോർവീജിയൻ: "Láhko nasjonalpark") നോർവേയിലെ നോർലാൻറിലെ ഗിൽഡെസ്‍കാൽ, മെലോയി, ബെയാൺ എന്നീ മുനിസിപ്പാലിറ്റികളിലായി സ്ഥിതിചെയ്യുന്ന ഒരു ദേശീയോദ്യാനമാണ്. നോർവേയിലെ കാർസ്റ്റ്, ഗുഹകൾ എന്നിവ സ്ഥിതിചെയ്യുന്ന ഒരു വലിയ പ്രദേശം ഉൾപ്പെടെയുള്ള അപൂർവ്വ ഭൂമിശാസ്ത്രപരമായ പ്രത്യേകതകൾ ഈ ദേശീയോദ്യാനത്തിലുണ്ട്. അപൂർവ്വ സസ്യങ്ങളും മറ്റും ദേശീയോദ്യാനത്തിനുള്ളിലായി കണ്ടുവരുന്നു. 2012 ഡിസംബറിൽ രൂപീകൃതമായ ഈ ദേശീയോദ്യാനം ഏകദേശം 188 ചതുരശ്ര കിലോമീറ്റർ (73 ചതുരശ്ര മൈൽ) പ്രദേശം ഉൾക്കൊള്ളുന്നു.


</doc>
<doc id="381961" url="https://ml.wikipedia.org/wiki?curid=381961" title="അന്തരാഷ്ട്ര അന്തരീക്ഷ വിജ്ഞാനീയ സംഘടന">
അന്തരാഷ്ട്ര അന്തരീക്ഷ വിജ്ഞാനീയ സംഘടന

അന്തരാഷ്ട്ര അന്തരീക്ഷ വിജ്ഞാനീയ സംഘടന (1873–1951) ലോക രാഷ്ട്രങ്ങൾക്കിടയിൽ കാലാവസ്ഥ വിവരങ്ങൾ പരസ്പരം പങ്കിടുന്നതിനു വേണ്ടി ആദ്യമായി രൂപീകരിച്ച സംഘടനയാണ്. കാലാവസ്ഥ സംവിധാനങ്ങൾ രാജ്യാതിർത്തി കടന്നും പോകുന്നതുകൊണ്ടാണ്, മർദ്ദം, ഊഷ്മാവ്, വാതങ്ങളുടെ ഗതി എന്നിവ കാലാവസ്ഥ എന്നിവയുടെ വിവരങ്ങൾ കാലാവസ്ഥ പ്രവചനത്തിന് ആവശ്യമായതുകൊണ്ട് ഇങ്ങനെ ഒരു സംഘടന തുടങ്ങിയത്. ലോക അന്തരീക്ഷ വിജ്ഞാനീയ സംഘടനയാണ് ഈ സംഘടനയെ മറികടന്നത്.


</doc>
<doc id="381962" url="https://ml.wikipedia.org/wiki?curid=381962" title="ജ്ഞാനഭാരതി ഗ്രന്ഥാലയം ആന്റ് വായനശാല">
ജ്ഞാനഭാരതി ഗ്രന്ഥാലയം ആന്റ് വായനശാല

കണ്ണൂർ ജില്ലയിലെ മാതമംഗലത്ത് പ്രവർത്തിക്കുന്ന ഒരു സാംസ്കാരിക കേന്ദ്രമാണ്'ജ്ഞാനഭാരതി ഗ്രന്ഥാലയം ആന്റ് വായനശാല'. കേരള സ്റ്റേറ്റ് ലൈബ്രറി കൗൺസിൽ അംഗത്വമുള്ള എ ഗ്രേഡ് ഗ്രന്ഥശാലയാണ് ഇത്.

1962 സെപ്തംബർ 27 ന് മാതമംഗലത്ത് ഔപചാരികമായി ഉദ്ഘാടനം ചെയ്തു.മാതമംഗലം ഗവൺമെന്റ് ഹൈസ്കൂൾ അധ്യാപകനായിരുന്ന മല്ലിശ്ശേരി കരുണാകരൻ മാസ്റ്റർ തന്റെ സ്വകാര്യ പുസ്തകശേഖരത്തെ പൊതു ഗ്രന്ഥാലയമാക്കി മാറ്റി. കൈതപ്രം ദാമോദരൻ നമ്പൂതിരിയുടെ ആദ്യകാലത്തെ പ്രവർത്തനകേന്ദ്രം കൂടിയായിരുന്നു ഈ ഗ്രന്ഥശാല .

കേരള സ്റ്റേറ്റ് ലൈബ്രറി കൗൺസിൽ അംഗത്വം‍‍. തെരെഞ്ഞെടുക്കപ്പെട്ട പ്രവർത്തകസമിതി.കെ ദാമോദരപ്പൊതുവാൾ പ്രസിഡന്റായും ടിവി വിനോദ് സെക്രട്ടറിയായും പ്രവർത്തിക്കുന്നു

10000 ത്തിലധികം പുസ്തകങ്ങൾ


</doc>
<doc id="381966" url="https://ml.wikipedia.org/wiki?curid=381966" title="എസ്.ആർ. ലാൽ">
എസ്.ആർ. ലാൽ

കേന്ദ്ര സാഹിത്യ അക്കാദമിയുടെ ബാല സാഹിത്യ പുരസ്കാരത്തിന് അർഹനായ എഴുത്തുകാരനാണ് എസ്.ആർ. ലാൽ. "കുഞ്ഞുണ്ണിയുടെ യാത്രാപുസ്തകം" എന്ന കൃതിക്കായിരുന്നു പുരസ്കാരം. 
തിരുവനന്തപുരം ജില്ലയിലെ കോലിയക്കോട്ട്‌ ജനിച്ചു. അബുദാബി ശക്തി അവാർഡ്‌, ചെറുകഥയ്‌ക്കുള്ള യുവസാഹിത്യ പുരസ്‌കാരം എന്നിവ ലഭിച്ചിട്ടുണ്ട്‌. ഭൂമിയിൽ നടക്കുന്നു, ജീവിതസുഗന്ധി (കഥകൾ), ജീവചരിത്രം (നോവൽ), കളിവട്ടം (നോവലെറ്റ്‌), നര - മലയാളത്തിലെ വാർദ്ധക കഥകൾ, 13 നവകഥകൾ (എഡിറ്റർ) എന്നീ പുസ്‌തകങ്ങൾ പ്രസിദ്ധീകരിച്ചിട്ടുണ്ട്‌. കേരള സ്റ്റേറ്റ്‌ ലൈബ്രറി കൗൺസിലിന്റെ മുഖപത്രമായ 'ഗ്രന്ഥാലോകം' മാസികയിൽ എഡിറ്റോറിയൽ അസിസ്റ്റന്റായി ജോലിചെയ്യുന്നു.


</doc>
<doc id="381968" url="https://ml.wikipedia.org/wiki?curid=381968" title="ജോസ്റ്റെഡാൽസ്ബ്രീൻ ദേശീയോദ്യാനം">
ജോസ്റ്റെഡാൽസ്ബ്രീൻ ദേശീയോദ്യാനം

ജോസ്റ്റെഡാൽസ്ബ്രീൻ ദേശീയോദ്യാനം (Norwegian: "Jostedalsbreen nasjonalpark") യൂറോപ്യൻ പ്രധാന ഭൂവിഭാഗത്തിലെ ഏറ്റവും വലിയ ഹിമാനിയായ ജോസ്റ്റെഡാൽസ്ബ്രീനിനെ ഉൾക്കൊള്ളുന്ന നോർവ്വെയിലെ ഒരു ദേശീയോദ്യാനമാണ്. 1991 ഒക്ടോബർ 25 ന് രാജകീയ ഉത്തരവു പ്രകാരം രൂപീകരിക്കപ്പെട്ട ഈ ദേശീയോദ്യാനം, പിന്നീട് 1998 ൽ വടക്കുപടിഞ്ഞാറേയ്ക്ക് വ്യാപിപ്പിച്ചു.

ദേശീയോദ്യാനത്തിൻറെ ഇപ്പോൾ 1,310 ചതുരശ്ര കിലോമീറ്ററർ പ്രദേശത്ത് (510 ചതുരശ്ര മൈൽ) വ്യാപിച്ചു കിടക്കുന്നു, ഉദ്യാനത്തിൻറെ 800 ചതുരശ്ര കിലോമീറ്റർ (310 ചതുരശ്ര മൈൽ) പ്രദേശത്ത് ഹിമാനികൾ വ്യാപിച്ചു കിടക്കുന്നു.


</doc>
<doc id="381969" url="https://ml.wikipedia.org/wiki?curid=381969" title="മനു എസ്. പിള്ള">
മനു എസ്. പിള്ള

ചരിത്രകാരനും ഗവേഷകനും കോളമിസ്റ്റുമാണ് മനു എസ്. പിള്ള. 2017 ൽ കേന്ദ്ര സാഹിത്യ അക്കാദമിയുടെ യുവ സാഹിത്യ പുരസ്കാരം ലഭിച്ചു. തിരുവിതാംകൂർ ചരിത്രത്തെപ്പറ്റിയുള്ള എന്ന ഇംഗ്ലീഷ് ഗ്രന്ഥത്തിനായിരുന്നു പുരസ്കാരം. തിരുവിതാംകൂറിലെ രാജ്ഞിയായിരുന്ന സേതുലക്ഷ്മിഭായിയുടെ ജീവിത കഥ ഈ ഗ്രന്ഥം അനാവരണം ചെയ്യുന്നു. 


</doc>
<doc id="381996" url="https://ml.wikipedia.org/wiki?curid=381996" title="ഹാർഡെഞ്ചർവിഡ്ഡ ദേശീയോദ്യാനം">
ഹാർഡെഞ്ചർവിഡ്ഡ ദേശീയോദ്യാനം

ഹാർഡങ്കെർവിഡ്ഡ ദേശീയോദ്യാനം (നോർവീജിയൻ: Hardangervidda nasjonalpark), 3,422 ചതുരശ്ര കിലോമീറ്റർ വിസ്തൃതിയുള്ളതും നോർവേയിലെ ഏറ്റവും വലിപ്പമുള്ളതുമായ ദേശീയോദ്യാനമാണ്. കിഴക്ക് നുമെഡാൽ, ഉവ്‍ഡാൽർ എന്നിവിടങ്ങളിൽനിന്നു തുടങ്ങി, പടിഞ്ഞാറ് റോവെൽസെഗ്ഗി, ഉല്ലെൻസ്‍വാങ്ങ് എന്നിവിടങ്ങളിലൂടെ ഹാർഡെൻഞ്ചർ പർവ്വത പീഠഭൂമിക്കു (ഹാർഡെഞ്ചർവിഡ്ഡ) കുറുകെ ഇതു വ്യാപിച്ചു കിടക്കുന്നു. 1981 ൽ ദേശീയോദ്യാനമായി പ്രഖ്യാപിക്കപ്പെട്ട ഇത് വിനോദസഞ്ചാരികളുടെ പ്രിയപ്പെട്ട ഇടമാണ്. വിനോദസഞ്ചാരികൾക്ക് കാൽനടയാത്ര, മലകയറ്റം, മീൻപിടുത്തം, സ്കീയിംഗ് എന്നിവയ്ക്കെല്ലാം ഇവിടെ സൌകര്യങ്ങളുണ്ടു.


</doc>
<doc id="382000" url="https://ml.wikipedia.org/wiki?curid=382000" title="മൗണ്ട് അബു വന്യജീവി സങ്കേതം">
മൗണ്ട് അബു വന്യജീവി സങ്കേതം

മൗണ്ട് അബു വന്യജീവി സങ്കേതം ഇന്ത്യയിലെ രാജസ്ഥാൻ സംസ്ഥാനത്തെ ഒരു വന്യജീവി സങ്കേതമാണ്. ഇത് ഇന്ത്യയിലെ പഴക്കമേറിയ പർവതനിരയായ അരാവലിയിലാണ് സ്ഥിതി ചെയ്യുന്നത്. 1980 ലാണ് ഇവിടെ വന്യജീവി സങ്കേതമായി പ്രഖ്യാപിക്കുന്നത്.


</doc>
<doc id="382002" url="https://ml.wikipedia.org/wiki?curid=382002" title="ഗോവിന്ദ് പശു വിഹാർ വന്യജീവിസങ്കേതം">
ഗോവിന്ദ് പശു വിഹാർ വന്യജീവിസങ്കേതം

ഗോവിന്ദ്പശുവിഹാർ വന്യജീവി സങ്കേതം ഇൻഡ്യയിലെ ഉത്തരാഖണ്ഡ് സംസ്ഥാനത്തെ ഒരു ദേശീയോദ്യാനമാണ്. 1955-ൽ വന്യജീവി സങ്കേതമായി സ്ഥാപിതമാവുകയും പിന്നീട് ദേശീയോദ്യാനമായി പരിണമിക്കുകയും ചെയ്തു. സ്വാതന്ത്ര്യ സമര സേനാനിയും 1950-ൽ ആഭ്യന്തര മന്ത്രിയുമായിരുന്ന ഗോവിന്ദ് ബല്ലഭ് പന്തിന്റെ പേരിൽ ഈ ദേശീയോദ്യാനം പുനർ നാമകരണം ചെയ്തു. ഉത്തരാഖണ്ഡിലെ ഉത്തര കാശി ജില്ലയിലാണ് ഇത് സ്ഥിതി ചെയ്യുന്നത്. വന്യജീവി സങ്കേതത്തിന്റെയും ദേശീയോദ്യാനത്തിന്റെയും മൊത്തം വിസ്തീണ്ണം 958 km2 (370 sq mi) ആണ്.


</doc>
<doc id="382004" url="https://ml.wikipedia.org/wiki?curid=382004" title="ഫോറോൾഹോഗ്ന ദേശീയോദ്യാനം">
ഫോറോൾഹോഗ്ന ദേശീയോദ്യാനം

ഫോറോൾഹോഗ്ന ദേശീയോദ്യാനം (നോർവീജിയൻ: "Forollhogna nasjonalpark") നോർവേയിലെ സോർ-ട്രോൻഡെലാഗ്, ഹെഡ്‍മാർക്ക് കൌണ്ടികളിലായി സ്ഥിതിചെയ്യുന്ന ഒരു ദേശീയോദ്യാനമാണ്. ഫോറോൾഹോഗ്ന വിപുലമായ സസ്യജീവിതവം വന്യമായ റെയിൻഡിയറുടെ സാന്നിദ്ധ്യം എന്നിവയാൽ ശ്രദ്ധേയമാണ്. ഹെഡ്‍മാർക്കിലെ ക്വിക്കനെ, ടൈൻസെറ്റ്, റ്റോൾഗ, ഓസ് എന്നീ മുനിസിപ്പാലിറ്റികളിലും സോർ-ട്രോൻഡെലാഗിലെ ഹോൾറ്റാലെൻ, മിഡ്ട്രെ ഗൌൾഡാൽ, റെന്നെബു എന്നീ മുനിസിപ്പാലിറ്റികളിലുമായിട്ടാണ് സ്ഥിതിചെയ്യുന്നത്.


</doc>
<doc id="382006" url="https://ml.wikipedia.org/wiki?curid=382006" title="ഫോർലാണ്ടെറ്റ് ദേശീയോദ്യാനം">
ഫോർലാണ്ടെറ്റ് ദേശീയോദ്യാനം

ഫോർലാണ്ടെറ്റ് ദേശീയോദ്യാനം, നോർവീജിയൻ ദ്വീപസമൂഹമായ സ്വാൽബാർഡിൽ സ്ഥിതിചെയ്യുന്ന ഒരു ദേശീയോദ്യാനമാണ്. 1973 ജൂൺ 1 ന് ഒരു രാജകീയ ഉത്തരവനുസരിച്ചാണ് ഈ ദേശീയോദ്യാനം രൂപീകരിച്ചത്. ഇത്‍ പ്രിൻസ് കാൾസ് ഫോർലാൻറ് ദ്വീപിൽ മുഴുവനായും ചുറ്റുപാടുമുള്ള സമുദ്രപ്രദേശങ്ങളിലുമായി പരന്നുകിടക്കുന്നു. ഈ നോർവീജിയൻ ദേശീയോദ്യാനത്തിന് 616 ചതുരശ്ര കിലോമീറ്റർ വിസ്തീർണ്ണവും പുറമേ 4031 ചതുരശ്ര കിലോമീറ്റർ സമുദ്രഭാഗവുമുണ്ട്.


</doc>
<doc id="382010" url="https://ml.wikipedia.org/wiki?curid=382010" title="മഹാത്മാഗാന്ധി മറൈൻ ദേശീയോദ്യാനം">
മഹാത്മാഗാന്ധി മറൈൻ ദേശീയോദ്യാനം

മഹാത്മാഗാന്ധി മറൈൻ ദേശീയോദ്യാനം ഇന്ത്യയിലെ ആൻഡമാൻ നിക്കോബാർ ദ്വീപ്‌സമൂഹത്തിൽ സിൻക്വു ദ്വീപുകളുടെ ഒരു ഭാഗത്തായി സ്ഥിതി ചെയ്യുന്ന ദേശീയോദ്യാനമാണിത്. വണ്ടൂർ മറൈൻ ദേശീയോദ്യാനം എന്നും ഇതിനെ അറിയപ്പെടുന്നു. 


</doc>
<doc id="382011" url="https://ml.wikipedia.org/wiki?curid=382011" title="ഫാർഡെർ ദേശീയോദ്യാനം">
ഫാർഡെർ ദേശീയോദ്യാനം

ഫാർഡെർ ദേശീയോദ്യാനം (നോർവീജിയൻ: "Færder nasjonalpark") നോർവേയിലെ വെസ്റ്റ്‍ഫോർഡിലുള്ള നോട്ടെറോയ്, റ്റ്‍ജോമെ എന്നിവിടങ്ങളിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഏറെക്കുറെ ഒരു മറൈൻ പാർക്കായി പരിഗണിക്കപ്പെടുന്ന ഇതിൽ ഏതാനും ദ്വീപുകളും തീരപ്രദേശങ്ങളും ഉൾപ്പെടുന്നു. ഈ ദേശീയോദ്യാനത്തിൻറെ കിഴക്കുഭാഗത്ത് വൈട്രേ ഹ്വാലെർ ദേശീയോദ്യാനം അതിരായി വരുന്നു. ഫാർഡെർ ദേശീയോദ്യാനത്തിൻറെ ആകെ വിസ്തൃതി 340 ചതുരശ്ര കിലോമീറ്റർ (130 ചതുരശ്ര മൈൽ) ആണ്. ഇതിൽ 325 ചതുരശ്ര മൈൽ (125 ചതുരശ്ര മൈൽ) പ്രദേശം സമുദ്ര ഭാഗവും 15 ചതുരശ്ര കിലോമീറ്റർ ​(6 ചതുരശ്ര മൈൽ) പ്രദേശം കരഭൂമിയുമാണ്. 2013 ആഗസ്റ്റ് 23 നാണ് ഈ ദേശീയോദ്യാനം രൂപവൽക്കരിക്കപ്പെട്ടത്. ബൊലേർണെ ദ്വീപസമൂഹത്തിൻറെ വലിയ ഭാഗവും അതുപോലെതന്നെ സംരക്ഷിക്കപ്പെട്ടിരിക്കുന്ന ഫാർഡെർ ലൈറ്റ് ഹൌസ്, സ്റ്റോർ ഫാർഡെർ ലൈറ്റ് ഹൌസിൻറെ അവശിഷ്ടങ്ങൾ എന്നിവ ഇതിലെസംരക്ഷിത എടുപ്പുകളാണ്.


</doc>
<doc id="382015" url="https://ml.wikipedia.org/wiki?curid=382015" title="ഡോവ്രെഫ്ജെൽ-സുണ്ടാൾഫ്ജെല്ല ദേശീയോദ്യാനം">
ഡോവ്രെഫ്ജെൽ-സുണ്ടാൾഫ്ജെല്ല ദേശീയോദ്യാനം

ഡോവ്രെഫ്ജെൽ-സുണ്ടാൾഫ്ജെല്ല ദേശീയോദ്യാനം (നോർവീജിയൻ: "Dovrefjell-Sunndalsfjella nasjonalpark") നോർവേയിലെ ഒരു ഒരു ദേശീയോദ്യാനമാണ്. 1974 ൽ സ്ഥാപിതമായിരുന്ന മുൻ ഡോവ്രെഫ്‍ജെൽ ദേശീയോദ്യാനം വിപുലീകരിച്ച് പകരമായി പുതിയ ദേശീയോദ്യാനം 2002 ലാണ് സ്ഥാപിക്കപ്പെട്ടത്. ഇത്‍ മൂന്നു നോർവീജിയൻ കൌണ്ടികളായ ഓപ്പ്ലാൻറ്, സോർ-ട്രോണ്ടെലാഗ്, മോർ ഓഗ് റോംസ്‍ഡാൽ എന്നിവയുടെ ഭാഗങ്ങളിലായി 1,693 ചതരുരശ്ര കിലോമീറ്റർ പ്രദേശം ഉൾക്കൊള്ളുന്നു. ഇതിൽ ഡോവ്രെഫ്‍ജെൽ പർവ്വതനിരയുടെ ഭാഗങ്ങളും ഉൾപ്പെട്ടിരിക്കുന്നു.


</doc>
<doc id="382017" url="https://ml.wikipedia.org/wiki?curid=382017" title="കേന്ദ്ര നീതിന്യായവകുപ്പ് മന്ത്രി(ഭാരതം)">
കേന്ദ്ര നീതിന്യായവകുപ്പ് മന്ത്രി(ഭാരതം)

ഭാരത സർക്കാറിന്റെ നീതിന്യായവകുപ്പ് എന്നത് നിയമകാര്യങ്ങൾ, നിയമനിർമ്മാണപ്രവർത്തനങ്ങൾ, രാജ്യത്തെ നീതിനിർവഹണമുമായി ബന്ധപ്പെട്ട പ്രവർത്തനങ്ങൾ തുടങ്ങിയവ കൈകാര്യം ചെയ്യുന്ന ഒരു കാബിനറ്റ് മന്ത്രാലയമാണ്. അതിൽ നിയമകാര്യവിഭാഗം, നിയമനിർമ്മാണവിഭാഗം, നീതിനിർവഹണവിഭാഗം എന്നിങ്ങനെ മൂന്ന് വിഭാഗങ്ങളുണ്ട്. അനിയമ കാര്യ വിഭാഗം വിവിധ വകുപ്പുകളിലെ നിയമകാര്യങ്ങൾ കൈകാര്യം ചെയ്യുന്നു. മറ്റുവകുപ്പുകൾക്ക് വേണ്ടിയും രാജ്യത്തിനുവേണ്ടിയും പുതിയ നിയമങ്ങൾ തയ്യാറാക്കുന്നത് നിയമനിർമ്മാണ വിഭാഗത്തിലാണ്. നിയമവ്യവസ്ഥ നടപ്പാക്കുകയാണ് നീതിനിർവ്വഹണവിഭാഗം നിർവ്വഹിക്കുന്ന ചുമതല. ഈ മന്ത്രാലയം ഭാരതത്തിന്റെ പ്രധാനമന്ത്രി നിർദ്ദേശിച്ച് രാഷ്ട്രപതി നിയമിക്കുന്ന കാബിനറ്റ് റാങ്കുള്ള ഒരു മന്ത്രി ആണ് നയിക്കുന്നത്. രവിശങ്കർ പ്രസാദ് ആണ് ഇപ്പോഴത്തെ കേന്ദ്രനീതിന്യായവകുപ്പ് മന്ത്രി .

കേന്ദ്ര നീതിന്യായവകുപ്പ് ഭാരതസർക്കാർ മന്ത്രാലങ്ങളിലെ ഏറ്റവും പഴയ കാര്യാലയമാണ്. ബ്രിട്ടീഷ് ഭരണം നിലവിലിരുന്ന കാലത്ത് ചാർട്ടർ ആൿറ്റ് 1883 നടപ്പായതോടെ നിലവിൽ വന്ന ഈ മന്ത്രാലയത്തിന്റെ പഴക്കം അതുകൊണ്ട് 1883വരെ നീളൂന്നു. അങ്ങനെ ഇന്ത്യൻ കൗൺസിൽ ആക്റ്റ് 1961 അനുസരിച്ച് ഗവർണർ ജനറൽ 1834 മുതൽ 1920 വരെ യുള്ള കാലഘട്ടത്തിലെ ഇന്ത്യയെ സംബന്ധിക്കുന്ന നിയമങ്ങൾ പ്രാബല്യത്തിലാക്കി. 1919ൽ ഗവർമെന്റ് ഒഫ് ഇന്ത്യ അൿറ്റ് 1919* അനുസരിച്ച് പുതുതായുണ്ടാക്കിയ ഇന്ത്യൻ ലജിസ്ലേച്ചർ അനുസരിച്ച് നടപ്പായി. തുടർന്ന് ഇന്ത്യ ഗവർമെന്റ് ആൿറ്റ് 1935, ഇന്ത്യൻ ഇൻഡിപെൻഡൻസ് അൿറ്റ് 1947 എന്നിവ അനുസരിച്ച് പ്രവർത്തിച്ചു. 1949 വരെ ഇന്ത്യൻ ദൊമിനിയൻ ലജിസ്ലേച്ചർ അനുസരിച്ചും പിന്നീട് ഭാരത നിയമഘടന 1950 ജനുവരി 26ന് നടപ്പായതോടെ ഇന്ത്യൻ പാർലമെന്റിലും നിക്ഷിപ്തമായി. .

ഭാരത സർക്കാർ (പ്രവൃത്തിവിഭജനം) ചട്ടങ്ങൾ 1961 അനുസരിച്ച് കേന്ദ്ര നീതിന്യായവകുപ്പ്മന്ത്രാലയത്തിനു താഴെപറയുന്ന വിഭാഗങ്ങളൂണ്ട്. 

The Legislative Department is mainly concerned with drafting of all principal legislation for the Central Government i.e. Bills to be introduced in Parliament, Ordinances to be promulgated by the President, measures to be enacted as President's Acts for States under the President's rule and Regulations to be made by the President for Union territories. It is also concerned with election Laws namely the Representation of the People Act 1950 and the Representation of the People Act 1951. In addition it is also entrusted with task of dealing with certain matters relating to List III of the Seventh Schedule to the Constitution like personal law, contracts evidence etc. The responsibility of maintaining up to date the statutes enacted by Parliament is also with this Department. The Allocation of Business Rules identify the following functions to be carried out by this Department; 


The Department of Justice performs the administrative functions in relation to the appointment of various judges at various courts in India, maintenance and revision of the conditions and rules of service of the judges and other related areas. The Allocation of Business Rules identify the following functions to be carried out by this Department; 


new act The Central Board of Direct Taxes (CBDT) is a part of the Department of Revenue in the Ministry of Finance, Government of India.[24] The CBDT provides essential inputs for policy and planning of direct taxes in India and is also responsible for administration of the direct tax laws through Income Tax Department. The CBDT is a statutory authority functioning under the Central Board of Revenue Act, 1963.It is India's official FATF unit.The Central Board of Revenue as the Department apex body charged with the administration of taxes came into existence as a result of the Central Board of Revenue Act, 1924. Initially the Board was in charge of both direct and indirect taxes. However, when the administration of taxes became too unwieldy for one Board to handle, the Board was split up into two, namely the Central Board of Direct Taxes and Central Board of Excise and Customs with effect from 1.1.1964. This bifurcation was brought about by constitution of the two Boards u/s 3 of the Central Boards of Revenue Act, 1963.



</doc>
<doc id="382018" url="https://ml.wikipedia.org/wiki?curid=382018" title="ഡോവ്രെ ദേശീയോദ്യാനം">
ഡോവ്രെ ദേശീയോദ്യാനം

ഡോവ്രെ ദേശീയോദ്യാനം (നോർവീജിയൻ: "Dovre nasjonalpark") നോർവേയിലെ ഹെഡ്‍മാർക്ക്, ഓപ്പലാൻറ് എന്നിവിടങ്ങളിലായി സ്ഥിതിചെയ്യുന്ന ഒരു ദേശീയദ്യാനമാണ്. 2003 ലാണ് ഇതു സ്ഥാപിക്കപ്പെട്ടത്. 289 ചതുരശ്ര കിലോമീറ്റർ വിസ്തൃതിയുള്ള ഈ ദേശീയോദ്യാനത്തിൻറെ ഉയരം വൃക്ഷവളർച്ചാ പരിധിയിൽനിന്ന് (ട്രീ ലൈൻ) ഏകദേശം 1000 മീറ്റർ മുതൽ 1716 മീറ്റർവരെയായി വ്യത്യാസപ്പെട്ടിരിക്കുന്നു. ഈ ദേശീയോദ്യാനം, വലുതും പഴയതുമായ രണ്ടു ദേശീയോദ്യാനങ്ങളായ റോണ്ടേയ്‍ൻ, ഡോവ്രെഫ്‍ജെൽ-സുണ്ടാൽസ്ഫെല്ല എന്നിവയ്ക്കിടയിലായി സ്ഥിതി ചെയ്യുന്നു.


</doc>
<doc id="382022" url="https://ml.wikipedia.org/wiki?curid=382022" title="ശകുന്തള റെയിൽവെ">
ശകുന്തള റെയിൽവെ

ശകുന്തള റെയിൽവേ എന്ന സ്വകാര്യ റെയിൽവെ മഹാരാഷ്ട്രയിലെ യവത്മാൾ തൊട്ട് അച്ചാൽപൂർ വരെ പോകുന്ന നാരൊ ഗേജ് തീവണ്ടിപ്പാതയാണ്. ഇന്ത്യയുടെ സ്വാതന്ത്ര്യത്തിനുശേഷവും വിദേശ ഉടമസ്ഥത്യിൽനുള്ള തീവണ്ടിയാണ്.
കില്ലിക്, നിക്സൺ ആന്റ് കമ്പനി അവരുടെ ഇടനിലക്കാരായി പ്രവർത്തിക്കാൻ വേണ്ടി 1857ൽ 'സെൻട്രൽ പ്രൊവിൻസ് റെയിൽവേ കമ്പനി (CPRC) ഉണ്ടാക്കി.. കമ്പനി 1903ൽ നാരൊ ഗേജ് പാത ഉണ്ടാക്കി. Tവിദർഭയിൽ നിന്ന്് പരുത്തി കൊണ്ടുവന്ന് മാഞ്ചെസ്റ്ററിലേക്ക് കയറ്റി അയക്കുന്നതിനാണ് ഈ പാത ഉണ്ടാക്കിയത്. സ്വതന്ത്രമായി പ്രവർത്തിക്കുന്നതാണെങ്കിലും 1952ൽ മദ്ധ്യ റെയില്വേയുമായി കൂട്ട് ചേർന്നു. മാഞ്ചെസ്റ്ററിൽ നിർമ്മിച്ച സെഡ് ഡി ആവി എഞ്ജിൻ 1921 മുതൽ 70 കൊല്ലത്തോളം ഉപയോഗിച്ചു. 1994 ഏപ്രിൽ 15 മുതൽ ഡീസൽ യന്ത്രമാണ് ഉപയോഗിക്കുന്നത്.
CPRC യുടെ പാത ഉപയോഗിക്കുന്നതിന് പിന്നീട് മദ്ധ്യ റെയിൽവെ ആയി മാറിയ GIPR ന് വാടക കൊടുക്കേണ്ടതുണ്ട്. ഇപ്പോൾ വാടക സംരക്ഷണ ചെലവിലേക്ക് ത്ട്ടിക്കിഴിക്കുകയാണ് ചെയ്യുന്നത്.
2016ൽ ഇന്ത്യൻ റെയിവെ ശകുന്തള റെയിൽവെ ബ്രോഡ്ഗേജ് ആക്കുമെന്ന് പ്രഖ്യാപിച്ചു. 


</doc>
<doc id="382023" url="https://ml.wikipedia.org/wiki?curid=382023" title="ബോർഗെഫ്‍ജെൽ ദേശീയോദ്യാനം">
ബോർഗെഫ്‍ജെൽ ദേശീയോദ്യാനം

ബോർഗെഫ്‍ജെൽ ദേശീയോദ്യാനം (നോർവീജിയൻ: "Børgefjell nasjonalpark", തെക്കൻ സാമി: "Byrkije vaarjelimmiedajve") നോർവേയിലെ ഒരു അവികസിതമായ ദേശീയോദ്യാനമാണ്. ഇത് നോർഡ്-ട്രോണ്ടെലാഗ്, നോർഡ്‍ലാൻറ് എന്നീ കൌണ്ടികളുടെ അതിരുകളിൽ തമ്മിൽ പിണഞ്ഞും സ്വീഡനുമായുള്ള ഒരു അതിർ‌ത്തി പങ്കിട്ടും സ്ഥിതിചെയ്യുന്നു. ദേശീയോദ്യാനത്തിലെ ഭൂരപക്ഷം പ്രദേശങ്ങളും സംവരണമേഖലയായതിനാൽ സന്ദർശകർക്കുള്ള നടപ്പാതകൾ കുറവും മറ്റ് സൌകര്യങ്ങളുടെ അപര്യാപ്തതയുമുണ്ട്. മറ്റൊരു വ്യക്തിയെ കാണാതെ സന്ദർശകർക്ക് ദീർഘകാലാടിസ്ഥാനത്തിൽ കാൽനടയാത്ര നടത്താവുന്നതാണ്. 1,447 ചതുരശ്ര കിലോമീറ്റർ (559 ചതുരശ്ര മൈൽ) വിസ്തീർണ്ണമുള്ള ഈ ദേശീയോദ്യാനം, 1963 ലാണ് സ്ഥാപിക്കപ്പെട്ടത്. 1973, 2003 വർഷങ്ങളിൽ ഇത് വിപുലീകരിക്കപ്പെട്ടിരുന്നു.


</doc>
<doc id="382027" url="https://ml.wikipedia.org/wiki?curid=382027" title="ഇന്ദർകില്ല ദേശീയ ഉദ്യാനം">
ഇന്ദർകില്ല ദേശീയ ഉദ്യാനം

ഇന്ദർകില്ല ദേശീയ ഉദ്യാനം 2010-ൽ പ്രഖ്യാപിച്ച ഹിമാചൽ പ്രദേശിലെ കുല്ലു ജില്ലയിലെ ഒരു ദേശീയ ഉദ്യാനമാണ്. ഇതിന് 104 ച. കി.മീ വിസ്തൃതിയുണ്ട്. 


</doc>
<doc id="382035" url="https://ml.wikipedia.org/wiki?curid=382035" title="മീൻവെഗ് ദേശീയോദ്യാനം">
മീൻവെഗ് ദേശീയോദ്യാനം

മീൻവെഗ് ദേശീയോദ്യാനം ("Nationaal Park De Meinweg") നെതർലാൻറിലെ ലിംബർഗ്ഗിൽസ്ഥിതി ചെയ്യുന്ന ഒരു ദേശീയോദ്യാനമാണ്. 1995 ൽ സ്ഥാപിതമായ ഈ ദേശീയോദ്യാനം 1800 ഹെക്ടറാണ്. 2002 ൽ ഇത് ജർമ്മൻ/ഡച്ച് അതിർത്തിയിൽ സ്ഥിതിചെയ്യുന്നതും 10,000 ഹെക്ടർ വിസ്തൃതിയുള്ളതുമായ ഒരു ട്രാൻസ്ബൌണ്ടരി സംരക്ഷിത പ്രദേശമായ മാസ്-സ്വാലം-നെറ്റെ ഉദ്യാനത്തിൻറെ ഭാഗമായി മാറി.


</doc>
<doc id="382036" url="https://ml.wikipedia.org/wiki?curid=382036" title="കലി കടുവ സംരക്ഷണ കേന്ദ്രം">
കലി കടുവ സംരക്ഷണ കേന്ദ്രം

1956 മെയ് 10ന് ഈ വന ഭാഗത്തിനെ ഡൻഡേലി വന്യജീവി സംരക്ഷണ കേന്ദ്രമായി [രഖ്യാപിച്ചു. സംസ്ഥാനം ഇതിന്റെ ഒരു ഭാഗത്തിനെ അൻഷി ദേശീയോദ്യാനമായി 1987 സെപ്തംബർ 2ന് പ്രഖ്യാപിച്ചു..
നിർദ്ദേശിച്ചപ്പോൾ 250 ച. കി.മീ ആയിരുന്നെങ്കിലും 2002ൽ പ്രഖ്യാപിച്ചപ്പോൾ 90 ച. കി.മീ. കൂടി കൂട്ടിച്ചെർത്തു. 2015 ഡ്ശിസംര്രിൽ കലി കടുവ സംരക്ഷണ കേന്ദ്രമെന്ന് പുനഃർ നാമകരണം ചെയ്തു. സരക്ഷണ കേന്ദ്രത്തിനകത്ത് അനേകം ജലവൈദ്യുത പദ്ധതികളും ഒരു അണു വൈദ്യുതി നിലയവുമുണ്ട്.

അൻഷി ദേശീയോദ്യാനവും ഡൻഡേലി വന്യജീവി സംരക്ഷണ കേന്ദ്രവും ചെർത്ത് 2007 ജനുവരിയിൽ അൻഷി ഡൻഡെലി കടുവ സംരക്ഷണ കേന്ദ്രമാക്കി..ഇത് ഗോവയിലേയും മഹാരാഷ്ട്രയിലേയും മറ്റു ആറ് സംരക്ഷിത പ്രദേശങ്ങളുമായി ചേർന്നു കിടക്കുന്നു.  2015 ഡിസംബറിൽ ഡൻഡേലി അൻഷി കടുവ സംരക്ഷണ കേന്ദ്രത്തെ കലി കടുവ സംരക്ഷണ കേന്ദ്രമെന്ന്(JOIDA) പുതിയ പേര് കൊടുത്തു. In December 2015, Dandeli Anshi Tiger reserve was renamed to Kali Tiger Reserve(JOIDA).



</doc>
<doc id="382043" url="https://ml.wikipedia.org/wiki?curid=382043" title="ഡെ മാസ്‍ഡൂയിനെൻ ദേശീയോദ്യാനം">
ഡെ മാസ്‍ഡൂയിനെൻ ദേശീയോദ്യാനം

ഡെ മാസ്‍ഡൂയിനെൻ ദേശീയോദ്യാനം, ഡച്ച് പ്രവിശ്യായ ലിംബർഗ്ഗിൽ സ്ഥിതിചെയ്യുന്ന ഒരുദേശീയോദ്യാനമാണ്. 1996 ൽ സ്ഥാപിക്കപ്പെട്ട ഈ ദേശീയോദ്യാനം, ഏകദേശം 4500 ഹെക്ടർ പ്രദേശത്തായി വ്യാപിച്ചുകിടക്കുന്നു. ജർമൻ അതിർത്തിയോട് ചേർന്ന് മീയുസ് നദിയ്കു സമാന്തരമായിക്കിടക്കുന്ന ഒരു മണൽ പീഠഭൂമിയിലെ ഉപയോഗശൂന്യമായ പ്രദേശങ്ങളും വനങ്ങളും മറ്റും ഉൾപ്പെടുന്നതാണ് ഇവിടുത്തെ ഭൂപ്രകൃതി.


</doc>
<doc id="382050" url="https://ml.wikipedia.org/wiki?curid=382050" title="രാജ്ബരി ദേശീയോദ്യാനം">
രാജ്ബരി ദേശീയോദ്യാനം

രാജ്ബരി ദേശീയോദ്യാനം എന്ന ദേശീയ ഉദ്യാനം ത്രിപുരയിലെ തൃഷ്ണ വന്യജീവി സംരക്ഷണ കേന്ദ്രത്തിലാണ് സ്ഥിതി ചെയ്യുന്നത്. It covers an area of about .


</doc>
<doc id="382079" url="https://ml.wikipedia.org/wiki?curid=382079" title="ഡോൾബി ലബോറട്ടറീസ്">
ഡോൾബി ലബോറട്ടറീസ്

ഡോൾബി ലബോറട്ടറീസ് ഇൻകോർപ്പറേറ്റഡ് (ഡോൾബി ലാബ്സ് ) ഓഡിയോ നോയ്സ് റിഡക്ഷൻ, ഓഡിയോ എൻകോഡിങ്/കംപ്രഷൻ എന്നിവയിൽ സവിശേഷമായ ഒരു അമേരിക്കൻ കമ്പനിയാണ്.ഡോൾബി തങ്ങളുടെ സാങ്കേതികവിദ്യകൾ ഉപയോഗിക്കാൻ ഉപഭോക്തൃ ഇലക്ട്രോണിക് നിർമ്മാതാക്കൽക്ക് ലൈസൻസ് നൽകുന്നുണ്ട്.


</doc>
<doc id="382100" url="https://ml.wikipedia.org/wiki?curid=382100" title="ഡെ ഗ്രൂട്ടെ പീൽ ദേശീയോദ്യാനം">
ഡെ ഗ്രൂട്ടെ പീൽ ദേശീയോദ്യാനം

ഡെ ഗ്രൂട്ടെ പീൽ ദേശീയോദ്യാനം, നെതർലാൻറിലെ തെക്കുകിഴക്കൻ ഭാഗത്തുള്ള പീൽ മേഖലയിൽ സ്ഥിതിചെയ്യുന്നതും, ലിംബർഗ്, വടക്കൻ ബ്രാബൻറ് പ്രവിശ്യകളുടെ അതിരുകൾക്കിടയിൽ സ്ഥിതിചെയ്യുന്നതുമായ ഒരുദേശീയോദ്യാനമാണ്. 134 ചതുരശ്ര കിലോമീറ്റർ വിസ്തൃതിയുള്ള ഈ ദേശീയോദ്യാനം, പീറ്റ് വെട്ടിയെടുക്കലിൻറെ ഭാഗമായി അലോസരപ്പെടുത്താതെ, ഭാഗികമായിമാത്രം തനതായ നിലയിൽ നിലനിൽക്കുന്നതും പ്രദേശത്താകമാനം വ്യാപിച്ചുകിടക്കുന്നതുമായ ഇളം കൽക്കരിയടങ്ങിയ ഒരിനം ചതുപ്പിനേയും (പീറ്റ് ബോഗ്) പരിരക്ഷിക്കുന്നു.


</doc>
<doc id="382102" url="https://ml.wikipedia.org/wiki?curid=382102" title="ലോക അന്തരീക്ഷവിജ്ഞാനീയ സംഘടന">
ലോക അന്തരീക്ഷവിജ്ഞാനീയ സംഘടന


</doc>
<doc id="382136" url="https://ml.wikipedia.org/wiki?curid=382136" title="ഇളം നീലപ്പൊട്ട്">
ഇളം നീലപ്പൊട്ട്

ഇളം നീലപ്പൊട്ട് എന്നത് വൊയേജർ1 1990 ഫെബ്രുവരി 14ന് എടുത്ത ഭൂമിയുടെ ചിത്രമാണ്. 600കോടി കി.മീ (40.5 അസ്ട്രോണമിക്കൽ യൂണിറ്റ്) അകലെ നിന്നുള്ള ചിത്രം. ചിത്രത്തിൽ ഒരു പിക്സലിനേക്കാളും ചെറിയതാണ് ഭൂമി..



</doc>
<doc id="382153" url="https://ml.wikipedia.org/wiki?curid=382153" title="ലൂൺസ് എൻ ഡ്രൂണെൻസെ ഡൂയിനെൻ">
ലൂൺസ് എൻ ഡ്രൂണെൻസെ ഡൂയിനെൻ

ലൂൺസ് എൻ ഡ്രൂണെൻസെ ഡൂയിനെൻ "(Loonse and Drunense Dunes)" ടിൽബർഗ്ഗ്, വാൽവിജ്ക് & സ്-ഹെർട്ടോഗെൻബോച്ച് നഗരങ്ങളുടെ ഇടയ്ക്കായി, നെതർലാൻറിനു വടക്കായി സ്ഥിതിചെയ്യുന്ന ഒരു ദേശീയോദ്യാനമാണ്. 2002 ൽ ഒരു ദേശീയോദ്യാനമായി രൂപീകരിക്കപ്പെട്ട ഇതിൻറെ വിസ്തീർണ്ണം 35 ചതുരശ്ര കിലോമീറ്റർ (14 ചതുരശ്ര മൈൽ) ആണ്.

</doc>
<doc id="382195" url="https://ml.wikipedia.org/wiki?curid=382195" title="ഡി സൂം-കാംതൌറ്റ്‍സേ ഹെയ്‍ഡേ">
ഡി സൂം-കാംതൌറ്റ്‍സേ ഹെയ്‍ഡേ

ഡി സൂം-കാംതൌറ്റ്‍സേ ഹെയ്‍ഡേ, ബെൽജിയൻ-ഡച്ച് അതിർത്തിയിൽ സ്ഥിതിചെയ്യുന്ന ഒരു ക്രോസ്-ബോർഡർ ദേശീയോദ്യാനമാണ്. ബൽജിയത്തിലെ കാംതൌട്‍സേ ഹെയ്‍ഡെ, നെതർലാൻറിലെ ഡി സൂം എന്നീ രണ്ടു മുൻ ദേശീയോദ്യാനങ്ങളുടെ സംയോജനമാണ് ഈ ദേശീയോദ്യാനം. ഇവ രണ്ടുംചേർന്നുള്ള ദേശീയോദ്യാനത്തിൻറെ വിസ്തൃതി 37.50 ചതുരശ്ര കിലോമീറ്ററാണ് (14.48 ചതരുശ്ര മൈൽ). ദേശീയോദ്യാനത്തിലെ വലിയൊരു പ്രദേശം ഹീത്ത് (കുറ്റിച്ചെടികളാൽ ആവൃതമായ പ്രദേശം) മൂടിക്കിടക്കുന്ന മേഖലയാണ്.


</doc>
<doc id="382202" url="https://ml.wikipedia.org/wiki?curid=382202" title="ലൂവെർസ്മീർ ദേശീയോദ്യാനം">
ലൂവെർസ്മീർ ദേശീയോദ്യാനം

ലൂവെർസ്മീർ ദേശീയോദ്യാനം (ഡച്ച്: "Nationaal Park Lauwersmeer") നെതർലാൻറിലെ ഫ്രീസ്‍ലാൻറ്, ഗ്രൊണിംഗ്‍ജെൻ പ്രവിശ്യകളിലായി സ്ഥിതിചെയ്യുന്ന ഒരു ദേശീയോദ്യാനമാണ്. ലൂവെർസ്മീർ (മുമ്പ്, ലൂവെർസീ) തടാകത്തിൻറെ തെക്കും കിഴക്കും ഭാഗങ്ങൾ ഈ ദേശീയോദ്യാനത്തിലുൾപ്പെടുന്നു.


</doc>
<doc id="382203" url="https://ml.wikipedia.org/wiki?curid=382203" title="സിയേറ ഡി പെരിജ ദേശീയോദ്യാനം">
സിയേറ ഡി പെരിജ ദേശീയോദ്യാനം

സിയേറ ഡി പെരിജ ദേശീയോദ്യാനം (പെരിജ ദേശീയോദ്യാനമെന്നും അറിയപ്പെടുന്നു) വെനിസ്വേലയിലെ ഒരു സംരക്ഷിത പ്രദേശമാണ്. സുലിയ സംസ്ഥാനത്തിനും മറക്കൈബോ തടാകത്തിനും തെക്കു പടിഞ്ഞാറായി, കൊളംബിയയുമായി അതിർത്തി പങ്കിടുന്ന സെറാനിയ ഡി പെരിജ മലനിരകളിലാണ് ഇതു സ്ഥിതിചെയ്യുന്നത്  1978 ൽ രൂപീകൃതമായ ഈ ദേശീയോദ്യാനം മലയോര മേഖലകളെ പരിരക്ഷിക്കുന്നു.

സിയേറ ഡി പെരിജ ദേശീയോദ്യാനം, സുലിയ സംസ്ഥാനത്തെ പെരിജ, കോളൻ മുനിസിപ്പാലിറ്റികളിലാണ് നിലനിൽക്കുന്നത്. മറക്കൈബോയിൽനിന്ന റോഡുവഴി ദേശീയോദ്യാനത്തിലെത്തിച്ചേരാൻ സാധിക്കുന്നു.


</doc>
<doc id="382204" url="https://ml.wikipedia.org/wiki?curid=382204" title="തടയണ">
തടയണ

ഒരു ജലസംരക്ഷണ സംവിധാനമാണ് തടയണ.
ജലം തടഞ്ഞു നിറുത്തുന്നതിനുവേണ്ടി അരുവികൾ, നദികൾ തുടങ്ങിയവയ്ക്ക് കുറുകെ ഉണ്ടാക്കുന്ന നിർമ്മാണമാണ് തടയണ. ആവശ്യകത, ജലസ്രോതസ്സിന്റെ തരം എന്നിവയെ അടിസ്ഥാനമാക്കി തടയണകളുടെ നിർമ്മാണത്തിലും വൈവിദ്ധ്യം കാണുന്നു.




</doc>
<doc id="382206" url="https://ml.wikipedia.org/wiki?curid=382206" title="സെറാനിയ ഡി ലാ നെബ്ലിന ദേശീയോദ്യാനം">
സെറാനിയ ഡി ലാ നെബ്ലിന ദേശീയോദ്യാനം

സെറാനിയ ഡി ലാ നെബ്ലിന, വെനിസ്വേലയിലെ ഒരു ദേശീയോദ്യാനമാണ്.

ഇതു സ്ഥിതിചെയ്യുന്നത്, പരിമ ടാപ്പിറാപ്പിക്കോ ദേശീയോദ്യാനത്തിന് തെക്കുപടിഞ്ഞാറായി ആമസോണാസ് സംസ്ഥാനത്താണ് സ്ഥിതിചെയ്യുന്നത്. സെറാ ഡി ലാ നെബ്ലിന ചുണ്ണാമ്പുകൽ മാസിഫിൻറെ ഭാഗങ്ങളും ഈ ദേശീയോദ്യാനത്തിൽ ഉൾപ്പെടുന്നു. ഇതിലെ വെനിസ്വേല ഭാഗത്തെ ഏറ്റവും ഉയരമുള്ള കൊടുമുടി സമുദ്രനിരപ്പിൽനിന്ന് 2,992 മീറ്റർ ഉയരമുള്ള ഫെൽപ്സ് കൊടുമുടിയാണ്. ഈ മാസിഫ് ബ്രസീലിയൻ പ്രദേശത്തേയ്ക്കും വ്യാപിച്ചുകിടക്കുന്നു. അവിടെ (ബ്രസീലിൽ) ഈ മാസിഫിലെ ഏറ്റവും ഉയരമുള്ള ഭാഗം 3,014 മീറ്റർ ഉയരമുള്ള പികാ ഡോ നെബ്ലിനയാണ്. ബ്രസീലിയൻ ഭാഗത്തും ഈ പരിസ്ഥിതി വ്യവസ്ഥയെ സംരക്ഷിക്കുന്നതിനായി, പികോ ഡാ നെബ്ലിന ദേശീയോദ്യാനമെന്ന പേരിൽ ഒരു ഉദ്യാനം നിലനിൽക്കുന്നുണ്ട്. 


</doc>
<doc id="382207" url="https://ml.wikipedia.org/wiki?curid=382207" title="മോസയിലെ കുതിരമീനുകൾ">
മോസയിലെ കുതിരമീനുകൾ

2014ൽ അജിത്പിള്ള കഥയും തിരക്കതയും എഴുതി സംവിധാനം ചെയ്ത് നിയാസ് ഇസ്മൈൽ നിർമ്മിച്ച ചലച്ചിത്രമാണ് മോസയിലെ കുതിരമീനുകൾ. ആസിഫ് അലി,സണ്ണി വെയ്ൻ,നെടുമുടി വേണു,ജനനി അയ്യർ,സ്വാതി റെഡ്ഡി,നിഷാന്ത് സാഗർ,ചെമ്പൻ വിനോദ് മുതലായവർ വേഷമിട്ടിരിക്കുന്നു. പ്രശാന്ത് പിള്ളയും അരുൺ വർമ്മയും ചേർന്നാണ് സംഗീതമൊരുക്കിയത്. . ലക്ഷദ്വീപിലും ആന്തമാനിലുമായാണ് ഇതിലെ പലഭാഗങ്ങളും ചിത്രീകരിച്ചിരിക്കുന്നത്. ആന്തമാനിൽ പ്രസിദ്ധമായ പവിഴപുറ്റുകളൂടെയും വർണ്ണ മത്സ്യങ്ങളുടെയും ചിത്രണം ഈ ചിത്രത്തെ മനോഹരമാക്കുന്നു

കുടുംബസ്വത്ത് ധൂർത്തടിക്കുന്ന ഒരു യുവാവ് കള്ളനോട്ട് കേസിൽ ജയിലിലാകുന്നതും അവിടെ നിന്ന് രക്ഷപ്പെടുന്നതിനിടയിൽ പരിചയപ്പെടുന്ന മറ്റൊരാളും ചേർന്ന് അടുത്ത രണ്ട് ദിവസങ്ങളിലായി കടന്നു പോകുന്ന സംഭവവികാസങ്ങളും ആണ് ഈ ചിത്രത്തിന്റെ ഇതിവൃത്തം. മറ്റൊരാളൂടെ മുഖത്തെ വിരിയിക്കാൻ കഴിയുന്ന പുഞ്ചിരി അതിനുവേണ്ടി സഹിക്കുന്ന കഷ്ടപ്പാടുകൾ എന്ന മനോഹരമായ ഒരു ആശയം ഈ ചിത്രം മുന്നോട്ട് വക്കുന്നു. ഈ സിനിമ അതിന്റെ മനോഹരമായ സിനിമാറ്റോഗ്രഫിക്കും . കഥപറയുന്ന പ്രത്യേക ശൈലിക്കും പുകഴ്തപ്പെട്ടു.


പ്രശാന്ത് പിള്ള ആണ് ഈ ചിത്രത്തിലെ സംഗീതവിഭാഗം

മോസയിലെ കുതിരമീനുകൾ 2014


</doc>
<doc id="382213" url="https://ml.wikipedia.org/wiki?curid=382213" title="ഭീമൻ ഉറുമ്പുതീനി">
ഭീമൻ ഉറുമ്പുതീനി

ഭീമൻ ഉറുമ്പുതീനി ("Myrmecophaga tridactyla") മദ്ധ്യ അമേരിക്കയിലും തെക്കേ അമേരിക്കയിലും കണ്ടുവരുന്ന ഒരു വലിപ്പമേറിയ കീടഭക്ഷക സസ്തനിയാകുന്നു. Ant bear എന്ന പേരിലും ഈ സസ്തനജീവി അറിയപ്പെടുന്നു. 


</doc>
<doc id="382215" url="https://ml.wikipedia.org/wiki?curid=382215" title="തൊണ്ടിമുതലും ദൃക്സാക്ഷിയും">
തൊണ്ടിമുതലും ദൃക്സാക്ഷിയും

ദിലീഷ് പോത്തൻ സംവിധാനം ചെയ്ത് 2017ൽ പുറത്തിയ മലയാള ചലച്ചിത്രമാണ് തൊണ്ടിമുതലും ദൃൿസാക്ഷിയും. ഫഹദ് ഫാസിൽ, സുരാജ് വെഞ്ഞാറമൂട് എന്നിവർ പ്രധാന വേഷങ്ങളിലെത്തുന്ന ഈ ചലച്ചിത്രത്തിന്റെ തിരക്കഥ രചിച്ചിരിക്കുന്നത് സജീവ് പാഴൂർ ആണ്.അലൻസിയർ ലേ ലോപ്പസ്, നിമിഷ സജയൻ, സിബി തോമസ് ,വെട്ടുകിളി പ്രകാശ് എന്നിവരാണ് മറ്റ് അഭിനേതാക്കൾ. കാസർകോഡ്, വൈക്കം , ചേർത്തല എന്നിവിടങ്ങളിലായാണ് ചിത്രീകരണം പൂർത്തിയായത്. 2017 ജൂൺ 30 ന് തൊണ്ടിമുതലും ദൃക്സാക്ഷിയും പ്രദർ‍ശനത്തിനെത്തി. അനുകൂലമായ പ്രതികരണമാണ് പ്രേക്ഷകരിൽ നിന്നും നിരൂപകരിൽ നിന്നും ചിത്രത്തിന് ലഭിച്ചത് . ഫഹദ് ഫാസിലിന്റെയും സുരാജ് വെഞ്ഞാറന്മൂടിന്റെയും പ്രകടനം ഏറെ ശ്രദ്ധിക്കപ്പെട്ടു.മികച്ച സ്വഭാവ നടൻ എന്ന വിഭാഗത്തിൽ അലൻസിയർ തിരക്കഥാകൃത്ത് എന്ന വിഭാഗത്തിൽ സജീവ് പാഴൂർ എന്നിവർ 2018 ലെ സംസ്ഥാന അവാർഡുകൾ കരസ്ഥമാക്കി. 

ചിത്രത്തിന്റെ സംഗീതവും പശ്ചാത്തലസംഗീതവും നിർവ്വഹിച്ചിരിക്കുന്നത് ബിജിബാലാണ്. ദിലീപ് പോത്തൻ തന്നെ സംവിധാനം ചെയ്ത മഹേഷിന്റെ പ്രതികാരത്തിലും ബിജിബാൽ പ്രവർത്തിച്ചിട്ടുണ്ട്. റഫീഖ് അഹമ്മദാണ് ചിത്രത്തിന്റെ ഗാനങ്ങൾ രചിച്ചത്.



</doc>
<doc id="382218" url="https://ml.wikipedia.org/wiki?curid=382218" title="പാരമൗണ്ട് പിക്ചേഴ്സ്">
പാരമൗണ്ട് പിക്ചേഴ്സ്


</doc>
<doc id="382223" url="https://ml.wikipedia.org/wiki?curid=382223" title="ലോക വെള്ളപ്പാണ്ട് ദിനം">
ലോക വെള്ളപ്പാണ്ട് ദിനം

ലോക വെള്ളപ്പാണ്ട് ദിനം, ജൂൺ 25 നാണ് ആചരിക്കുന്നത്.വെള്ളപ്പാണ്ടിനെക്കുറിച്ച് ലോകമെമ്പാടുമുള്ള ജനങ്ങളിൽ നില നിൽക്കുന്ന പലതരത്തിലുള്ള തെറ്റിദ്ധാരണകൾ ഇല്ലാതാക്കുകയും അവരിൽ ഇതിനെക്കുറിച്ച് ഒരു അവബോധം സൃഷ്ടിക്കുകയും ചെയ്യുക എന്നാണി ദിനത്തിന്റെ ഉദ്ദേശം.

ആദ്യമായി ലോക വെള്ളപ്പാണ്ട് ദിനം ആചരിച്ചു തുടങ്ങിയത് 2011 ജൂൺ 25 മുതൽ ആണ്. 1986 മുതൽ വെള്ളപ്പാണ്ടു ബാധിച്ചിരുന്ന അമേരിക്കൻ സംഗീതജ്ഞൻ മൈക്കൽ ജാക്സനോടുള്ള ആദരപൂർവമായിട്ടാണ് അദ്ദേഹം മരിച്ച ജൂൺ 25 ഈ ദിവസമായി തിരഞ്ഞെടുത്തിട്ടുള്ളത്.



</doc>
<doc id="382226" url="https://ml.wikipedia.org/wiki?curid=382226" title="വേനൽതുമ്പികൾ കലാജാഥ">
വേനൽതുമ്പികൾ കലാജാഥ

പ്രൊഫ. ജോസഫ് മുണ്ടശ്ശേരി വിദ്യാഭ്യാസ മന്ത്രി ആയിരുന്നപ്പോഴാണ് (1957-59) കുട്ടികളുടെ സാംസ്കാരിക പ്രവർത്തനങ്ങൾക്ക് വിദ്യാലയങ്ങളിൽ ആദ്യമായി മാന്യമായ സ്ഥാനം നല്കിയത്. എന്നാൽ അന്ന് ആവിഷ്കരിക്കപ്പെട്ടു നടന്നുവന്ന കുട്ടികളുടേതായ സാംസ്കാരിക പ്രവർത്തനങ്ങളിൽ അവരുടേതായ തനിമ ഒട്ടുംതന്നെ ഇല്ലായിരുന്നു. മുതിർന്നവർ ഉണ്ടാക്കുന്ന ചട്ടങ്ങൾക്കനുസരിച്ച് രൂപം കൊടുത്തവയായിരുന്നു അവ. ഈ കുറവു നികത്തുന്നതിനുവേണ്ടിയുള്ള ബദൽ സാംസ്കാരിക പ്രവർത്തനങ്ങൾക്കായുള്ള അന്വേഷണം 1982 മുതല്ക്കേ ബാലസംഘത്തിൻറെ അജണ്ടയിൽ ഉൾപ്പെട്ടിരുന്നു. തിരുവനന്തപുരം ജില്ലയിലെ കിളിക്കൂട്ടം, പാലക്കാട് ജില്ലയിലെ കളിവണ്ടി, കണ്ണൂർ ജില്ലയിലെ കളിവഞ്ചി തുടങ്ങിയ കുട്ടികളുടെ സാംസ്കാരിക പ്രവർത്തനങ്ങളുടേതായ കൂട്ടായ്മകൾ ബാലസംഘം മുൻകൈയെടുത്ത് ആരംഭിച്ച കുട്ടികളുടെ രംഗകലാപരിപാടികളായിരുന്നു. 

ഇവയുടെ തുർച്ചയായാണ് 1990 ൽ വേനൽത്തുമ്പികൾ എന്ന പേരിലുള്ള കുട്ടികളുടെ കലാജാഥാപരിപാടിക്ക് ബാലസംഘം സംസ്ഥാനാടിസ്ഥാനത്തിൽ രൂപം കൊടുത്തത്. കുട്ടികളുടെ മേഖലയിൽ രംഗകലാ പ്രവർത്തനത്തിൽ ഏർപ്പെട്ടിരിക്കുന്നവരെയും അതിലേക്ക് കൊണ്ടുവരാൻ കഴിയുന്നവരെയും സംസ്ഥാനാടിസ്ഥാനത്തിൽ വിളിച്ചുകൂട്ടി അവരുടെ നേതൃത്വത്തിൽ ഒരു ജില്ലയിലെ കുട്ടികളുടെ ഒന്നോ രണ്ടോ ട്രൂപ്പുകൾക്ക് കുട്ടികളുടേതായ തനിമയുള്ള ഏതാനും ദൃശ്യശില്പങ്ങൾ അവതരിപ്പിക്കുന്നതിൽ പരിശീലനം നല്കുകയും അവിടെ നിന്നുകിട്ടുന്ന അനുഭവങ്ങൾ വച്ച് അവർ സ്വന്തം ജില്ലകളിൽച്ചെന്ന് അവിടെയുള്ള ഗ്രൂപ്പുകൾക്ക് പരിശീലനം നല്കി അതതു ജില്ലകളിൽ കലാജാഥകൾ പര്യടനം നടത്തുകയും - ഈ രീതിയിൽ വേനൽത്തുമ്പി കലാജാഥകൾ രൂപകല്പന ചെയ്ത് 1990 ൽ ആയിരുന്നു. 

എത്രനാളത്തെ തലപുകഞ്ഞുള്ള ആലാചനയ്ക്ക് ശേഷമാണ് വേനൽത്തുമ്പികൾ എന്ന പേരിൽ ഈ പരിപാടിയുടെ സംഘാടകരിൽ മുന്നിട്ടുനിന്നവർ എത്തിയതെന്നോ? അങ്ങനെ തലപുകഞ്ഞാലോചിച്ചവരിൽ ഗംഗാധരൻ മാഷും (പ്രൊഫ. പി ഗംഗാധരൻ) ടി കെ നാരായണ ദാസും എം ശിവശങ്കരനും ജി രാധാകൃഷ്ണനും ഈ ലേഖകനും ഉൾപ്പെടുന്നു. 

ആദ്യത്തെ വേനൽത്തുമ്പി കലാജാഥകൾക്കുവേണ്ടിയുള്ള സംസ്ഥാനതല ശില്പശാല നടന്നത് 1990 ലെ മദ്ധ്യ വേനലവധിക്കാലത്തിനു തൊട്ടുമുമ്പ്, മുമ്പ് സൂചിപ്പിച്ചതുപോലെ കുട്ടികളുടെ രംഗത്തു പ്രവർത്തിക്കുന്നവർ പങ്കെടുത്ത് തൃശൂർ വച്ചു ചേർന്ന യോഗത്തിനു പിന്നാലെ പാലക്കാട് ജില്ലയിലെ ബാലസംഘം പ്രവർത്തകർ മുൻകൈയെടുത്ത് നിളാനദിയുടെ തീരത്തെ തൃത്താലയിൽ വച്ചായിരുന്നു. പ്രൊഫ. പി ഗംഗാധരൻ, ഡി പാണി, എം ശിവങ്കരൻ, ഡോ. എൻ കെ ഗീത തുടങ്ങിയവർ നേതൃത്വം നല്കിയ ആ ശില്പശാലയിൽനിന്ന് ഉരുത്തിരിഞ്ഞ അതിമനോഹരമായ ഒരു ദൃശ്യശില്പമായിരുന്നു അപ്പമരം. തെക്കെ മലബാറിലെ പല തലമുറകളിൽപ്പെട്ട കുട്ടികൾ അവരുടെ മുത്തശ്ശിമാരിൽ നിന്ന് കേട്ട് ഒരേ സമയം പേടിക്കുകയും ആഹ്ലാദിക്കുകയും ചെയ്ത ഒരു നാടൻ കഥയിൽനിന്ന് പാണിമാഷ് മെനഞ്ഞെടുത്ത ദൃശ്യശില്പമായിരുന്നു അത്. തുടർന്ന് സ്കൂൾ യുവജനോത്സവങ്ങളുടെ കണക്കില്ലാത്ത വേദികൾ മുതൽ സംസ്ഥാന സംഗീതനാടക അക്കാദമി സംഘടിപ്പിച്ച ദേശീയ നാടകോത്സവത്തിൻറെ വേദിയിൽവരെ കുട്ടികളും മുതിർന്നവരും ഒരേ താല്പര്യത്തോടെയും കുതൂഹലത്തോടെയും അപ്പമരം കണ്ട് ആസ്വദിക്കുകയുണ്ടായി. ഒന്നാമത്തെ വേനൽത്തുമ്പി കലാജാഥാ പരിപാടിയിൽ അപ്പമരത്തിന് പുറമേ ഭാസുരേന്ദ്ര ബാബു രചിച്ച നെൽസൺ മണ്ടേലയെക്കുറിച്ചുള്ള കറുത്തപൂവ് തുടങ്ങിയ ചെറു നാടകങ്ങളും ഉൾപ്പെട്ടിരുന്നു. കേരളത്തിലെ ഒട്ടു മിക്ക ജില്ലകളിലും ഒന്നാമത്തെ വേനൽത്തുമ്പി കലാജാഥാ പരിപാടി ആവേശപൂർവ്വം സ്വീകരിക്കപ്പെടുകയുണ്ടായി.

വേനൽത്തുമ്പികൾക്കുവേണ്ടി പാട്ടുകളും നാടകങ്ങളും എഴുതിയവരിലും പാട്ടുകൾക്ക് ഈണം നല്കിയവരിലും തുമ്പികളുടെ ചുവടുകൾ വിന്യസിച്ചവരിലും കേരളത്തിലെ പ്രശസ്തരായ നിരവധി കവികളും നാടകകൃത്തുക്കളും ദൃശ്യ - ഗാന സംവിധായകരും ഉൾപ്പെടുന്നു. 

പാട്ടുകൾ എഴുതിക്കൊടുത്ത് തുമ്പികളെ അനുഗ്രഹിച്ചവരിൽ ചിരസ്മരണീയനായ ഒ എൻ വി കുറുപ്പ്, ഏഴാച്ചേരി രാമചന്ദ്രൻ, പ്രഭാവർമ്മ, പിരപ്പൻകോട് മുരളി, പരേതരായ ശ്രീരേഖ, മുല്ലനേഴി എന്നിവർ ഉൾപ്പെടുന്നു. ഒ എൻ വി എഴുതി നല്കിയ പാട്ടുകളിൽ പുലർവെട്ടം, എത്രസുന്ദരമെൻറെ മലയാളം, നറുമൊഴി, വേനൽത്തുമ്പികൾ വരവായ്, തുഞ്ചൻറെ നാട്ടിൽ എന്നിവ പെടുന്നു. ഏഴാച്ചേരിയുടെ നാളത്തെ ലോകം, റാമും മുഹമ്മദും എബ്രഹാമും, ഒരേ ശക്തിയാകാം; പ്രഭാവർമ്മയുടെ കടങ്കഥപ്പാട്ട്, കേരളഗാനം, വൃന്ദഗാനം; പിരപ്പൻകോട് മുരളിയുടെ നമ്മൾ പറയിപെറ്റ മക്കൾ, അ ആ ഇ ഈ, ശ്രീരേഖയുടെ മലയാളം, മലയാളം; മുല്ലനേഴിയുടെ നന്മ, അക്ഷരഗീതം എന്നീ പാട്ടുകളും എടുത്തുപറയേണ്ടതുണ്ട്. ഇവരെക്കൂടാതെ, സി ആർ ദാസ്, ലളിതാ ലെനിൻ, എം എസ് കുമാർ, എം വി മോഹനൻ, ആര്യൻ കണ്ണനൂർ, ആലിന്തറ ജി കൃഷ്ണപിള്ള, എ ആർ ചിദംബരം, ഇ രാമചന്ദ്രൻ, കെ കെ കൃഷ്ണകുമാർ, ടി പി സ്നേഹചന്ദ്രൻ, ഹരിശങ്കർ മുന്നൂർക്കോട്, കെ കെ കൊച്ച്, ആനന്ദ് വി മോഹൻ തുടങ്ങി പ്രശസ്തരും അത്രയൊന്നും അറിയപ്പെടാത്തവരും ആയ എഴുത്തുകാർ വേനൽത്തുമ്പികൾക്ക് ആടിപ്പാടാനും ദൃശ്യശില്പങ്ങളായി അവതരിപ്പിക്കാനും വേണ്ടി നിരവധി പാട്ടുകൾ എഴുതിക്കൊടുത്തവരിൽ പെടുന്നവരാണ്. 

വേനൽത്തുമ്പി പാട്ടുകളിലധികവും ദൃശ്യാവിഷ്കാരവുമായി ബന്ധപ്പെട്ടവയാണ്. നൃത്തം, ചൊൽക്കാഴ്ച എന്നിങ്ങനെ പാട്ടുകൾ വെറും പാട്ടുകളല്ലാതെ പാട്ടരങ്ങുകളായി മാറുകയാണ്. ഒരു തമാശപ്പാട്ടിനുപോലും രംഗാവിഷ്കാരം നടത്തും. പരിപാടിയുടെ സമാപനം അതതു പ്രദേശത്തുള്ള ഏതെങ്കിലും നാടൻ കലയുടെ അവതരണത്തോടുകൂടി ആയിരിക്കും. കാളകളിയോ തിത്തേരക്കുടയോ വട്ടപ്പാട്ടോ പടയണിപ്പാട്ടോ കുമ്മാട്ടിക്കളിയോ പോലെ. പാട്ടുകൾക്ക് ഈണം നല്കുകയും അവയിൽ പലതും ദൃശ്യശില്പങ്ങളായി ചിട്ടപ്പെടുത്തുകയും ചെയ്തവരിൽ പ്രൊഫ. കലാമണ്ഡലം വാസുദേവപ്പണിക്കർ, ഗോപി കണയം, കെ എം ഉദയൻ, കലാമണ്ഡലം ഗോപകുമാർ, ഡോ. എൻ കെ ഗീത എന്നിവർ പേരെടുത്തു പറയേണ്ടവരാണ്. 

ഇരുപതിലേറെ പേർ എഴുതിയ നൂറിലേറെ നാടകങ്ങൾ കഴിഞ്ഞ ഇരുപത്തഞ്ചുവർഷക്കാലയളവിൽ വേനൽത്തുമ്പി കലാജാഥകളിൽ അവതരിപ്പിക്കപ്പെട്ടിട്ടുണ്ട്. ലിയോ ടോൾസ്റ്റോയ്, മാക്സിം ഗോർക്കി, ആൻറൺ ചെഖോവ്, ഓസ്കാർ വൈൽഡ്, രബീന്ദ്രനാഥടാഗോർ, സഫ്ദർ ഹഷ്മി, വൈക്കം മുഹമ്മദ് ബഷീർ, ഉറൂബ് തുടങ്ങിയ എഴുത്തുകാരുടെ നാടകങ്ങളും അവരെഴുതിയ കഥകളുടെ നാടകരൂപങ്ങളും അവയിൽപ്പെടുന്നു. സാർവ്വദേശീയരംഗത്തു വ്യക്തിമുദ്ര പതിപ്പിച്ചവരും സ്വാതന്ത്ര്യസമരം നയിക്കുകയും അതിൽ പങ്കാളികളായി വീരചരമമടയുകയും ചെയ്തവരുമായവരുടെ ജീവിതകഥകൾ, ജാതിക്കും വർഗ്ഗീയതയ്ക്കും സമൂഹത്തിലെ അനീതികൾക്കും എതിരെ നടന്ന പോരാട്ടങ്ങളുടെ കഥകൾ, സമൂഹത്തിൽ മാറ്റങ്ങളുണ്ടാക്കിയ ശാസ്ത്ര കണ്ടുപിടുത്തങ്ങൾ, പരിസ്ഥിതിപ്രശ്നങ്ങൾ, വിദ്യാഭ്യാസരംഗത്തെ പ്രശ്നങ്ങളും അവയ്ക്കു പരിഹാരമായുള്ള പുതുവിദ്യാഭ്യാസ സങ്കല്പങ്ങളും, കുട്ടികളുടെ അവകാശങ്ങൾ, കുട്ടികൾക്കെതിരായ പീഡനങ്ങൾ, കുട്ടികളുടെ കളിമ്പങ്ങളും അഭിലാഷങ്ങളും ആകുലതകളും, കുട്ടികൾക്ക് പഥ്യമായ നാടോടിക്കഥകളും മുത്തശ്ശിക്കഥകളും തുടങ്ങി ബാലസംഘത്തിൻറെ അജണ്ടയിൽ ഉൾപ്പെട്ട നാനാവിഷയങ്ങൾ കുട്ടികളുടെ കണ്ണിൽക്കൂടി കണ്ടുകൊണ്ടുള്ളവയാണ് ഈ രംഗശില്പങ്ങൾ.

അപ്പമരമെന്ന നാടൻമിത്ത് ആധാരമാക്കിയ നാടകം (ഡി പാണി) കൂടാതെ കറുത്ത പൂവ് (നെൽസൺ മണ്ടേലയുടെ ജീവിത കഥ, (എം ഭാസുരേന്ദ്ര ബാബു), രാജാവ് നഗ്നനാണ് (പി ഗംഗാധരൻ), ജാലിയൻ വാലാബാഗ് - ചന്ദ്രശേഖർ ആസാദ് ഒരു ചരിത്രപാഠം റാം മുഹമ്മദ് സിങ്, നാടിൻറെ ഉശിരുകൾ, മംഗൾ പാണ്ഡെയുടെയും അയ്യങ്കാളിയുടെയും ജീവിതകഥകൾ, ഞങ്ങൾ പാവകളല്ല, അമ്മുവിൻറെ പുള്ളിയുടുപ്പ്, മനുഷ്യൻറെ കഥ, സ്വാതന്ത്ര്യ സ്വപ്നങ്ങൾ മരിക്കുന്നില്ല (ടി കെ നാരായണ ദാസ്), കാറ്റുപറഞ്ഞ കഥ, തീണ്ടൽപ്പലക, ഒറ്റമൂലി, ശ്യാമിൻറെ സ്വപ്നം, മൂക്കല്ലേ പോട്ടെ, നുണ, ശങ്കരച്ചാരുടെ വടി, പുഴയും കുട്ടിയും, മാവലി അറസ്റ്റിൽ, ചരിത്രത്തിലെ കള്ളൻ (എ ആർ ചിദംബരം), കുടുകുടു കുട്ടിച്ചാത്തൻ. നൂറ്റൊന്നു സ്വർണ്ണക്കുടങ്ങൾ, ദേശാടനപ്പക്ഷികൾ മാജിക് സ്ലേറ്റ് (എം ശിവപ്രസാദ്), ശിശിരത്തിലെ ഓക്കുമരം, നൂലിൽ തീർത്ത സ്വപ്നങ്ങൾ. പളുങ്കുമണികൾ (ബി എസ് ശ്രീകണ്ഠൻ), ഗോപിയും ബാഘയും, ഭൂമിവർണ്ണങ്ങൾ, ചുവന്നപൂവ് (സഫ്ദർഹഷ്മി), ആനച്ചിലന്തികൾ. പൂവൻകോഴി മുട്ടയിട്ടു. തുരു തുരപ്പപ്പെരുച്ചാഴി ശൂരമഹാരാജാവ് (ആലിന്തറ ജി കൃഷ്ണപിള്ള), പൂതപ്പാട്ടിനുശേഷം, പോസ്റ്റ്മാൻ (രബീന്ദ്രനാഥ ടാഗോർ - നാടകാവിഷ്കാരം: ഗോപി കുറ്റിക്കോൽ), വെളുത്ത കുട്ടി (ഉറൂബ് - നാടകാവിഷ്കാരം: ഡി പാണി.) കുറുക്കൻ രാജാവ് (കേലു), പഴുതുകൾ പഴുതുകൾ സർവ്വത്ര, മിനിക്കുട്ടി പഠിക്കുന്നു (എം വി മോഹനൻ), കറുത്തവറ്റ് (ആര്യൻ കണ്ണനൂർ), ഒഞ്ചിയം - ഒരു വീരഗാഥ (ശ്രീജിത് പൊയിൽക്കാവ്), വൃന്ദാവനം (കെ വി ഗണേഷ്), ഈ ഭൂമി നമുക്ക് സ്വന്തം (പി പി ലക്ഷ്മണൻ), ചക്കരമാവും കുട്ടികളും (കെ പി പ്രിയദർശനൻ) എന്നിവ അവയിൽ ചിലതുമാത്രം. ഇവകൂടാതെ കുട്ടികളുടെ രചനകൾ കോർത്തുള്ള നാടകശില്പങ്ങളും വേനൽത്തുമ്പികളിൽ ദുർല്ലഭമായെങ്കിലും അവതരിപ്പിക്കപ്പെടുകയുണ്ടായിട്ടുണ്ട്. 

കുട്ടികളുടെ സാംസ്കാരിക പ്രവർത്തനങ്ങൾക്ക് കുട്ടികളുടേതായ തനിമ നല്കാനുള്ള നിരന്തരമായ അന്വേഷണങ്ങളിലൂടെ കുട്ടികളുടെ തിയേറ്റർ എന്തെന്ന് കേരള സമൂഹത്തിന് പരിചയപ്പെടുത്തിക്കൊടുക്കുകയാണ് വേനൽത്തുമ്പി കലാജാഥകൾ യഥാർത്ഥത്തിൽ ചെയ്തത്.

</doc>
<doc id="382230" url="https://ml.wikipedia.org/wiki?curid=382230" title="ആമസോണിയ ദേശീയോദ്യാനം">
ആമസോണിയ ദേശീയോദ്യാനം

ആമസോണിയ ദേശീയോദ്യാനം (പോർച്ചുഗീസ്: "Parque Nacional da Amazônia") 1974 ൽ രൂപീകരിക്കപ്പെട്ട 1,070,737 ഹെക്ടർ ഭൂവിസ്തൃതിയുളള ബ്രസീലിലെ ഒരു ദേശീയോദ്യാനമാണ്. ബ്രസീലിൻറെ വടക്കൻ മേഖലയിലെ പാര സംസ്ഥാനത്തുള്ള ഈറ്റൈറ്റുബ, ടൈറാവോ എന്നീ മുനിസിപ്പാലിറ്റികളിലായാണ് ഇതു സ്ഥിതിചെയ്യുന്നത്. മനൌസ്, ബെലെം എന്നീ നഗരങ്ങൾക്കിടയിലായി അരകിലോമീറ്റർ ദൂരത്തിൽ തപാജോസ് നദിയുടെ നീർത്തടപ്രദേശത്താണ് ഇതു നിലനിൽക്കുന്നത്. ഈ ദേശീയോദ്യാനം ആരംഭിച്ചതിനുശേഷം വിപുലീകരിക്കപ്പെടുകയും ഇപ്പോൾ 8,600 ചതുരശ്ര കിലോമീറ്റർ (3,300 ചതുരശ്ര മൈൽ) പ്രദേശം ഉൾക്കൊള്ളുകയും ചെയ്യുന്നു. വളരെയധികം ജൈവവൈവിധ്യം നിറഞ്ഞ ആവാസവ്യവസ്ഥായാണ് ഇവിടെയുളളത്. അതുപോലെതന്നെ വൈവിധ്യമാർന്ന ജീവജാലങ്ങളും സസ്യങ്ങളും ഇവിടെയുണ്ട്. വ്യത്യസ്തങ്ങളായ ആമസോണിക് ജൈവവ്യവസ്ഥയെ, ശാസ്ത്രീയവും വിദ്യാഭ്യാസപരവും വിനോദാത്മകവുമായ വഴികളിലൂടെ സംരക്ഷിക്കുന്നതാണ് ദേശീയോദ്യാനത്തിൻറെ പ്രത്യേകമായ ലക്ഷ്യങ്ങൾ.


</doc>
<doc id="382251" url="https://ml.wikipedia.org/wiki?curid=382251" title="സെറ ഡോസ് ഒർഗാവോസ് ദേശീയോദ്യാനം">
സെറ ഡോസ് ഒർഗാവോസ് ദേശീയോദ്യാനം

സെറ ഡോസ് ഒർഗാവോസ്  ദേശീയോദ്യാനം  (പോർച്ചുഗീസ്: "Parque Nacional da Serra dos Órgãos": "Organs Range") ബ്രസീലിലെ റിയോ ഡി ജെനീറോ സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്. സെറാ ഡോസ് ഓർഗാവോസ് മലനിരകളെയും അതിലെ ജലസ്രോതസ്സുകളെയും ഈ ദേശീയോദ്യാനം പരിരക്ഷിക്കുന്നു. ബ്രസീലിൽ രൂപീകരിക്കപ്പെട്ട മൂന്നാമത്തെ ദേശീയോദ്യാനമായിരുന്നു ഇത്.


</doc>
<doc id="382254" url="https://ml.wikipedia.org/wiki?curid=382254" title="സ്ട്രേഞ്ചർ തിങ്‌സ്">
സ്ട്രേഞ്ചർ തിങ്‌സ്

സ്ട്രേഞ്ചർ തിങ്സ് ഒരു അമേരിക്കൻ സയൻസ് ഫിക്ഷൻ-ഹൊറർ വെബ് പരമ്പരയാണ്. ഡഫർ ബ്രദേഴ്സ് എന്ന് അറിയപ്പെടുന്ന മാറ്റ് ഡഫറും റോസ് ഡഫറും ചേർന്ന് രചന, നിർമ്മാണം, സംവിധാനം എന്നിവ നിർവഹിച്ച്, നെറ്റ്ഫ്ലിക്സ് അവതരിപ്പിച്ച ഒരു പരമ്പരയാണ് ഇത്‌. ജൂലൈ 2016ൽ പുറത്തിറങ്ങിയ ആദ്യ സീസണിൽ വിനോന റൈഡർ , ഡേവിഡ്‌ ഹാർബർ, ഫിൻ വൂൾഫ്ഹാർഡ് , മില്ലി ബോബി ബ്രൗൺ, ഗറ്റൻ മാതറാസ്സോ, കേലബ് മക്ലോഗ്ലിൻ, നടാലിയ ഡയർ, ചാർലി ഹെയ്ടൺ, കാര ബുവോനൊ, മാത്യൂ മൊഡിൻ, നോഹ ഷ്നാപ്പ്, ജോ കീറി തുടങ്ങിയവർ അഭിനയിക്കുന്നു. രണ്ടാം സീസണിൽ ഷ്നാപ്പ്, കീറി എന്നിവർക്ക് കുറച്ചുകൂടി പ്രാധാന്യമുള്ള വേഷങ്ങൾ നൽകുകയും, സേഡി സിങ്ക്, ഡാക്രേ മോൺഗോമറി, ഷോൺ ആസ്റ്റിൻ, പോൾ റൈസർ തുടങ്ങിയവരെ പുതുതായി അവതരിപ്പിക്കുകയും ചെയ്തു.

1980 കളിൽ ഇന്ത്യാനയിലെ സാങ്കൽപ്പിക പട്ടണമായ ഹോക്കിൻസിലാണ് കഥ നടക്കുന്നത്. പട്ടണത്തെ ചുറ്റിപ്പറ്റി നടക്കുന്ന ചില വിചിത്രമായ സംഭവങ്ങളെ തുടർന്ന് ഒരു ബാലൻ അപ്രത്യക്ഷമാകുന്നു. തുടർന്ന് അവന്റെ അമ്മ, സഹോദരൻ, സുഹൃത്തുക്കൾ എന്നിവർ ചേർന്ന് നടത്തുന്ന അന്വേഷണവും,അതിനു അമാനുഷിക സിദ്ധിയുള്ള ഒരു പെൺകുട്ടി നൽകുന്ന സഹായവുമാണ് ആദ്യ സീസണിലെ ഇതിവൃത്തം. സ്ട്രേഞ്ചർ തിങ്‌സ് 2 എന്നു പേരിട്ട രണ്ടാം സീസൺ, ആദ്യ പരമ്പരയിലെ കാലഘട്ടത്തിന് ഒരു വർഷത്തിന് ശേഷം നടക്കുന്ന സംഭവങ്ങളിൽ ശ്രദ്ധ കേന്ദ്രീകരിക്കുന്നു.

അമാനുഷിക ഘടകങ്ങൾ ഉൾപ്പെട്ട ഒരു അന്വേഷണാത്മക പരമ്പര എന്ന നിലയിൽ ആണ് നിർമാതാക്കളായ ദഫർ ബ്രദേഴ്‌സ് സ്ട്രേഞ്ചർ തിങ്സ് വികസിപ്പിച്ചിരിക്കുന്നത്. 1980 കളിൽ നടക്കുന്നത് ആയി ചിത്രീകരിച്ച പരമ്പരയിൽ ആ കാലഘട്ടത്തിലെ ജനപ്രിയ സാംസ്കാരിക ഘടകങ്ങൾ നിരവധി ഉൾപ്പെടുത്തിയിട്ടുണ്ട്. സ്റ്റീവൻ സ്പീൽബർഗ്, ജോൺ കാർപ്പെന്റർ, സ്റ്റീഫൻ കിങ് തുടങ്ങിയ പ്രമുഖരുടെ ആ കാലഘട്ടത്തിലെ ചലച്ചിത്ര, സാഹിത്യസൃഷ്‌ടികൾ പരമ്പരയ്ക്ക് ഒരു പ്രചോദനമായിട്ടുണ്ട്.

2016 ജൂലൈ 15ന് പരമ്പരയുടെ ആദ്യ സീസൺ നെറ്റ്ഫ്ലിക്സ് അവതരിപ്പിച്ചു. അഭിനയം, ശബ്ദലേഖനം, സംവിധാനം, രചന, കഥാപാത്രങ്ങൾ എന്നിവയുടെ മികവിന് സ്ട്രേഞ്ചർ തിങ്സ് നിരൂപകപ്രശംസ നേടി. ധാരാളം അവാർഡുകളും നാമനിർദ്ദേശങ്ങളും പരമ്പര നേടി. മികച്ച പരമ്പരയ്ക്കുള്ള അവാർഡ് ഉൾപ്പെടെ 18 പ്രൈം ടൈം എമ്മി അവാർഡ് നാമനിർദേശങ്ങൾ ആ വർഷം പരമ്പര നേടി. 2016 ആഗസ്റ്റ് 31 ന് ഒമ്പത് ഭാഗങ്ങളുള്ള രണ്ടാം സീസൺ പ്രഖ്യാപിച്ചു. 2017 ഒക്ടോബർ 27 ന് രണ്ടാം സീസൺ നെറ്റ്ഫ്ലിക്സിൽ പ്രദർശനം ആരംഭിച്ചു.

















നെറ്റ്ഫ്ലിക്സ് ഒരിക്കലും അവരുടെ ഒറിജിനൽ പരമ്പരകളുടെ കാഴ്ചക്കാരുടെ എണ്ണം വെളിപ്പെടുത്തുന്നില്ല. അതിനാൽ സിംഫണി ടെക്നോളജി ഗ്രൂപ്പ് എന്ന കമ്പനി ഉപഭോക്താക്കളുടെ ഫോണിൽ ഇൻസ്റ്റോൾ ചെയ്ത ഒരു സോഫ്റ്റ്‌വെയർ മുഖേന പ്രോഗ്രാമിന്റെ ശബ്ദം വിശകലനം ചെയ്ത് വിവരങ്ങൾ ശേഖരിച്ചു. സിംഫണി ശേഖരിച്ച വിവരങ്ങൾ അനുസരിച്ച്, പുറത്തിറങ്ങി ആദ്യ 35 ദിവസത്തിനുള്ളിൽ, സ്ട്രേഞ്ചർ തിങ്‌സ് അമേരിക്കയിൽ 18-49 വയസ്സിനിടയിൽ പെട്ട 14.07 ദശലക്ഷം പേര് കണ്ടതായി പറയുന്നു. ഇതോടെ ഫുള്ളർ ഹൗസിന്റെ ഒന്നാം സീസണിനും ഓറഞ്ച് ഈസ് ദി ന്യൂ ബ്ലാക്കിൻ്റെ നാലാം സീസണിനും ശേഷം യു.എസിൽ ഏറ്റവും കൂടുതൽ കണ്ട മൂന്നാമത്തെ നെറ്റ്ഫ്ലിക്സ് ഒറിജിനൽ പരമ്പരയായി സ്ട്രേഞ്ചർ തിങ്‌സ് മാറി.


</doc>
<doc id="382255" url="https://ml.wikipedia.org/wiki?curid=382255" title="സെറ ഡൊ പാർഡോ ദേശീയോദ്യാനം">
സെറ ഡൊ പാർഡോ ദേശീയോദ്യാനം

സെറ ഡൊ പാർഡോ ദേശീയോദ്യാനം (പോർച്ചുഗീസ്: "Parque Nacional da Serra do Pardo") ബ്രസീലിലെ പാറ സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്.

സെറ ഡൊ പാർഡോ ദേശീയോദ്യാനം പാറ സംസ്ഥാനത്തെ സാവോ ഫെലിക്സ് ഡോ ക്സിൻഗു (51.28 ശതമാനം), അൾട്ടാമിറ (48.72 ശതമാനം) എന്നീ മുനിസിപ്പാലിറ്റികളിലായി വിഭജിക്കപ്പെട്ടുകിടക്കുന്നു. ഈ ദേശീയോദ്യാനം 445,408 ഹെക്ടർ (1,100,630 ഏക്കർ) പ്രദേശം ഉൾക്കൊള്ളുന്നു. പാർഡോ നദിയ്ക്കു സമാന്തരമായി പടർന്നു കിടക്കുന്ന പർവതത്തിൻറ പേരിൽ നിന്നാണ് ദേശീയോദ്യാനത്തിന് ഈ പേരു വന്നത്.    


</doc>
<doc id="382258" url="https://ml.wikipedia.org/wiki?curid=382258" title="സെറ ഡാ ബൊക്കയ്നാ ദേശീയോദ്യാനം">
സെറ ഡാ ബൊക്കയ്നാ ദേശീയോദ്യാനം

സെറ ഡാ ബൊക്കയ്നാ ദേശീയോദ്യാനം, ബ്രസീലിലെ ഒരു ദേശീയോദ്യാനമാണ്. തെക്കുകിഴക്കൻ ബ്രസീലിൽ, റിയോ ഡി ജെനീറോ, സാവോ പോളോ എന്നീ സംസ്ഥാനങ്ങളുടെ അതിരുകൾക്കിടയിലാണ്. 1971 ഫെഡറൽ ഉത്തരവനുസരിച്ച് സ്ഥാപിക്കപ്പെട്ട ഈ ദേശീയോദ്യാനത്തിൻറെ ആകെ ചുറ്റളവ് ഏകദേശം 104,000 ഹെക്ടറാണ് (260,000 ഏക്കർ) ഇവിടെ കാര്യമായ ജൈവ വൈവിദ്ധ്യവുമുണ്ട്. സാവോപോളോ സംസ്ഥാനത്തെ സാവോ ജോസ് ഡോ ബാരെയ്‍റോയിലാണ് ദേശീയോദ്യാനത്തിൻറെ മുഖ്യകാര്യാലയം സ്ഥിതിചെയ്യുന്നത്.


</doc>
<doc id="382273" url="https://ml.wikipedia.org/wiki?curid=382273" title="പിൻ വാലി ദേശീയോദ്യാനം">
പിൻ വാലി ദേശീയോദ്യാനം

പിൻ വാലി ദേശീയോദ്യാനം ഇന്ത്യയിലെ ഹിമാചൽ പ്രദേശ് സംസ്ഥാനത്തെ ഒരു ദേശീയോദ്യാനമാണ്.
ഹിമാചൽ പ്രദേശിലെ ലാഹൗൽ സ്പീത്തി ജില്ലയിലാണ് ഈ ദേശീയോദ്യാനം സ്ഥിതി ചെയ്യുന്നത്. 1987-ലാണ് ഉദ്യാനം രൂപീകൃതമായത്.

675 ചതുരശ്ര കിലോമീറ്ററാണ് ഉദ്യാനത്തിന്റെ വിസ്തൃതി. സമുദ്രനിരപ്പിൽ നിന്ന് 3300 മുതൽ 6600 വരെ ഉയരത്തിലാണ് ഇത് സ്ഥിതി ചെയ്യുന്നത്.

ഹിമപ്പുലി, ഐബക്സ്, ടിബറ്റൻ ഗസെല്ല, നീൽഗായ്, ചുവന്ന കുറുക്കൻ‍, ഹിമാലയൻ കരടി തുടങ്ങിയ ജീവികളുടെ ആവാസകേന്ദ്രമാണിവിടം.



</doc>
<doc id="382274" url="https://ml.wikipedia.org/wiki?curid=382274" title="നവാബ്‍ഗഞ്ച്">
നവാബ്‍ഗഞ്ച്

നവാബ്ഗഞ്ച് ബേഡ് സാങ്ച്വറി ഇന്ത്യയിലെ ഉത്തർപ്രദേശ് സംസ്ഥാനത്തെ കാൺപൂർ-ലക്നോ ഹൈവേയിൽ, ഉന്നാവോ ജില്ലയിൽ സ്ഥിതിചെയ്യുന്ന ഒരു പക്ഷിസങ്കേതമാകുന്നു. 2015 ൽ ഈ പക്ഷിസങ്കേതം പുനർനാമകരണം ചെയ്യപ്പെട്ട് "ഷാഹിദ് ചന്ദ്ര ശേഖർ ആസാദ് ബേഡ് സാങ്ച്വറി" എന്നായി. പക്ഷിസങ്കേതത്തിലെ ഒരു വലിയ താടകവും അതിനെ വലയം ചെയ്തുനിൽക്കുന്ന ചുറ്റിലുമുള്ള പരിതഃസ്ഥിതിയുമാണ് ഈ പക്ഷിസങ്കേത്തിലെ പ്രധാന ഭാഗം. ഏകദേശം 250 തിൽ അധികം ദേശാടനപ്പക്ഷികൾക്ക് ഈ പക്ഷിസങ്കേതം ആതിഥ്യമരുളുന്നു.ഇവയിലേറേയും മുൻ സോവിയറ്റ് രാജ്യങ്ങളിൽനിന്നും എത്തുന്നവയാണെന്നാണ് കരുതപ്പെടുന്നത്. എന്നാൽ 1990 കൾ മുതൽ ഇവിടെയെത്തുന്ന ദേശാനടപ്പക്ഷികളുടെ എണ്ണത്തിൽ കാര്യമായ കുറവു വരുന്നുണ്ട്. ഭൂരിപക്ഷവും ഹിമാചൽ, രാജസ്ഥാൻ തുടങ്ങിയ പുതിയ മേഖലകളിലേയ്ക്കു സ്ഥാനം മാറി സഞ്ചരിക്കുന്നു. ഈ പക്ഷസങ്കേത്തിൽ ഒരു മാൻ പാർക്ക് നിരീക്ഷണ ടവർ, ബോട്ട് സഞ്ചരത്തിനുള്ള സൌകര്യങ്ങൾ തുടങ്ങിയവയുമുണ്ട്.


</doc>
<doc id="382278" url="https://ml.wikipedia.org/wiki?curid=382278" title="ഫൗംഗ്പുയി ദേശീയോദ്യാനം">
ഫൗംഗ്പുയി ദേശീയോദ്യാനം

ഫൗംഗ്പുയി ദേശീയോദ്യാനം ഇന്ത്യയിലെ മിസോറാം സംസ്ഥാനത്തെ ഒരു ദേശീയോദ്യാനമാണ്‌. 



</doc>
<doc id="382281" url="https://ml.wikipedia.org/wiki?curid=382281" title="സെറ ഡൊ ഗാൻഡരേല ദേശീയോദ്യാനം">
സെറ ഡൊ ഗാൻഡരേല ദേശീയോദ്യാനം

സെറ ഡൊ ഗാൻഡരേല ദേശീയോദ്യാനം (പോർച്ചുഗീസ്: "Parque Nacional da Serra do Gandarela") ബ്രസീലിലെ മീനാസ് ഗെറൈസ് സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്. അറ്റ്ലാൻറിക് വനങ്ങളുടെ ശേഷിപ്പായ ഒരു മലയോര പ്രദേശത്തെ ഈ ദേശീയോദ്യാനം സംരക്ഷിക്കുന്നു.ഈ മലയോര പ്രദേശം ബെലോ ഹൊറിസോണ്ടെ നഗരത്തിൻറ ദാഹമകറ്റുന്നതിൽ പ്രധാന പങ്കുവഹിക്കുന്നു.

സെറ ഡൊ ഗാൻഡരേല ദേശീയോദ്യാനം, ബെലോ ഹൊറിസോണ്ടെയിൽനിന്ന് 40 കിലോമീറ്റർ (25 മൈൽ) ദൂരത്തിൽ സ്ഥിതിചെയ്യുന്ന പ്രകൃതിദത്ത വന്യജീവിസങ്കേതമാണ്.  ഇത് മിനാസ് ഗെറൈസ് സംസ്ഥാനത്തെ കയേറ്റെ (2.37%), ഇറ്റാബിർട്ടൊ (10.01%), മരിയാന (0.23%), നോവാ ലിമ (1.99%), ഔറോ പ്രെറ്റോ (9.91%, റാപ്പോസാസ് (10.8%), റിയോ അകിമ (19.46%), സാന്താ ബാർബറ (45.22%) എന്നീ മുനിസിപ്പാലിറ്റികളുടെ ഭാഗങ്ങൾ ഉൾക്കൊള്ളുന്നു. ദേശീയോദ്യാനത്തിൻറെ ചില ഭാഗങ്ങൾ ബെലോ ഹൊറിസോണ്ടെ മെട്രോപോളിറ്റൻ മേഖലയിലും വ്യാപിച്ചു കിടക്കുന്നുണ്ട്. ഈ ദേശീയോദ്യാനത്തിൻറെ ആകെ വിസ്തൃതി 31,270.83 ഹെക്ടറാണ് (77,271.9 ഏക്കർ).


</doc>
<doc id="382283" url="https://ml.wikipedia.org/wiki?curid=382283" title="ജോഷ്വാ ട്രീ ദേശീയോദ്യാനം">
ജോഷ്വാ ട്രീ ദേശീയോദ്യാനം

അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തിൽ സ്ഥിതിചെയ്യുന്ന ഒരു ദേശീയോദ്യാനമാണ് ജോഷ്വാ ട്രീ ദേശീയോദ്യാനം.1994-ൽ യു.എസ്. കോൺഗ്രസ് കാലിഫോർണിയ മരുഭൂമി സംരക്ഷണ നിയമം (പബ്ലിൿ ലോ103-433) പാസാക്കിയതോടുകൂടിയാണ് ഇതിന് യു.എസ്. ദേശീയോദ്യാന പദവി ലഭിക്കുന്നത്. ഇതിനു മുമ്പ് 1936മുതൽക്കെ ഈ പ്രദേശത്തെ യു.എസ്. ദേശീയ സ്മാരകമായി സംരക്ഷിച്ചുവന്നിരുന്നു.തദ്ദേശീയമായി കാണപ്പെടുന്ന ജോഷ്വാ മരങ്ങളിൽനിന്നുമാണ് "(Yucca brevifolia)" ഈ ദേശീയോദ്യാനത്തിന് അതിന്റെ പേര് ലഭിച്ചിരിക്കുന്നത്. ആണ് ദേശീയോദ്യാനത്തിന്റെ ആകെ വിസ്തൃതി. ഇതിൽ , വനഭൂമിയായി പ്രഖ്യാപിച്ചിരിക്കുന്നു.

സാൻ ബെർണാർഡിനൊ, റിവർസൈഡ് എന്നീ കൗണ്ടികളിലായി വ്യാപിച്ചുകിടക്കുന്ന ഈ ദേശീയോദ്യാനത്തിൽ രണ്ട് മരുപ്രദേശങ്ങൾ സ്ഥിതിചെയ്യുന്നു. ഇവരണ്ടും രണ്ട് ഉന്നതികളിലായതിനാൽ, അവയുടെ ആവാസവ്യവസ്ഥകളിലും ഈ വ്യത്യാസം പ്രകടമാണ്. ഉയരത്തിലായി മോജേവ് മരുഭൂമിയും, താഴെയായി കൊളറാഡൊ മരുഭൂമിയുമാണ് ഈ ദേശീയോദ്യാനത്തിൽ പെടുന്നത്. ദേശീയോദ്യാനത്തിന്റെ തെക്ക്-പടിഞ്ഞാറേ വക്കിലായി ലിറ്റിൽ സാൻ ബെർണാർഡിനൊ മലനിരകളും അതിരിടുന്നു.

നിരവധി ജീവികൾ ഈ ദേശീയോദ്യാനത്തിൽ വസിക്കുന്നുണ്ട്. വിവിധയിനം പക്ഷികൾ, പല്ലികൾ, അണ്ണാന്മാർ തുടങ്ങിയവയെ പകൽസമയത്ത് അനായാസമായി കാണാൻ സാധിക്കും. എന്നിരുന്നാലും മരുപ്രദേശങ്ങളിൽ മൃഗങ്ങൾ കൂടുതൽ സജീവമാകുന്നത് രാത്രികാലങ്ങളിലാണ്. ഇത്തരം നിശാജീവികളിൽ പ്രധാനമായും പാമ്പുകൾ, ബിഗ് ഹോൺ ഷീപ്പ്, കംഗാരു എലികൾ, സൊയോട്ട്, ലിൻക്സ്, കറുത്തവാലൻ ജാക്ക്രാബിറ്റ് മുതലായവ ഉൾപ്പെടുന്നു.

ജോഷ്വാ ദേശീയോദ്യാനത്തിൽ കാണപ്പെടുന്ന ജീവികൾ ഉയർന്ന വേനലിനേയും, തീവ്രമായ ജലദൗർലഭ്യത്തെയും അതിജീവിക്കാൻ പ്രാപ്തരാണ്. ചെറിയ സസ്തനികളും, പാമ്പുകളും ഉയർന്ന താപനിലയിൽനിന്നും രക്ഷനേടാൻ ഭൂമിക്കടിയിൽ അഭയം പ്രാപിക്കുന്നു. ഇത്തരം ജീവികൾ തങ്ങളുടെ ശരീരത്തിലെ ജലവും വളരെ കാര്യക്ഷമമായി ഉപയോഗിക്കാൻ പ്രാപ്തരാണ്. എന്നിരുന്നാലും ഇവിടത്തെ ചെറു അരുവികളും ഉറവകളും മറ്റും അനേകം മൃഗങ്ങളുടെ നിലനിൽപ്പിന് അത്യാവശ്യമായി വരുന്നുണ്ട്.


</doc>
<doc id="382286" url="https://ml.wikipedia.org/wiki?curid=382286" title="തുമുക്കുമാക്വാ മൌണ്ടൻസ് ദേശീയോദ്യാനം">
തുമുക്കുമാക്വാ മൌണ്ടൻസ് ദേശീയോദ്യാനം

തുമുക്കുമാക്വാ മൌണ്ടൻസ് ദേശീയോദ്യാനം (Portuguese: "Parque Nacional Montanhas do Tumucumaque"; പോർച്ചുഗീസ് ഉച്ചാരണം]) വടക്കുപടിഞ്ഞാറൻ ബ്രസീലിൽ, ആമസോൺ മഴക്കാടുകളുടെ ഉള്ളിലായി, അമാപാ സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്. ഈ ദേശീയോദ്യാനത്തിൻറെ വടക്കേ അതിർത്തിയിൽ ഫ്രഞ്ച് ഗയാനയും സുരിനാമുമാണ്.


</doc>
<doc id="382289" url="https://ml.wikipedia.org/wiki?curid=382289" title="സെറ ഡ കാപ്പിവാറ ദേശീയോദ്യാനം">
സെറ ഡ കാപ്പിവാറ ദേശീയോദ്യാനം

സെറ ഡ കാപ്പിവാറ ദേശീയോദ്യാനം (പോർച്ചുഗീസ്: "Parque Nacional Serra da Capivara", ], പ്രാദേശികമായി ]) ബ്രസീലിൻറെ വടക്കുകിഴക്കൻ മേഖലയിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഈ പ്രദേശത്ത് ചരിത്രാതീതകാലത്തുള്ള നിരവധി പെയിൻറിംഗുകൾ നിലനിൽക്കുന്നു.

ചരിത്രാതീതകാലത്തെ പെയിന്റിങ്ങുകളും കരകൗശലവസ്തുക്കളും സംരക്ഷിക്കാനാണ് ഈ ദേശിയോദ്യാനം സൃഷ്ടിക്കപ്പെട്ടത്. 1991-ലാണ് ദേശീയോദ്യാനമായി മാറ്റപ്പെട്ടത്. പുരാവസ്തുശാസ്ത്രജ്ഞയായ നീഡെ ഗൈഡൻ ആണ് ഇതിന്റെ നേതൃസ്ഥാനത്തുള്ളത്. അമേരിക്കകളിലെ ചരിത്രസ്മാരകങ്ങളുടെ ഏറ്റവും വലിയ സാന്നിദ്ധ്യമാണിത്.


</doc>
<doc id="382293" url="https://ml.wikipedia.org/wiki?curid=382293" title="ഐൽ റോയൽ ദേശീയോദ്യാനം">
ഐൽ റോയൽ ദേശീയോദ്യാനം

അമേരിക്കൻ ഐക്യനാടുകളിലെ മിഷിഗൺ സംസ്ഥാനത്തിൽ സുപ്പീരിയർ തടാകത്തിലെ റോയൽ ദ്വീപിലും സമീപ തുരുത്തുകളിലുമായി വ്യാപിച്ചിരിക്കുന്ന ഒരു ദേശീയോദ്യാനമാണ് ഐൽ റോയൽ ദേശീയോദ്യാനം (ഇംഗ്ലീഷ്:Isle Royale National Park). 1940 ഏപ്രിൽ 3 നാണ് ദേശീയോദ്യാനം സ്ഥാപിതമായത്; 1980ൽ ഇതിന് അന്താരാഷ്ട്ര സംരക്ഷിത ജൈവമണ്ഡല പദവിയും ലഭിച്ചു. ആണ് ഉദ്യാനത്തിന്റെ വിസ്തൃതി. കാനഡ–അമേരിക്ക അതിർത്തിക്ക് സമീപമാണ് ഐൽ റോയൽ ദേശീയോദ്യാനം.

സുപ്പീരിയർ തടാകത്തിലെ ഏറ്റവും വലിയ ദ്വീപാണ് ഐൽ റോയാൽ. ഇതിന് ലധികം നീളവും, ഏറ്റവും കൂടിയ വീതി ആണ്. ഐൽ റോയലിനെ കൂടാതെ 400ഓളം ചെറു ദ്വീപുകളും കൂടിച്ചേരുന്നതാണ് ഐൽ റോയൽ ദേശീയോദ്യാനം. (16USC408g).


</doc>
<doc id="382295" url="https://ml.wikipedia.org/wiki?curid=382295" title="സെറ ഡ കനാസ്ട്ര ദേശീയോദ്യാനം">
സെറ ഡ കനാസ്ട്ര ദേശീയോദ്യാനം

സെറ ഡ കനാസ്ട്ര ദേശീയോദ്യാനം (പോർച്ചുഗീസ്: "Parque Nacional da Serra da Canastra") ബ്രസീലിലെ മിനാസ് ഗെറൈസ് സംസ്ഥാത്തെ കനാസ്ട്ര മലനിരകളിൽ സ്ഥിതിചെയ്യുന്ന ഒരു ദേശീയോദ്യാനമാണ്.

സെറ ഡ കനാസ്ട്ര ദേശീയോദ്യാനം മിനാസ് ഗെറൈസിൻറെ തെക്കു പടിഞ്ഞാറായും റിയോ ഗ്രാൻഡേയ്ക്ക് വടക്കായും സ്ഥിതിചെയ്യുന്നു.  ഇത് സെറാഡോ ബയോമിലാണ് (ഒരു പ്രധാന ആവാസവ്യവസ്ഥയിൽ ജീവിക്കുന്ന സസ്യജന്തുജാലങ്ങളുടെ ഒരു വലിയ സമൂഹം) 1972 ഏപ്രിൽ 3 ൻ സർക്കാർ ഉത്തരവ് പ്രകാരം 197,810 ഹെക്ടർ (488,800 ഏക്കർ) പ്രദേശം ഉൾപ്പെടുത്തി ഈ ദേശീയോദ്യാനം രൂപീകരിക്കപ്പെട്ടു. 


</doc>
<doc id="382296" url="https://ml.wikipedia.org/wiki?curid=382296" title="സെറാ ഡി ഇറ്റബയ്യാന ദേശീയോദ്യാനം">
സെറാ ഡി ഇറ്റബയ്യാന ദേശീയോദ്യാനം

സെറാ ഡി  ഇറ്റബയ്യാന ദേശീയോദ്യാനം (പോർച്ചുഗീസ്: "Parque Nacional Serra de Itabaiana") ബ്രസീലിലെ സെർഗിപ്പേ സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്.

അറ്റ്ലാൻറിക് വനങ്ങളടങ്ങിയ ബയോമിയിൽ സ്ഥിതി ചെയ്യുന്ന ഈ ദേശീയോദ്യാനത്തിൻറെ വിസ്തൃതി 7,999 ഹെക്ടറാണ് (19,770 ഏക്കർ). 2005 ജൂൺ 15 നാണ് ഈ ദേശീയദ്യാനം സ്ഥാപിക്കപ്പെട്ടത്. ചിക്കോ മെൻഡെസ് ഇൻസ്റ്റിറ്റ്യൂട്ട് ഫോർ ബയോഡൈവേർസിറ്റി കൺസർവേഷൻ ആണ് ഈ ദേശീയോദ്യാനത്തിൻറെ ഭരണം നിർവ്വഹിക്കുന്നത്.  സെർഗിപ്പേ സംസ്ഥാനത്തെ അരയ്യാ ബ്രാൻക, കാമ്പോ ഡോ ബ്രിറ്റോ, ഇറ്റബയ്യാന, ഇറ്റപ്പൊറാങ്ക ഡി'അജുഡ, ലാറാഞ്ചെയ്‍റാസ്, മൽഹാഡർ തുടങ്ങിയ മുനിസിപ്പാലിറ്റികളുടെ ഭാഗങ്ങൾ അടങ്ങിയതാണ് ഈ ദേശീയോദ്യാനം.


</doc>
<doc id="382299" url="https://ml.wikipedia.org/wiki?curid=382299" title="ദൊഡ്ഡി">
ദൊഡ്ഡി

അലഞ്ഞുതിരിയുന്ന കന്നുകാലികളെ പിടിച്ചുകെട്ടുന്നതിന് മുൻകാലങ്ങളിൽ ഉപയോഗിച്ചിരുന്ന കെട്ടിടമാണ് ദൊഡ്ഡി.
പഞ്ചായത്തുകൾക്കായിരുന്നു ഇവയുടെ അധികാരം. അന്യരുടെ കൃഷിയിടങ്ങളിൽക്കയറി നാശനഷ്ടമുണ്ടാക്കുന്ന കന്നുകാലികളെ പിടിച്ച് ദൊഡ്ഡിയിലാക്കുകയും പഞ്ചായത്ത് വിധിക്കുന്ന പിഴയടച്ചാൽ മാത്രം ഉടമസ്ഥർക്ക് തിരികെ നൽകുകയും ചെയ്യുക എന്നതായിരുന്നു നടപടി. വടക്കൻകേരളത്തിൽ, പ്രത്യേകിച്ചും കർണ്ണാടകയോട് ചേർന്നുനിൽക്കുന്ന മേഖലകളിൽ, ഇത്തരം ധാരാളം ദൊഡ്ഡികൾ ഉണ്ടായിരുന്നു. 

ദൊഡ്ഡി സംവിധാനം കാലക്രമേണ നിലച്ചുവെങ്കിലും ചരിത്രസ്മാരകങ്ങളായി ദൊഡ്ഡികൾ പല സ്ഥലങ്ങളിലും അവശേഷിക്കുന്നുണ്ട്. ഇവയുടെ പ്രാധാന്യം തിരിച്ചറിയാതെ ദൊഡ്ഡികൾ നശിപ്പിക്കപ്പെടുന്നുമുണ്ട്, . 

ദൊഡ്ഡികൾ ഉണ്ടായിരുന്ന ഇടങ്ങൾ പലതും പിന്നീട് അതേ പേരിൽ അറിയപ്പെടുന്നുണ്ട്. കാസർകോഡ് ജില്ലയിലെ പുതിയകോട്ടയിലും കള്ളാർ പഞ്ചായത്തിൽപ്പെട്ട പൈനിക്കരയിലും ഇത്തരം കെട്ടിടങ്ങൾ തകർന്ന നിലയിൽ കാണപ്പെടുന്നുണ്ട്.


</doc>
<doc id="382306" url="https://ml.wikipedia.org/wiki?curid=382306" title="കാൺഗറി ദേശീയോദ്യാനം">
കാൺഗറി ദേശീയോദ്യാനം

അമേരിക്കൻ ഐക്യനാടുകളിലെ തെക്കൻ കരോലിന സംസ്ഥാനത്തിൽ സ്ഥിതിചെയ്യുന്ന ഒരു ദേശീയോദ്യാനമാണ് കാൺഗറി ദേശീയോദ്യാനം (ഇംഗ്ലീഷ്: Congaree National Park). ആണ് ഈ ദേശീയോദ്യാനത്തിന്റെ വിസ്തൃതി. 2003 ലാണ് ഈ ദേശീയോദ്യാനത്തെ ഔദ്യോഗികമായി പ്രഖ്യാപിക്കുന്നത്. അമേരിക്കൻ ഐക്യനാടുകളിലെ ഇന്ന് അവശേഷിക്കുന്ന ഏറ്റവും വലുതും, പഴക്കം ചെന്നതുമായ ബോട്ടം ലാൻഡ് ഹാർഡ്വുഡ് വനങ്ങളുടെ സംരക്ഷണകേന്ദ്രംകൂടിയാണ് ഈ വനം. കിഴക്കൻ അമേരിക്കയിലെതന്നെ ഏറ്റവും ഉയരം കൂടിയ മരങ്ങളാണ് ഇവിടെ കണ്ടുവരുന്നത്. കാൺഗറി നദി ഈ ദേശീയോദ്യാനത്തിനുള്ളിലൂടെ ഒഴുകുന്നു. ദേശീയോദ്യനത്തിന്റെ വിസ്തൃതിയുടെ 57 ശതമാനം () സംരക്ഷിത വനഭൂമിയായി പ്രഖ്യാപിച്ചിട്ടുണ്ട്. 


</doc>
<doc id="382312" url="https://ml.wikipedia.org/wiki?curid=382312" title="കൈരളി സാംസ്കാരികവേദി ഗ്രന്ഥാലയം">
കൈരളി സാംസ്കാരികവേദി ഗ്രന്ഥാലയം

കണ്ണൂർ ജില്ലയിലെ തലശ്ശേരി താലൂക്കിൽ വേങ്ങാട് ഗ്രാമപഞ്ചായത്തിൽ.പടുവിലായി വില്ലേജിലെ അഞ്ചരക്കണ്ടിയിൽ സ്ഥിതിചെയ്യുന്ന ഒരു ഗ്രന്ഥശാലയാണ് കൈരളി സാംസ്ക്കാരികവേദി ഗ്രന്ഥാലയം, 

സാംസ്‌കാരിക സമിതി എന്നനിലയിൽ പ്രവർത്തനം അരംഭിച്ചു. 2012ൽ ഗ്രന്ഥശാല എന്ന നിലയിൽ പ്രവർത്തിക്കുകയും കേരള സ്റ്റേറ്റ് ലൈബ്രറി കൗൺസിലിന്റെ . അഫിലിയേഷൻ 2014ൽ നേടുകയും ചെയ്തു.രജിസ്റ്റർ നമ്പർ 13TSY7691

ഔദ്യോഗിക ഫേസ്ബുക്ക് പേജ്


</doc>
<doc id="382328" url="https://ml.wikipedia.org/wiki?curid=382328" title="അരുക്കേറിയാസ് ദേശീയോദ്യാനം">
അരുക്കേറിയാസ് ദേശീയോദ്യാനം

ബ്രസീലിലെ സാന്താ കറ്റാറിനാ സംസ്ഥാനത്ത് സ്ഥിതിചെയ്യുന്ന ഒരു ദേശീയോദ്യാനമാണ് അരുക്കേറിയാസ് ദേശീയോദ്യാനം (പോർച്ചുഗീസ്: "Parque Nacional das Araucárias"). ഈ ദേശീയോദ്യാനം സാന്താ കറ്റെറീനയിലെ മുനിസിപ്പാലിറ്റികളായ പസ്സോസ് മൈയ, പോണ്ടെ സെറാഡ എന്നിവിടങ്ങളിലാണ് സ്ഥിതിചെയ്യുന്നത്. 2005 ഒക്ടോബർ 19 നാണ് 12,841 ഹെക്ടർ (31,730 ഏക്കർ) ഭൂവിസ്തൃതിയുള്ള ഈ സംരക്ഷിത മേഖല രൂപീകരിക്കപ്പെട്ടത്. ചിക്കോ മെൻഡെസ് ഇൻസ്റ്റിറ്റ്യൂട്ട് ഫോർ ബയൊഡൈവേർസിറ്റി കൺസർവേഷനാണ് ദേശീയോദ്യാനത്തിൻറെ ഭരണച്ചുമതല നിർവ്വഹിക്കുന്നത്. ഇവിടുത്തെ വാർഷികമഴ ശരാശരി 1,930 മീല്ലീമീറ്ററാണ് (76 ഇഞ്ച്). ശരാശരി താപനില 17 °C (63 °F) ആണ്. പടിഞ്ഞാറേ ദിക്കിലേയ്ക്കു സാവധാനം ചരിഞ്ഞുകിടക്കന്ന പീഠഭൂമിയായ കാമ്പോസ് ഗെറെയ്സിലാണ് ദേശീയോദ്യാനം നിലനിൽക്കുന്നത്. 805 മുതൽ 1,218 മീറ്റർ (2,641 മുതൽ 3,996 അടി) വരെ ഉയരത്തിലാണ് ഈ പ്രദേശം നിലനിൽക്കുന്നത്.


</doc>
<doc id="382455" url="https://ml.wikipedia.org/wiki?curid=382455" title="ഗ്ലേഷ്യർ ദേശീയോദ്യാനം (യു.എസ്.)">
ഗ്ലേഷ്യർ ദേശീയോദ്യാനം (യു.എസ്.)

അമേരിക്കൻ ഐക്യനാടുകളിലെ മൊണ്ടാന സംസ്ഥാനത്തിൽ കാനഡ–യുണൈറ്റഡ് സ്റ്റേറ്റ്സ് അതിർത്തിക്ക് സമീപമായി സ്ഥിതിചെയ്യുന്ന ഒരു ദേശീയോദ്യാനമാണ് ഗ്ലേഷ്യൻ ദേശീയോദ്യാനം (ഇംഗ്ലീഷ്: Glacier National Park")." 1 million ഏക്കർ (4,000 കി.m) ലും അധികം വിസ്തൃതിയുള്ള ഒരു ദേശീയോദ്യാനമാണ് ഇത്. രണ്ട് മലനിരകളുടെ ഭാഗങ്ങൾ (sub-ranges of the Rocky Mountains) ഈ ദേശീയോദ്യാനത്തിൻ പരിധിയിൽ ഉൾപ്പെടുന്നുണ്ട്. കൂടാതെ 130ലധികം തടാകങ്ങൾ, 1,000 ലധികം വ്യത്യസ്ത സസ്യ സ്പീഷീസുകൾ, നൂറോളം സ്പീഷീസ് മൃഗങ്ങൾ എന്നിവയെല്ലാം കൂടിച്ചേരുന്നതാണ് ഗ്ലേഷ്യർ ദേശീയോദ്യാനം.


</doc>
<doc id="382460" url="https://ml.wikipedia.org/wiki?curid=382460" title="ഗ്ലേഷ്യർ ബേ ദേശീയോദ്യാനം">
ഗ്ലേഷ്യർ ബേ ദേശീയോദ്യാനം

അമേരിക്കൻ ഐക്യനാടുകളിലെ അലാസ്ക സംസ്ഥാനത്തിൽ സ്ഥിതിചെയ്യുന്ന ഒരു ദേശീയോദ്യാനമാണ് ഗ്ലേഷ്യർ ബേ ദേശീയോദ്യാനവും സംരക്ഷിതമേഖലയും (ഇംഗ്ലീഷ്: Glacier Bay National Park and Preserve "ഗ്ലേഷ്യർ ബേ നാഷണൽ പാർക് ആൻഡ് പ്രിസർവ്"). ഗ്ലേഷ്യർ ഉൾക്കടലിനു ചുറ്റുമുള്ള പ്രദേശങ്ങൾ, പ്രസിഡന്റ് കാൽവിൻ കൂളിഡ്ജിന്റെ കാലത്ത് ദേശീയ സ്മാരകമായി പ്രഖ്യാപിച്ചിരുന്നു. 1925 ഫെബ്രുവരി 25ന് പുരാവസ്തു നിയമ പ്രകാരമായിരുന്നു ഇത് തുടർന്ന് 1978-ൽ ജിമ്മി കാർട്ടറിന്റെ കാലത്ത് ദേശീയ സ്മാരകത്തിന്റെ വിസ്തൃതി 523,000 acres (2116.5 km) അധികമായി വർധിപ്പിക്കുകയും തുടർന്ന് ഗ്ലേഷ്യർ ബേ ദേശീയോദ്യാനം സ്ഥാപിക്കുകയും ചെയ്തു. 


</doc>
<doc id="382465" url="https://ml.wikipedia.org/wiki?curid=382465" title="ബോയ നോവ ദേശീയോദ്യാനം">
ബോയ നോവ ദേശീയോദ്യാനം

ബോയ നോവ ദേശീയോദ്യാനം (പോർച്ചുഗീസ്: "Parque Nacional de Boa Nova") ബ്രസീലിലെ ബാഹിയ സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്. ഈ ദേശീയോദ്യാനം ബാഹിയ സംസ്ഥാനത്തെ ബോയ നോവ, ഡരിയോ മെയ്റ, മനോയെൽ വിറ്റോറിനോ എന്നീ മുനിസിപ്പാലിറ്റികളുടെ ഭാഗങ്ങളിലാണു നിലനിൽക്കുന്നത്. 12,065.31 ഹെക്ടർ (29,814.0 ഏക്കർ) ആണ് ദേശീയോദ്യാനത്തിൻറെ ആകെ വിസ്തീർണ്ണം. ഈ മേഖലയിലെ പരുക്കൻ ഭൂമി സമുദ്രനിരപ്പിൽനിന്ന് 440 മുതൽ 1,111 മീറ്റർ (1,444 മുതൽ 3,645 അടി വരെ) ഉയരത്തിൽ സ്ഥിതിചെയ്യുന്നു. ദേശീയോദ്യാനത്തിൻറെ നീർത്തടത്തിൽ നിന്നുള്ള ജലം ഗൊങ്കോജി നദിയുടെ ഒരു ഉപനദിയായ ഉറുബാ നദിയിലേക്ക് എത്തുന്നു. ഡി ഇത് കോണ്ടാസ് നദിയുടെ ഒരു കൈവഴിയാണ്. ദേശീയോദ്യാനം അറ്റ്‍ലാൻറിക് ബയോമെയിൽ സ്ഥിതിചെയ്യുന്നു. ഇവിടെ ലഭിക്കുന്ന വാർഷിക മഴ 1,300 മില്ലീമീറ്ററാണ് (51 ഇഞ്ച്). താപനില 14 മുതൽ 26 ° C വരെ (57 മുതൽ 79 ° F വരെ) ശരാശരി 23 ° C (73 ° F) ആയിരിക്കും.


</doc>
<doc id="382468" url="https://ml.wikipedia.org/wiki?curid=382468" title="ബ്രസീലിയ ദേശീയോദ്യാനം">
ബ്രസീലിയ ദേശീയോദ്യാനം

ബ്രസീലിയ ദേശീയോദ്യാനം ("Parque Nacional de Brasília") ബ്രസീലിൻറെ മദ്ധ്യ പടിഞ്ഞാറൻ മേഖലയിലെ ഫെഡറൽ സംസ്ഥാനത്ത്, ബ്രസീലിയയുടെ മദ്ധ്യത്തിൽനിന്ന് 10 കിലോമീറ്റർ (6.2 മൈൽ) അകലെയായി സ്ഥിതിചെയ്യുന്ന ഒരു ദേശീയോദ്യാനമാണ്. ഈ ദേശീയോദ്യാനം 423.83 ചതുരശ്ര കിലോമീറ്റർ (163.64 ചതുരശ്ര മൈൽ) ഭൂപ്രദേശം ഉൾക്കൊള്ളുന്നു. ഇത് ബ്രസീലിയൻ തലസ്ഥാനമായ ബ്രസീലിയയുടെ പ്രാന്തപ്രദേശങ്ങൾ, ബ്രസ്‍ലാൻഡിയ, പെട്രെ ബെർനാർഡോ മുനിസിപ്പാലിറ്റി എന്നിവയുടെ പരസരങ്ങളിലേയ്ക്കും വ്യാപിച്ചു കിടക്കുന്നു. ചിക്കോ മെൻഡെസ് ഇൻസ്റ്റിറ്റ്യൂട്ട് ഫോർ ബയോഡൈവേർസിറ്റി കൺസർവേഷൻ (ICMBio) ആണ് ദേശീയോദ്യാനത്തിൻറെ ഭരണച്ചുമതല വഹിക്കുന്നത. നഗരവത്കരിക്കപ്പെട്ട പ്രദേശത്തു സ്ഥിതിചെയ്യുന്ന ലോകത്തിലെ ഏറ്റവും വലിയ ദേശീയോദ്യാനമാണ് ബ്രസീലിയ ദേശീയോദ്യാനം.


</doc>
<doc id="382470" url="https://ml.wikipedia.org/wiki?curid=382470" title="ഡെത് വാലി ദേശീയോദ്യാനം">
ഡെത് വാലി ദേശീയോദ്യാനം

അമേരിക്കൻ ഐക്യനാടുകളിലെ കാലിഫോർണിയ-നെവാഡ സംസ്ഥാന അതിർത്തിയിൽ സ്ഥിതിചെയ്യുന്ന അത്യുഷ്ണമേഖലയായ ഒരു ദേശീയോദ്യാനമാണ് ഡെത് വാലി ദേശീയോദ്യാനം അഥവാ മരണ താഴ്വര ദേശീയോദ്യാനം (ഇംഗ്ലീഷ്: Death Valley National Park). ഊഷരമായഗ്രേറ്റ് ബേസിനും, മൊജേവ് മരുഭൂമിയുടെയും ഇടയിലായണ് ഈ പ്രദേശത്തിന്റെ സ്ഥാനം. മൊജേവ് മരുഭൂമിയുടെ വടക്കുപടിഞ്ഞാറൻ ഭാഗം ദേശീയോദ്യാനത്തിൽ പെടുന്നു. മരുഭൂമികളുടെ പ്രത്യേകതകളായ ലവണ സമതലങ്ങൾ, മണൽ കൂനകൾ, ബാഡ് ലാൻഡുകൾ, താഴ്വരകൾ, ഗിരികന്ദരങ്ങൾ, പർവ്വതനിരകൾ എന്നിവയെല്ലാം ഇവിടെ കാണപ്പെടുന്നു. ഈ ദേശീയോദ്യാനത്തിന് അന്താരാഷ്ട്ര സംരക്ഷിത ജൈവമണ്ഡലം എന്ന പദവിയും ലഭിച്ചിട്ടുണ്ട്. ഉദ്യാനത്തിന്റെ 91% ഭൂമിയും വനഭൂമിയായി പ്രഖ്യാപിച്ചിരിക്കുന്നു. അമേരിക്കയിലെ ദേശീയോദ്യാനങ്ങളിൽ വെച്ച്, ഏറ്റവും നിമ്നതിയിലുള്ളതും ഏറ്റവും ഉഷ്ണമേറിയതും, വരണ്ടതുമായ ദേശീയോദ്യാനമാണ് ഡെത് വാലി. പടിഞ്ഞാറൻ അർദ്ധഗോളത്തിലെ സമുദ്രനിരപ്പിൽനിന്നും ഏറ്റവും താഴെയുള്ള രണ്ടാമത്തെ ബിന്ദുവായ ബാഡ്വാട്ടർ സമതലം ഈ ദേശീയോദ്യാനത്തിലാണുള്ളത്. സമുദ്രനിരപ്പിൽനിന്നും താഴ്ചയിലാണിത്. മരുഭൂമിയിലെ പ്രതികൂല കാലാവസ്ഥയുമായി പൊരുത്തപ്പെട്ട ജീവികൾ ഇവിടെ കണ്ടുവരുന്നു. ക്രിയോസോട് കുറ്റിച്ചെടി, ബിഗ് ഹോൺ ഷീപ്പ്, കയോട്ടി, ഡെത് വാലി പപ്ഫിഷ് തുടങ്ങിയവ അത്തരം ചില ജീവികളാണ്.



</doc>
<doc id="382473" url="https://ml.wikipedia.org/wiki?curid=382473" title="കാമ്പോസ് ആമസോണിക്കോസ് ദേശീയോദ്യാനം">
കാമ്പോസ് ആമസോണിക്കോസ് ദേശീയോദ്യാനം

കാമ്പോസ് ആമസോണിക്കോസ് ദേശീയോദ്യാനം (പോർച്ചുഗീസ് : "Parque Nacional dos Campos Amazônicos") ബ്രസീലിലെ റോണ്ടോണിയ, ആമസോണാസ്, മറ്റോ ഗ്രോസോ സംസ്ഥാനങ്ങളിലായി സ്ഥിതിചെയ്യുന്ന ഒരു ദേശീയോദ്യാനമാണ്.

ആമസോണാസിലെ നോവോ അരിപ്വാന 66.69%), മനിക്കോർ (14.73%), ഹുമൈത (5.01%) എന്നീ മുനിസിപ്പാലിറ്റികളുടെ ഭാഗങ്ങളും റൊണ്ടോണിയയിലെ മച്ചഡിൻഹോ ഡി'ഒയെസ്റ്റെ (12.91%), മറ്റോ ഗ്രോസോയിലെ കോൾനിസ ( (0.38%) എന്നീ മുനിസിപ്പാലിറ്റികളുടെ ഭാഗങ്ങളും ഈ ദേശീയോദ്യാനത്തിൽ ഉൾപ്പെടുന്നു.

ഈ ദേശീയോദ്യാനത്തിൻറെ വിസ്തീർണ്ണം 961,317.77 ഹെക്ടർ (2,375,467.9 എക്കർ) ആണ്. ആമസോണാസിലെ ട്രാൻസ്-ആമസോണിയൻ ഹൈവേയ്ക്ക് (BR-230) തെക്കായിട്ടാണ് ഈ ദേശീയോദ്യാനത്തിൻറെ സ്ഥാനം. ഇതിൻറെ തെക്കുഭാഗത്ത് മറ്റോ ഗ്രോസയിലെ ടുക്കുമ സംസ്ഥാന ഉദ്യാനവും ആമസോണാസിലെ മനിക്കോർ സംസ്ഥാന വനവും ഗ്വാറിബ എക്ട്രാക്റ്റീവ് റിസർവ്വുകളും സ്ഥിതിചെയ്യുന്നു. 


</doc>
<doc id="382476" url="https://ml.wikipedia.org/wiki?curid=382476" title="ബ്രസീലിലെ ദേശീയോദ്യാനങ്ങളുടെ പട്ടിക">
ബ്രസീലിലെ ദേശീയോദ്യാനങ്ങളുടെ പട്ടിക

ബ്രസീലിലെ ദേശീയ പാർക്കുകളുടെ പട്ടിക താഴെക്കൊടുത്തിരിക്കുന്നു. ദേശീയ പാർക്കുകൾ ബ്രസീലിലെ നിയമപരമായി നിർവചിക്കപ്പെട്ട സംരക്ഷിത മേഖലയാണ്.



</doc>
<doc id="382477" url="https://ml.wikipedia.org/wiki?curid=382477" title="സെക്കോയ ദേശീയോദ്യാനം">
സെക്കോയ ദേശീയോദ്യാനം

അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തിൽ സ്ഥിതിചെയ്യുന്ന ഒരു ദേശീയോദ്യാനമാണ് സെക്കോയ ദേശീയോദ്യാനം (ഇംഗ്ലീഷ്: Sequoia National Park). 1890 സെപ്റ്റംബർ 25നാണ് ഇത് സ്ഥാപിതമായത്. ആണ് ഉദ്യാനത്തിന്റെ വിസ്തൃതി. കിംഗ്സ് കാന്യൺ ദേശീയോദ്യാനത്തിന്റെ തുടർച്ചയെന്നോണം അതിന്റെ തെക്കുഭാഗത്തായാണ് സെക്കോയ ദേശീയോദ്യാനം സ്ഥിതിചെയ്യുന്നത്.

ജയന്റ് സെക്കോയ മരങ്ങൾക്ക് പ്രശസ്തമാണ് ഈ ദേശീയോദ്യാനം. ലോകത്തിലെ ഏറ്റവും വലിയ മരമായ ജനറൽ ഷെർമാൻ ഈ ദേശീയോദ്യാനത്തിലാണുള്ളത്. 


</doc>
<doc id="382488" url="https://ml.wikipedia.org/wiki?curid=382488" title="ക്രേറ്റർ തടാക ദേശീയോദ്യാനം">
ക്രേറ്റർ തടാക ദേശീയോദ്യാനം

അമേരിക്കൻ ഐക്യനാടുകളിലെ തെക്കൺ ഒറിഗണിൽ സ്ഥിതിചെയ്യുന്ന ഒരു ദേശീയോദ്യാനമാണ് ക്രേറ്റർ തടാക ദേശീയോദ്യാനം (ഇംഗ്ലീഷ്: Crater Lake National Park ). 1902-ൽ സ്ഥാപിതമായ ഇത്, അമേരിക്കയിലെ തന്നെ ഏറ്റവും ആദ്യത്തെ ദേശീയോദ്യാനങ്ങളിലൊന്നാണ് ഇത്. കൂടാതെ ഒറിഗൺ സംസ്ഥാനത്തിലെ ഒരേഒരു ദേശീയോദ്യാനവും ക്രേറ്റർ ലേക്ക് ആണ്. ഭൗമപ്രക്രിയകളുടെ ഫലമായി അഗ്നിപർവ്വതമുഖത്തിൽ രൂപം കൊണ്ട ക്രേറ്റർ തടാകം, മസാമ പർവ്വതം,ഇവയെ ചുറ്റപെട്ടുള്ള വനമേഖല എന്നിവ ഉൾപ്പെടുന്നതാണ് ക്രേറ്റർ തടാക ദേശീയോദ്യാനം.

ക്രേറ്റർ തടാകത്തിന്റെ ഏറ്റവും കൂടിയ ആഴം ആണ്. ഏറ്റവും ആഴം കൂടിയ തടാകങ്ങളിൽ വെച്ച് ക്രേറ്റർ തടാകത്തിന് അമേരിക്കയിൽ ഒന്നാം സ്ഥാനവും, ലോകത്തിൽ ഒമ്പതാം സ്ഥാനവുമാണ് ഉള്ളത്. 


</doc>
<doc id="382491" url="https://ml.wikipedia.org/wiki?curid=382491" title="പികോ ഡ നെബ്ലിന ദേശീയോദ്യാനം">
പികോ ഡ നെബ്ലിന ദേശീയോദ്യാനം

പികോ ഡ നെബ്ലിന ദേശീയോദ്യാനം (പോർച്ചുഗീസ്:"Parque Nacional do Pico da Neblina)" ബ്രസീലിന്റെ വടക്കുഭാഗത്തുള്ള ആമസോണാസ് സംസ്ഥാനത്ത്, വെനിസ്വേലയുമായി അതിർത്തി പങ്കിടുന്ന പ്രദേശത്തു സ്ഥിതിചെയ്യുന്ന ഒരു ദേശീയോദ്യാനമാണ്. ഇത് നിരവധി തദ്ദേശീയ ജനതയുടെ ഭൂവിഭാഗങ്ങളിലേയ്ക്കു കവിഞ്ഞുകിടക്കുന്നു. ഇത് ഇത് ഭൂമിയുടെ ഉപയോഗസംബന്ധമായും അതിർത്തി പ്രദേശത്തെ സൈനിക സാന്നിദ്ധ്യത്താലും തദ്ദേശീയ ജനതയുടെയിടയിൽ സമ്മർദ്ദങ്ങളും തർക്കങ്ങളും സൃഷ്ടിക്കപ്പെടുന്നു. റിയോ നീഗ്രോയ്ക്കു ചുറ്റുപാടുമുള്ള ഭാഗികമായി വെള്ളപ്പൊക്കത്തിൽപ്പെടുന്ന താഴ്ന്ന പ്രദേശങ്ങളും ബ്രസീലിലെ ഉയരം കൂടിയ പർവ്വതമുൾപ്പെടെയുള്ള പർവ്വതനിരകളും ഈ ദേശീയദ്യാനത്തിൽ ഉൾപ്പെടുന്നു. ഈ ദേശീയോദ്യാനത്തിലെ വൈവിധ്യമാർന്ന നൈസർഗ്ഗിക ചുറ്റുപാടുകളിൽ നിരവധി ജൈവ വൈവിധ്യങ്ങളെ പിന്തുണയ്ക്കുന്നു. ഇതിൽ വംശനാശ ഭീഷണി നേരിടുന്ന ഇനങ്ങളും നിരവധിയാണ്.

പികോ ഡ നെബ്ലിന ദേശീയോദ്യാനം, ആമസോണാസിലെ സാവോ ഗബ്രിയേൽ ഡ കച്ചോയിറാ (29.21%) സാന്താ ഇസബെൽ ഡൊ റിയോ നീഗ്രോ (70.79%) എന്നീ മുനിസിപ്പാലിറ്റികളിലായി വിഭജിക്കപ്പെട്ടുകിടക്കുന്നു.ഈദേശീയോദ്യാനത്തിൻറെ ആക ഭൂവിസ്തൃതി ആണ്. ഈ ദേശീയോദ്യാനത്തിലേയ്ക്ക് ബോട്ടുവഴി ഇഗാറാപെ ഇറ്റാമിറിം അല്ലെങ്കിൽ കൌവാബുരി, സാ നദികൾ വഴി പ്രവേശിക്കാവുന്നതാണ്. മനൌസിൽനിന്നുള്ള ചെറുവിമാനം വഴിയും ഇവിയെത്താൻ സാധിക്കുന്നു.


</doc>
<doc id="382503" url="https://ml.wikipedia.org/wiki?curid=382503" title="ഡെനാലി ദേശീയോദ്യാനം">
ഡെനാലി ദേശീയോദ്യാനം

അമേരിക്കൻ ഐക്യനാടുകളിലെ മദ്ധ്യ-അലാസ്കയിൽ സ്ഥിതിചെയ്യുന്ന ഒരു ദേശീയോദ്യാനമാണ് ഡെനാലി ദേശീയോദ്യാനവും സംരക്ഷിത മേഖലയും (ഇംഗ്ലീഷ്: Denali National Park and Preserve). വടക്കേ അമേരിക്കയിലെ ഏറ്റവും വലിയ കൊടുമുടിയായ ഡെനാലിയെ കേന്ദ്രീകരിച്ചാണ് ഈ ഉദ്യാനം സ്ഥിതിചെയ്യുന്നത്. 


</doc>
<doc id="382514" url="https://ml.wikipedia.org/wiki?curid=382514" title="ഷഡ്‌ഭുജം">
ഷഡ്‌ഭുജം

ജ്യാമിതിയിൽ 6 വശങ്ങളുള്ള ഒരു ബഹുഭുജത്തിനേയാണ് ഷഡ്‌ഭുജം (hexagon) എന്ന് വിളിക്കുന്നത്. ഒരേ തലത്തിൽ സ്ഥിതിചെയ്യുന്ന 6 ബിന്ദുക്കളാണ് ഒരു ഷഡ്‌ഭുജത്തെ നിർണ്ണയിക്കുന്നത്. ഏതൊരു ലളിത ഷഡ്‌ഭുജത്തിന്റേയും ആന്തരകോണുകളുടെ ആകെ തുക 720° ആയിരിക്കും.
സമഭുജ ഷഡ്‌ഭുജത്തിന്റെ (Regular hexagon) ആന്തരകോണുകൾ 120° ആയിരിക്കും.


</doc>
<doc id="382593" url="https://ml.wikipedia.org/wiki?curid=382593" title="സെറ ഡാ കുട്ടിയ ദേശീയോദ്യാനം">
സെറ ഡാ കുട്ടിയ ദേശീയോദ്യാനം

സെറ ഡാ കുട്ടിയ ദേശീയോദ്യാനം (Portuguese: "Parque Nacional da Serra da Cutia") ബ്രസീലിലെ റോണ്ടോണിയ സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്.

ആമസോൺ ബയോമിൽ സ്ഥിതിചെയ്യുന്ന ഈ ദേശീയോദ്യാനം 283,501 ഹെക്ടർ (700,550 എക്കർ) പ്രദേശം ഉൾക്കൊള്ളുന്നു. 2001 ആഗസ്റ്റ് 1 നാണ് ഈ ദേശീയോദ്യാനം രൂപീകരിക്കപ്പെട്ടത്. ചിക്കോ മെൻഡെസ് ഇൻസ്റ്റിറ്റ്യൂട്ട് ഫോർ ബോയോഡൈവേർസിറ്റി കൺസർവേഷനാണ് ഇതിൻറെ ഭരണച്ചുമതല നിർവ്വഹിക്കുന്നത്. I റൊണ്ടോണിയ സംസ്ഥാനത്തെ കോസ്റ്റ മാർക്വെസ്, ഗ്വാജറ-മിറിം എന്നീ മുനിസിപ്പാലിറ്റികളുടെ ഭാഗങ്ങളും ദേശീയോദ്യാനത്തിനുള്ളിലാണ്. വാർഷിക മഴ 1,502 മില്ലീമീറ്ററാണ് (59.1 ഇഞ്ച്). താപനില 18 to 32 °C വരെയാണ് (64 to 90 ° F) ശരാശരി താപനില 26 ° C (79 ° F) ആയിരിക്കും. ഈ പ്രദേശത്തിൻറെ ഉയരം സമുദ്രനിരപ്പിൽനിന്ന് 140 മുതൽ 525 മീറ്റർ വരെയാണ് (459 മുതൽ 1,722 അടി).


</doc>
<doc id="382602" url="https://ml.wikipedia.org/wiki?curid=382602" title="വിൻഡ് കേവ് ദേശീയോദ്യാനം">
വിൻഡ് കേവ് ദേശീയോദ്യാനം

അമേരിക്കൻ ഐക്യനാടുകളിലെ തെക്കൻ ഡക്കോട്ട സംസ്ഥാനത്തിൽ സ്ഥിതിചെയ്യുന്ന ഒരു ദേശീയോദ്യാനമാണ് വിൻഡ് കേവ് ദേശീയോദ്യാനം (ഇംഗ്ലീഷ്: Wind Cave National Park). ഹോട്ട് സ്പ്രിങ്സ് നഗരത്തിൽ നിന്നും വടക്ക് മാറിയാണ് ഇതിന്റെ സ്ഥാനം. 1903ൽ പ്രസിഡന്റ് റൂസ്വെൽറ്റാണ് ഈ ദേശീയോദ്യാനം സ്ഥാപിച്ചത്. യു.എസിലെ ഏഴാമത്തെ ദേശീയോദ്യാനമായിരുന്നു ഇത്. ലോകത്തിൽ ആദ്യമായി ദേശീയോദ്യാനപദവി ലഭിക്കുന്ന ഗുഹകൾ എന്ന ഖ്യാതിയും വിൻഡ് കേവിനുണ്ട്. ബോക്സോവർക്ക് എന്നറിയപ്പെടുന്ന കാൽസൈറ്റ് രൂപങ്ങൾക്ക് പ്രശസ്തമാണ് ഈ ഗുഹകൾ. ലോകത്ത് ഇന്ന് കണ്ടെത്തിയിട്ടുള്ളതിൽ വെച്ച് 95% ബോക്സോവർക്കുകളും വിൻഡ് കേവുകളിലാണ് ഉള്ളത്. ഫ്രോസ്റ്റ് വർക്കുകൾക്കും പ്രസിദ്ധമാണ് ഈ ഗുഹകൾ. ഇന്ന് ലോകത്തിലെ ഗുഹകളിൽ വെച്ച് നീളത്തിൽ ആറാം സ്ഥാനമാണ് വിൻഡ് കേവുകൾക്കുള്ളത്. ആണ് ഇതിന്റെ ദൈർഘ്യം. ഗുഹകളെ കൂടാതെ, അമേരിക്കയിലെ ഏറ്റവും വലിയ പ്രയറി പുൽമേടുകളും ദേശീയോദ്യാനത്തിന്റെ ഭാഗമാണ്.


</doc>
<doc id="382607" url="https://ml.wikipedia.org/wiki?curid=382607" title="റാൻഗെൽ–സെയ്ന്റ് എലായസ് ദേശീയോദ്യാനം">
റാൻഗെൽ–സെയ്ന്റ് എലായസ് ദേശീയോദ്യാനം

അമേരിക്കൻ ഐക്യനാടുകളിലെ ദക്ഷിണ-മധ്യ അലാസ്കയിൽ സ്ഥിതിചെയ്യുന്ന ഒരു സംരക്ഷിത പ്രദേശമാണ് റാൻഗെൽ–സെയ്ന്റ് എലായസ് ദേശീയോദ്യാനം (ഇംഗ്ലീഷ്: Wrangell–St. Elias National Park and Preserve). ദേശീയ പ്രാധാന്യമുള്ള അലാസ്കൻ പ്രദേശങ്ങളുടെ സംരക്ഷണ നിയമപ്രകാരം 1980ലാണ് ഈ ഉദ്യാനം സ്ഥാപിതമായത്. അന്താരാഷ്ട്ര സംരക്ഷിത ജൈവമണ്ഡലത്തിൽ പെടുന്ന ഈ സംരക്ഷിത പ്രദേശം കുലെയ്ൻ/ റാൻഗോ – സെന്റ്. ഇലയസ്/ ഗ്ലേഷ്യർ ബേ/ ടാട്ഷെൻഷീനി-ആൽസെക് എന്ന യുനെസ്കോ ലോക പൈതൃക സ്ഥാനത്തിലെ. ഭാഗം കൂടിയാണ്. ആണ് ഇതിന്റെ ആകെ വിസ്തൃതി 


</doc>
<doc id="382610" url="https://ml.wikipedia.org/wiki?curid=382610" title="മോണ്ടെ പാസ്കോൾ ദേശീയോദ്യാനം">
മോണ്ടെ പാസ്കോൾ ദേശീയോദ്യാനം

മോണ്ടെ പാസ്കോൾ ദേശീയോദ്യാനം (പോർച്ചുഗീസ്: "Parque Nacional e Histórico do Monte Pascoal") ബ്രസീലിലെ ബാഹിയ സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്.

ദേശീയ-ചരിത്ര പ്രാധാന്യമുള്ള ഈ ദേശീയോദ്യാനം, അറ്റ്ലാന്റിക് ഫോറസ്റ്റ് ബയോമിലാണ് സ്ഥിതിചെയ്യുന്നത്.

ഇത് 22,332 ഹെക്ടർ (55,180 ഏക്കർ) ഭൂപ്രദേശം ഉൾക്കൊള്ളുന്നു. ഇതിൽ 8,627 ഹെക്ടർ (21,320 ഏക്കർ) ബറാ വെൽഹാ തദ്ദേശീയ ഭൂഭാഗങ്ങളിലേയ്ക്കു കവിഞ്ഞുകിടക്കുന്നു. 1961 നവംബർ 29 ലെ സർക്കാര‍്‍ ഉത്തരവ് 242 പ്രകാരവും 2000 ഏപ്രിൽ 20 ലെ 3.421 എന്ന പരിഷ്കരിച്ച ഉത്തരവു പ്രകാരവും രൂപീകരിക്കപ്പെട്ട ഈ ദേശീയോദ്യാനത്തിൻറെ ഭരണച്ചുമതല നിർവ്വഹിക്കുന്നത്, ചിക്കോ മെൻഡെസ് ഇൻസ്റ്റിറ്റ്യൂട്ട് ഫോർ ബയോഡൈവേർസിറ്റി കൺസർവേഷൻ ആണ്. 200 ൽ രൂപീകരിക്കപ്പെട്ട സെൻട്രൽ അറ്റ്ലാൻറിക് ഫോറസ്റ്റ് എക്കോളജിക്കൽ കോറിഡോറിൻറെ ഭാഗമാണ് ഈ ദേശീയോദ്യാനം. ബാഹിയ സംസ്ഥാനത്തെ പോർട്ടോ സെഗുറോ, പ്രോഡോ എന്നീ മുനിസിപ്പാലിറ്റികളുടെ ഭാഗങ്ങളും ഈ ദേശീയോദ്യാനത്തിൽ ഉൾപ്പെടുന്നു.


</doc>
<doc id="382614" url="https://ml.wikipedia.org/wiki?curid=382614" title="കേരള സംസ്ഥാന ജൈവ വൈവിദ്ധ്യ ബോർഡ്">
കേരള സംസ്ഥാന ജൈവ വൈവിദ്ധ്യ ബോർഡ്

കേരള സംസ്ഥാന ജൈവ വൈവിദ്ധ്യ ബോർഡ് (The Kerala State Biodiversity Board) (KSBB) എന്നത് ദേശീയ ജൈവ വൈവിദ്ധ്യ അതോരിട്ടി സ്ഥാപിച്ച 28സംസ്ഥാന ബോർഡുകളിൽ ഒന്നാണ്. ഇതിന്റെ ആസ്ഥാനം തിരുവനന്തപുരമാണ്. 2002ലെ ബയോളജിക്കൽ നിയമവും 2008ലെ സംസ്ഥാന ജൈവ വൈവിദ്ധ്യ നിയമം എന്നിവയിലെ വ്യവസ്ഥകൾ അനുസരിച്ചാണ് ബോർഡ് പ്രവർത്തിക്കുന്നത്. ചെയർമാനും മെമ്പർ സെക്രട്ടറിയും ഒരു കൂട്ടം സർക്കാർ ഉദ്യോഗസ്ഥരും ചേർന്ന് ബോർഡിനെ നിയന്ത്രിക്കുന്നു.
2014 മെയ് 21ന് അന്തരാഷ്ട്ര ബയോളജിക്കൽ ഡൈവേഴ്സിറ്റി ദിനത്തിന്റെ തലേന്ന് "ശക്തിസ്ഥൽ"" എന്ന പദ്ധതി സംസ്ഥാനത്തിന്റെ ജൈവവൈവിദ്ധ്യത്തിന്റെ മേന്മ, സംസ്ഥാനത്തെ സർവകലാശാലകളിലും മറ്റു സ്ഥാപനങ്ങളും ഉയർത്തിക്കാട്ടുന്നതിനആണ് പ്രഖ്യാപിച്ചത്.


</doc>
<doc id="382617" url="https://ml.wikipedia.org/wiki?curid=382617" title="ബിഭൂതി പ്രസാദ് ലഹ്കർ">
ബിഭൂതി പ്രസാദ് ലഹ്കർ

ബിഭൂതി പ്രസാദ് ലഹ്കർ ഒരു ഇന്ത്യൻ പരിസ്ഥിതിവാദിയും പരിസ്ഥിതി പ്രവർത്തകനുമാണ്..അദ്ദേഹം ആസ്സാമിലെ മാനസ് ദേശീയ ഉദ്യാനത്തിലെ പുൽമേട് ആവാസവ്യവസ്ഥയെ പറ്റി ഗവേഷണം നടത്തിയിട്ടുണ്ട്. മാനസ പുൽമേടുകളെപറ്റിയും പിഗ്മി ഹോഗിനെ പറ്റിയും പഠിച്ച് പിഎച്.ഡി എടുത്തിട്ടുണ്ട്

അസമിലെ കസരിംഗ ദേശീയ ഉദ്യാനം, മാനസ് ദേശീയ ഉദ്യാനം]] എന്നിവിടങ്ങളിലെ പുൽമേടുകളിലെ ആവാസവ്യവസ്ഥയെ പറ്റിഗവേഷണം നടത്തിയിട്ടുണ്ട്. 
മാനസ് ദേശീയ ഉദ്യാനംത്തിലെ സമൂഹ പരിസ്ഥിതി സമരക്ഷണത്തിനും ഗിബ്ബൺ വന സഒരക്ഷണ കേന്ദ്രത്തിലെ പ്രവർത്തനത്തിനും റൂഫോഡ് ഫൗണ്ടേഷന്റെ അഭിമാനാർഹമായ സഹായധനം കിട്ടിയിട്ടുണ്ട്. 
2016ലെ ഐ‌യു‌സിഎൻ ലോക പൈതൃക ധീരൻ പുരസ്ക്കാരം കിട്ടിയിട്ടുണ്ട്. ( IUCN World Heritage Hero Award). 


</doc>
<doc id="382620" url="https://ml.wikipedia.org/wiki?curid=382620" title="മിഡിൽ ബട്ടൺ ദ്വീപ് ദേശീയ ഉദ്യാനം">
മിഡിൽ ബട്ടൺ ദ്വീപ് ദേശീയ ഉദ്യാനം

മിഡിൽ ബട്ടൺ ദ്വീപ് ദേശീയോദ്യാനം ഇന്ത്യയുടെ ആൻഡമാൻ നിക്കോബാർ ദ്വീപുകളിൽ സ്ഥിതിചെയ്യുന്ന ദേശീയോദ്യാനമാണ്. 1979 -ൽ സൃഷ്ടിക്കപ്പെട്ട 64 ച. കി.മീ വിസ്തീർണ്ണം ഉള്ള ഈ ദേശീയോദ്യാനം ദ്വീപുകളുടെ തലസ്ഥാനമായ പോർട്ട് ബ്ലെയറിൽ നിന്ന് വടക്കു-കിഴക്ക് 200 കിലോമീറ്റർ അകലത്തിൽ സ്ഥിതിചെയ്യുന്നു. അയൽ ദ്വീപുകളായ നോർത്ത് ബട്ടൺ, സൗത്ത് ബട്ടൺ എന്നിവയും ദേശീയോദ്യാനങ്ങളാണ്. ആൻഡമാൻ നിക്കോബാർ ദ്വീപുകളുടെ തെക്ക് തീരപ്രദേശത്തു സ്ഥിതിചെയ്യുന്ന റാണി ഝാൻസി സമുദ്ര ദേശീയോദ്യാനത്തിന്റെ ഭാഗമാണ് ഈ ദേശീയോദ്യാനങ്ങൾ. 

സമുദ്ര തീര കാലാവസ്ഥയാണ് ഇവിടെ അനുഭവപ്പെടുന്നത്. ശരാശരി താപനില 20 മുതൽ 30 °C (68 മുതൽ 86 °F) ആണ്. ജൂൺ മുതൽ ഒക്ടോംബർ വരെ മൺസൂൺ കാലമാണ്. ഡിസംബറിനും ഏപ്രിലിനും ഇടയിലാണ് സന്ദർശകർക്ക് അനുയോജ്യമായ സമയം. 

ആഴം കുറഞ്ഞ കടൽത്തീരത്തുള്ള മണൽ ബീച്ചിനോടു ചേർന്ന ചുറ്റുമുള്ള പ്രദേശങ്ങളിൽ ഈർപ്പമുള്ള ഇലകൊഴിയും വനങ്ങളാണ് കാണപ്പെടുന്നത്. ഇവിടത്തെ സസ്യജാലങ്ങളിൽ റട്ടൻ പാം ആണ് ഉൾപ്പെട്ടിരിക്കുന്നത്. ചൂരൽ ("Calamus palustris"), വള്ളി മുള ("Dinochloa andamanica"), "Calophyllum soulattri", ആർട്ടോകാർപസ് ജീനസിൽപ്പെട്ട സസ്യങ്ങൾ, കനാരിയം ജീനസിൽപ്പെട്ട സസ്യങ്ങൾ, "Dipterocarpus grandiflorus", "Dipterocarpus pilosus", "Endospermum chinensis", "Hopea odorata", "Salmalia insignis", "Sideroxylon", "Aprosa villosula", "Baccaurea sapida", ഉലട്ടി ("Caryota mitis"), "Dinochloa palustris" എന്നീ സസ്യജാലങ്ങളും ഇവിടെ കണ്ടുവരുന്നു.

പുള്ളിമാൻ, വാട്ടർ ലിസാർഡ്, മോണിറ്റർ ലിസാർഡ് എന്നിവയും ഇവിടെ കാണപ്പെടുന്നു. ഡുജോംഗ്, ഡോൾഫിനുകൾ, കടലാമകൾ, മത്സ്യങ്ങൾ, പവിഴപ്പുറ്റുകളുടെ തുടങ്ങിയ വിവിധ ഇനം മറൈൻ ജീവികളും പാർക്കിന്റെ തിരത്ത് കാണപ്പെടുന്നു. തീരത്ത് നീലത്തിമിംഗലങ്ങൾ റിപ്പോർട്ട് ചെയ്യപ്പെട്ടിട്ടുണ്ട്. 


</doc>
<doc id="382622" url="https://ml.wikipedia.org/wiki?curid=382622" title="മോണ്ടെ റൊറൈമ ദേശീയോദ്യാനം">
മോണ്ടെ റൊറൈമ ദേശീയോദ്യാനം

മോണ്ടെ റൊറൈമ ദേശീയോദ്യാനം (പോർച്ചുഗീസ്: "Parque Nacional do Monte Roraima") വടക്കൻ ബ്രസീലിലെ റൊറൈമ സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്. ഈ ദേശീയോദ്യാനത്തിൽ, റൊറൈമ പർവ്വതത്തിൻറെ ബ്രസീലിയൻ വിഭാഗവും വെനിസ്വേലയും ഗയാനയുമായുള്ള അതിർത്തികളിൽ ഉൾപ്പെടുന്ന മറ്റ് പർവ്വതനിരകളും ഉൾപ്പെടുകയും ഉഷ്ണമേഖലാ മഴക്കാടുകളും സാവന്നയും ഉൾപ്പെടുന്ന വൈവിധ്യമാർന്ന പരിസ്ഥിതിയിൽ നിലനിൽക്കുകയും ചെയ്യുന്നു. ഈ ഉദ്യാനം പൂർണ്ണമായും റപോസ സെറ ഡൊ സൊൾ എന്ന തദ്ദേശീയ പ്രദേശത്ത് ഉൾക്കൊള്ളുകയും ഈ പ്രദേശത്തെ പരിസ്ഥിതി സംരക്ഷിക്കുന്നതോടൊപ്പം തദ്ദേശവാസികളുടെ ഭരണഘടനാ അവകാശങ്ങളെ പിന്തുണയ്ക്കുകയും ചെയ്യുകയെന്ന ഇരട്ട ധർമ്മം നിർവ്വഹിക്കുകയും ചെയ്യുന്നു.

മോണ്ടെ റൊറൈമ ദേശീയോദ്യാനം റൊറൈമ സംസ്ഥാനത്ത് ഉയിറാമുറ്റ മുനിസിപ്പാലിറ്റിയിലാണ് സ്ഥിതിചെയ്യുന്നത്.ഈ ദേശീയോദ്യാനത്തിൻറെ ഭൂവിസ്തൃതി ആണ്.


</doc>
<doc id="382625" url="https://ml.wikipedia.org/wiki?curid=382625" title="എക്സ്പ്രസ് (മലയാളപത്രം)">
എക്സ്പ്രസ് (മലയാളപത്രം)

1945 മുതൽ 1996 വരെ തൃശ്ശൂരിൽ നിന്നു പ്രസിദ്ധീകരിച്ചിരുന്ന മലയാള പത്രമാണ് എക്‌സ്പ്രസ്. കെ. കൃഷ്ണൻ ആണ് സ്ഥാപകൻ. കോട്ടയം മുതൽ കണ്ണൂർ വരെ പ്രചാരമുണ്ടായിരുന്നതും ഏറെ ശ്രദ്ധിക്കപ്പെട്ടിരുന്നതുമായ ദിനപത്രമായിരുന്നു എക്‌സ്പ്രസ്. വി.കരുണാകരൻ നമ്പ്യാർ, ആർ.എം.മനക്കലാത്ത്, മംഗലാട്ട് രാഘവൻ, എ.പി. നമ്പ്യാർ, ടി.വി. അച്യുതവാര്യർ, പി.ശ്രീധരൻ തുടങ്ങിയ പ്രമുഖർ പല കാലങ്ങളിൽ എക്സ്പ്രസ് പത്രത്തിൽ പ്രവർത്തിച്ചിട്ടുണ്ട്. 

1944 ആഗസ്ത് 17നു - (ചിങ്ങം ഒന്ന്) പത്രം എന്ന ആശയത്തിനു തൃശ്ശൂരിൽ തുടക്കമാകുന്നത്. സോഷ്യലിസ്റ്റ് വിശ്വാസികളായ ഒരു സംഘം യുവാക്കളാണ് ഇതിനു തുടക്കമിട്ടത്. അതിൽ പ്രധാനി തമിഴ് ബ്രാഹ്മണവിഭാഗത്തിൽ പെട്ട കെ.കൃഷ്ണൻ ആയിരുന്നു. സോഷ്യലിസ്റ്റ് ആവേശവും പത്രപ്രവർത്തന ആവേശവും ഒരു പോലെ ഉണ്ടായിരുന്ന ആളായിരുന്നു വിദ്യാഭ്യാസവകുപ്പിൽ ഉദ്യോഗസ്ഥനായിരുന്ന കൃഷ്ണൻ. പല പത്രങ്ങൾക്കും റിപ്പോർട്ട് അയക്കുമായിരുന്നു അദ്ദേഹം. അക്കാലത്തു തൃശ്ശൂരിൽ നല്ലൊരു പത്രം ഉണ്ടായിരുന്നില്ല. 1962-ൽ മാത്രമേ കൊച്ചിയിൽനിന്നു മാതൃഭൂമി വന്നുതുടങ്ങിയുള്ളൂ. മനോരമ കോട്ടയത്തു നിന്നു കാര്യമായി എത്താറുമില്ല. അങ്ങനെയാണ് പത്രം തുടങ്ങിയത്. 
ഭരിക്കുന്നവർക്കൊപ്പമല്ല, ഭരിക്കപ്പെടുന്നവർക്കൊപ്പം നിൽക്കും എന്നതും ആരു ഭരിച്ചാലും പ്രതിപക്ഷമായി പ്രവർത്തിക്കും എന്നതുമായിരുന്നു പത്രത്തിന്റെ നയം.

തൃശ്ശൂരിൽ പ്രവർത്തിച്ചിരുന്ന ഗോമതി പത്രത്തിൽനിന്നു സഹപത്രാധിപരായിരുന്ന വി.കരുണാകരൻ നമ്പ്യാർ 1956-ൽ എക്‌സ്പ്രസ്സിൽ ചേർന്നതിനു ശേഷമാണ് പത്രത്തിന് പുതിയ ജീവൻ കൈവന്നത്. അറുപതുകളിൽ എല്ലാ ജില്ലകളിലും ലേഖകന്മാർ നിയോഗിക്കപ്പെട്ടു. ജില്ലാ വാർത്തകൾ കള്ളി തിരിച്ചു വലുതായി കൊടുത്തുപോന്നതുകൊണ്ട് ദൂരെയുള്ള ജില്ലകളിലും പത്രത്തിന് പ്രിയം വർദ്ധിച്ചു. ഇടതുപക്ഷ സ്വഭാവമുള്ള വിമർശന മുഖപ്രസംഗങ്ങളും പ്രമുഖരുടെ ലേഖനങ്ങളും വായനക്കാർക്ക് കൗതുകമുണ്ടാക്കുന്ന തരം തലക്കെട്ടുകളും പത്രത്തിന്റെ പ്രചാരം വർദ്ധിക്കാൻ പ്രയോജനപ്പെട്ടു. ഒരു ഘട്ടത്തിൽ തൃശ്ശൂർ ജില്ലയിലെ വലിയ പത്രം എക്‌സ്പ്രസ് ആയിരുന്നു. 

പത്രത്തെ വളർത്തിക്കൊണ്ടുവന്ന സ്ഥാപകൻ കെ.കൃഷ്ണൻ 1969-ൽ മരിച്ചു. ആ ഘട്ടത്തിൽ, ചില നയപരമായ തീരുമാനങ്ങൾ സ്ഥാപനത്തെ സാമ്പത്തികമായി തളർത്തുന്നുണ്ടായിരുന്നു. കേരള ക്രോണിക്ക്ൾ എന്നൊരു ഇംഗ്ലീഷ് പത്രം തുടങ്ങിയതായിരുന്നു അതിലൊന്ന്. എക്‌സ്പ്രസ് പത്രത്തിലെ വാർത്തകൾ അപ്പടി ഇംഗ്ലീഷിലാക്കിയതായിരുന്നു പത്രത്തിന്റെ ഉള്ളടക്കം. വലുതായി പ്രചാരമമോ പരസ്യമോ കിട്ടാതിരുന്നതുകൊണ്ടു ഇംഗ്ലീഷ് പത്രം എക്‌സ്പ്രസ്സിന് ഒരു ബാദ്ധ്യതയായി. മകൻ കെ.ബാലകൃഷ്ണൻ ആണ് കെ.കൃഷ്ണനു ശേഷം പത്രച്ചുമതല വഹിച്ചിരുന്നത്. പുതിയ വെല്ലുവിളികൾ നേരിടാൻ സ്ഥാപനത്തിനു കഴിഞ്ഞില്ല. സാങ്കേതികവും സാമ്പത്തികവുമായ സൗകര്യങ്ങൾ കൂടുതലുള്ള മാതൃഭൂമി പത്രം തൃശ്ശൂരിൽ യൂണിറ്റ് ആരംഭിച്ചത് എക്‌സ്പ്രസ്സിന് ക്ഷീണമുണ്ടാക്കി. വൈകാതെ മനോരമയും തശ്ശൂരിൽ യൂണിറ്റ് തുടങ്ങി. പരസ്യത്തിന്റെ ലഭ്യത കുറഞ്ഞു. പുതിയ വെല്ലുവിളികൾ നേരിടാൻ വലിയ തോതിൽ മുതൽമുടക്ക് ആവശ്യമായിരുന്നു. പക്ഷേ, സ്ഥാപനത്തിന് അതിനുള്ള കഴിവുണ്ടായിരുന്നില്ല. നായർ സർവ്വീസ് സൊസൈറ്റി പത്രനടത്തിപ്പിന് 25 ലക്ഷം രൂപ മുതൽമുടക്കുകയും "മാതൃഭൂമി" മുൻ പത്രാധിപർ വി.പി.രാമചന്ദ്രൻ, പ്രഗല്ഭ പത്രപ്രവർത്തകൻ ടി.വേണുഗോപാലൻ തുടങ്ങിയവരെ ചുമതലക്കാരായി നിയമിക്കുകയും ചെയ്‌തെങ്കിലും എക്‌സ്പ്രസ് പ്രശ്‌നങ്ങൾ അതുകൊണ്ടൊന്നും പരിഹൃതമായില്ല. സാമ്പത്തികമായി പ്രതിസന്ധി നേരിടുന്ന ഘട്ടത്തിലാണ് ദേശീയ നേതാവും മുൻ കേന്ദ്രമന്ത്രിയുമായ ഡോ. സുബ്രഹ്മണ്യസ്വാമി പത്രത്തിന്റൈ ഓഹരികൾ വാങ്ങിയത്. അദ്ദേഹം അക്കാലത്ത് ജനതാപാർട്ടി]യുടെ തലവനായിരുന്നു. പത്രം ശക്തിപ്പെടുത്താൻ അദ്ദേഹം കുറെ മൂലധനം നിക്ഷേപിച്ചെങ്കിലും പ്രയോജനമുണ്ടായില്ല.

പത്രത്തിന്റെ സ്ഥിതി മോശമാവുകയും ബാദ്ധ്യത വർദ്ധിക്കുകയുംചെയ്ത ഘട്ടത്തിൽ ഡോ. സുബ്രഹ്മണ്യസ്വാമി ചെയർമാൻ സ്ഥാനമൊഴിഞ്ഞിരുന്നു. ലോർഡ് കൃഷ്ണ ബാങ്കിൽനിന്നു വാങ്ങിയ വായ്പ തിരിച്ചടക്കാനാവാതെ ബാദ്ധ്യത വൻതോതിൽ വർദ്ധിക്കുന്നുണ്ടായിരുന്നു. നിൽക്കക്കള്ളിയില്ലാതെ എക്‌സ്പ്രസ് പ്രവർത്തനം നിർത്തിയപ്പോൾ ഇരുനൂറിലേറെ തൊഴിലാളികളും പത്രപ്രവർത്തകരും തൊഴിൽരഹിതരായി . ഡൽഹിയിൽ കോൺഗ്രസ് ഉടമസ്ഥതയിൽ നടന്നു വരികയും പിന്നീട് പൂട്ടുകയും ചെയ്ത നാഷനൽ ഹെറാൽഡ് പത്രം സംബന്ധിച്ച് സോണിയാ ഗാന്ധിക്കും മറ്റും എതിരെ ഡോ. സുബ്രഹ്മണ്യസ്വാമി ആരോപണം ഉന്നയിച്ചപ്പോൾ ഡോ. സ്വാമിയുടെ എക്‌സ്പ്രസ് പത്ര ഇടപാടുകളും അന്വേഷണവിധേയമാക്കണമെന്ന ആവശ്യം ഉയർന്നുവന്നിരുന്നു. ആ വിവാദവും ക്രമേണ കെട്ടടങ്ങുകയാണ് ചെയ്ത്. 2003 മേയിൽ എക്‌സ്പ്രസ് പത്രം ലിക്വിഡേറ്റ് ചെയ്തു.


</doc>
<doc id="382626" url="https://ml.wikipedia.org/wiki?curid=382626" title="പൌ ബ്രസീൽ ദേശീയോദ്യാനം">
പൌ ബ്രസീൽ ദേശീയോദ്യാനം

പൌ ബ്രസീൽ ദേശീയോദ്യാനം (പോർച്ചുഗീസ്: "Parque Nacional Pau Brasil") ബ്രസീലിലെ ബാഹിയ സംസ്ഥാനത്തുള്ള ഒരു ദേശീയോദ്യാനമാണ്. അറ്റ്ലാന്റിക് ഫോറസ്റ്റ് ബയോമിലെ അവശിഷ്ടഭാഗത്തെ ഇത് സംരക്ഷിക്കുന്നു.

പൌ ബ്രസീൽ ദേശീയോദ്യാനം അറ്റലാൻറിക ഫോറസ്റ്റ് ബയോമിൽ സ്ഥിതിചെയ്യുന്നു. ഇത്‍ 19,027 ഹെക്ടർ (47,020 ഏക്കർ) ഭൂപ്രദേശം ഉൾക്കൊള്ളുന്നു. 1999 ഏപ്രിൽ 20 ലെ സർക്കാർ ഉത്തരവ്, അതിനുശേഷം 2010 ജൂൺ 11 ലെ പരിഷ്കരിച്ച ഉത്തരവ് എന്നിവയാൽ രൂപീകൃതമായി ഈ ദേശീയോദ്യാനത്തിൻ ഭരണനിർവ്വഹണം ചിക്കോ മെൻഡെസ് ഇൻസ്റ്റിറ്റ്യൂട്ട് ഫോർ ബയോഡൈവേർസിറ്റി കൺസർനേഷനിൽ നിക്ഷിപ്തമാണ്. 2002 ൽ രൂപീകരിക്കപ്പെട്ട സെൻട്രൽ അറ്റ്‍ലാൻറിക് ഫോറസ്റ്റ് എക്കോളജിക്കൽ കോറിഡോറിൻറെ ഭാഗമാണ്. ബാഹിയ സംസ്ഥാനത്തെ പോർട്ടോ സെഗുറോ മുനിസിപ്പാലിറ്റിയിലാണ് ഇതു സ്ഥിതിചെയ്യുന്നത്. ഫ്രഡാസ് നദി (റിയോ ഡോസ് ഫ്രഡാസ്), ബുറൻഹെം നദി എന്നിവയ്ക്കിടയിലാണ് ഇതിൻറെ സ്ഥാനം. 


</doc>
<doc id="382628" url="https://ml.wikipedia.org/wiki?curid=382628" title="സെറ ഡ ബൊഡോക്വേന ദേശീയോദ്യാനം">
സെറ ഡ ബൊഡോക്വേന ദേശീയോദ്യാനം

സെറ ഡ ബൊഡോക്വേന ദേശീയോദ്യാനം (പോർച്ചുഗീസ് : "Parque Nacional da Serra da Bodoquena") ബ്രസീലിലെ മറ്റോ ഗ്രോസോ ഡൊ സുൾ സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്.

ഈ ദേശീയോദ്യാനം സെറാഡോ ബയോമിൽ ഉൾപ്പെട്ടിരിക്കുന്നു.

ഇതിൻറെ പ്രാദേശിക വിസ്തൃതി 77,022 ഹെക്ടർ (190,330 എക്കർ) ആണ്. 2000 സെപ്റ്റംബർ 21 ന് രൂപീകൃതമായ ഈ ദേശീയോദ്യാനത്തിന്റെ ഭരണം ചിക്കോ മെൻഡെസ് ഇൻസ്റ്റിറ്റ്യൂട്ട് ഫോർ ബയോ ഡൈവേർസിറ്റി കൺസർവേഷനിൽ നിക്ഷിപ്തമാണ്. പന്തനാൽ, ചപ്പാഡ ഡോസ് ഗ്വമാറായെസ്, ഇമാസ് ദേശീയോദ്യാനം, സെറാ ഡി സാന്താ ബാർബറ, നാസെൻറെസ് ഡൊ റിയോ തക്വാറി, പന്തനാൽ ഡി റിയോ നീഗ്രോ സംസ്ഥാന ഉദ്യാനം എന്നിവകൂടി ഉൾപ്പെടുന്ന, പന്തനാൽ ബയോസ്ഫിയർ റിസർവ്വിൻറെ ഭാഗമാണ് സെറ ഡ ബോഡോക്വേന ദേശീയോദ്യാനം. പോർട്ടോ മുറിറ്റിൻഹോ, ജാർഡിം, ബോണിറ്റോ ആൻറ് ബൊഡോക്വേന, മറ്റോ ഗ്രോസോ ഡൊ സുൾ എന്നീ മുനിസിപ്പാലിറ്റികളുടെ ഭാഗങ്ങളും ഈ ദേശീയോദ്യാനം ഉൾക്കൊള്ളുന്നു. 


</doc>
<doc id="382629" url="https://ml.wikipedia.org/wiki?curid=382629" title="കോട്ട കിനബാലു ചതുപ്പ് പ്രദേശം">
കോട്ട കിനബാലു ചതുപ്പ് പ്രദേശം

മലേഷ്യയിലെ കോട്ടകിനബാലു പ്രദേശത്ത് സ്ഥിതിചെയ്തിരുന്ന മൻഗ്രൂവ് വനത്തിന്റെ അവശിഷ്ടങ്ങളാണ് കോട്ട കിനബാലു ചതുപ്പ് പ്രദേശം. ഇത് 24 ഹെക്ടർ വിസ്തൃതിയിൽ സ്ഥിതിചെയ്യുന്നു. ലിഖാസ് ചതുപ്പ്, ലിഖാസ് മൻഗ്രൂവ് എന്നിവയായിരുന്നു ഇവയുടെ മുൻ പേരുകൾ. ഇപ്പോൾ ഇവിടം കോട്ട കിനബാലു പക്ഷിസങ്കേതം എന്നറിയപ്പെടുന്നു. ഇത് ഏകദേശം 20 ചതുപ്പ് പ്രദേശങ്ങൾ ചേർന്നതാണ്. സബാഹ് വെറ്റ്ലാന്റ് ഇൻവെന്ററി കമ്മറ്റി 1986 ലാണ് ഈ ചതുപ്പ് പ്രദേശങ്ങൾ സംയോജിപ്പിച്ചത്. 

ഇവിടെത്തെ താമസക്കാരായ അനേകം പക്ഷികളുടെ കൂടുകൂട്ടലും ഭക്ഷണംനൽകലും നടക്കുന്ന കേന്ദ്രമാണിവിടം. വടക്കേ ഏഷ്യയിൽ നിന്നുള്ള അനേകം ദേശാടനപ്പക്ഷികളും ഇവിടെ വരാറുണ്ട്. അനേകം മത്സ്യങ്ങളുടെയും ജലജീവികളുടെയും പ്രജനനകേന്ദ്രംകൂടിയാണിവിടം. സബാഹിലെ ഫിഷറീസ് വകുപ്പ് ഇവിടം സംരക്ഷിതപ്രദേശമായി പ്രഖ്യാപിച്ചിരിക്കുന്നു.

ചുറ്റുപാടുമുള്ള ശുദ്ധജലസ്രോതസ്സുകളിൽ ഉപ്പ് കലരുന്നത് ഈ ചതുപ്പ് പ്രദേശങ്ങൾ തടയുന്നു. അതോടൊപ്പം എക്കൽ അടിയുന്നതിനുസഹായിക്കുകയും ചെയ്യുന്നു. പോഷകങ്ങൾ സംരക്ഷിക്കുന്നതിനും വിഷാംശം നീക്കം ചെയ്യുന്നതിനും ഈ പ്രദേശത്തിന്റെ ഘടന വലിയ സഹായം ചെയ്യുന്നു. 



</doc>
<doc id="382633" url="https://ml.wikipedia.org/wiki?curid=382633" title="ഹോട്ട് സ്പ്രിങ്സ് ദേശീയോദ്യാനം">
ഹോട്ട് സ്പ്രിങ്സ് ദേശീയോദ്യാനം

അമേരിക്കൻ ഐക്യനാടുകളിലെ അർക്കൻസാസ് സംസ്ഥാനത്തിൽ സ്ഥിതിചെയ്യുന്ന ഒരു ദേശീയോദ്യാനമാണ് ഹോട്ട് സ്പ്രിങ്സ് ദേശീയോദ്യാനം (ഇംഗ്ലീഷ്: Hot Springs National Park). 1832 ഏപ്രിൽ 20ന് യു എസ് കോൺഗ്രസ്സ് പാസാക്കിയ നിയമപ്രകാരമാണ്, ആദ്യമായി ഹോട്ട് സ്പ്രിങ്സ് സംരക്ഷിത പ്രദേശം (ഇംഗ്ലീഷ്: Hot Springs Reservation) സ്ഥാപിതമാകുന്നത്. ചൂടുവെള്ളം ഒഴുകുന്ന അരുവികൾക്കും, ഉറവകളുമാണ് ഈ ദേശീയോദ്യാനത്തെ പ്രശസ്തമാക്കുന്നത്. 


</doc>

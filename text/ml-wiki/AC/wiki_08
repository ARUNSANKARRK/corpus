<doc id="357453" url="https://ml.wikipedia.org/wiki?curid=357453" title="സുഴൗ">
സുഴൗ

കിഴക്കൻ ചൈനയിലെ ജിയാങ്സു പ്രവിശ്യയിലെ ഒരു വലിയ നഗരമാണ് സുഴൗ അഥവാ സുഷൗ. കലയുടെയും കച്ചവടത്തിന്റെയും കേന്ദ്രമാണ് രണ്ടായിരത്തി അഞ്ഞൂറ് വർഷം പഴക്കമുള്ള ഈ പട്ടണം. ചൈനയിൽ എറ്റവും ഉയർന്ന ജീവിതനിലവാരമുള്ള നഗരങ്ങളിലൊന്നു കൂടിയാണ് 'ചൈനയിലെ വെനീസ്' എന്ന് അറിയപ്പെടുന്ന സുഴൗ.

ബീ. സി. 514-ൽ വൂയിലെ രാജാവായ ഹെലൂ ഈ പ്രദേശത്തെ ഗുസു എന്ന ഗ്രാമത്തെ ഹെലൂ നഗരം എന്ന പേരിൽ തന്റെ തലസ്ഥാനമാക്കി. വുക്സിയാൻ, വുജുൻ, ക്വാായ്ജി എന്നീ പേരുകളിലും ഗുസു അറിയപ്പെട്ടു. ക്രിസ്തുവർഷം 589-ലാണ് സുഴൗ എന്ന പേര് ആദ്യമായി ഉപയോഗിച്ചുകാണുന്നത്. 1035-ൽ സുഴൗ കൺഫ്യൂഷ്യൻ ക്ഷേത്രം പണിതു. (1910-ൽ ഇത് സുഴൗ ഹൈ സ്കൂൾ ആയി.) 1130-ൽ വടക്കുനിന്നും വന്ന ജിൻ പട്ടാളവും 1275-ൽ മംഗോളുകളും സുഴൗ ആക്രമിച്ചു. 1367-ൽ മംഗോൾ ഭരണാധികാരികൾക്കെതിരെ ചൈനാക്കാർ യുദ്ധം ചെയ്തു. ചൈനാക്കാരുടെ നേതാവായ ഴു യുവാൻഴാങ് സുഴൗ പട്ടണം പത്ത് മാസത്തെ ആക്രമണത്തിനുശേഷം പിടിച്ചെടുത്തു. യുദ്ധം ജയിച്ച ഴു - ഭാവിയിലെ ആദ്യ മിങ് ചക്രവർത്തി - നഗരത്തിലെ പ്രധാന കൊട്ടാരം പൊളിച്ചുകളയുകയും നഗരവാസികളുടെ മേൽ കഠിനമായ നികുതി ഏർപ്പെടുത്തുകയും ചെയ്തു. 1860-ലെ തായ്-പിങ് യുദ്ധത്തിലും കാര്യമായ നാശനഷ്ടങ്ങളുണ്ടായി. 1880-ൽ ജനസംഖ്യ അഞ്ച് ലക്ഷം കവിഞ്ഞു. ഒന്നാം ലോകമഹായുദ്ധം തുടങ്ങുമ്പോഴേക്കും ഏഴായിരം സിൽക്ക് മില്ലുകളും ഒരു കോട്ടൺ മില്ലും ഉണ്ടായിരുന്നു. രണ്ടാം ലോകമഹായുദ്ധത്തിലും സാരമായ കേടുപാടുകൾ ഉണ്ടായി.

ഉയർന്ന താപനില ആഗസ്റ്റിൽ 35-ഉം താഴ്ന്ന താപനില ജനുവരിയിൽ -10-ഉമാണ്. 93.2 സെന്റീമീറ്റർ മഴ ലഭിക്കുന്നു. ശീതകാലത്ത് സൈബീരിയയിൽനിന്നും വേനൽക്കാലത്ത് തെക്കൻ ചൈനയിൽനിന്നും കാറ്റടിക്കുന്നു.

സുഴൗവിലെ പൂന്തോട്ടങ്ങൾ യുണെസ്ക്കോ ലോക പൈതൃക പട്ടികയിൽ ഇടം പിടിച്ചിട്ടുണ്ട്. കാങ്-ലാങ് പവിലിയൺ, ലയൺ ഗ്രോവ് ഗാർഡൻ, ഹമ്പിൾ അഡ്മിനിസ്റ്റ്രേറ്റേഴ്സ് ഗാർഡൻ, ലിംഗറിങ് ഗാർഡൻ എന്നിവ യഥാക്രമം സോങ്, യുവാൻ, മിങ്, കിങ് കാലഘട്ടങ്ങളുടെ ശൈലി പ്രതിഫലിക്കുന്നു. ഹാൻശാൻ ക്ഷേത്രം, സിയുവാൻ ക്ഷേത്രം, ആയിരത്തി ഇരുന്നൂറ് വർഷം പഴക്കമുള്ള ശാന്താങ് സ്ട്രീറ്റ്, 806-ൽ പണിത ബവോദൈ പാലം, യുന്യുൻ പഗോഡ, ബെയ്സി പഗോഡ, ഇരട്ട പഗോഡകൾ, ടൈഗർ ഹിൽ എന്നിവയാണ് മറ്റ് പ്രധാന കാഴ്ചകൾ.

ഇരുമ്പ്, ഉരുക്ക്, ഇലക്ട്രോണിക്സ്, ഐ. ടി., തുണിത്തരങ്ങൾ എന്നിവയുടെ നിർമ്മാണവും വിനോദസഞ്ചാരവുമാണ് പ്രധാന തൊഴിലുകൾ.

ശാങ്ഹായ് - നാഞ്ചിങ്ങ് തീവണ്ടി പാതയിലാണ് സുഴൗ സ്ഥിതി ചെയ്യുന്നത്. രണ്ട് വലിയ തീവണ്ടി നിലയങ്ങൾ നഗരത്തിലുണ്ട്. ബെയ്ജിങ് - ശാങ്ഹായ് അതിവേഗ പാതയും സുഴൗവിലൂടെ പോകുന്നു. ശാങ്ഹായ് - നാഞ്ചിങ്ങ് ഹൈവേയും യാങ്സേ ഹൈവേയും സുഴൗ - ഹാങ്ഴൗ ഹൈവേയും ഈ നഗരത്തിൽക്കൂടെ പോകുന്നു. ഒരു ഔട്ടർ റിങ് റോഡ് നഗരത്തിന് ചുറ്റുമുള്ള പ്രദേശങ്ങളെ ബന്ധിപ്പിക്കുന്നു. സുഴൗ, വുക്സി എന്നീ നഗരങ്ങൾ സുനാൻ ശുവോഫാങ് അന്തർദ്ദേശീയ വിമാനത്താവളം പങ്കിടുന്നു. യാങ്സേ നദിയുടെ വലതുകരയിലുള്ള സുഴൗ തുറമുഖം 2012-ൽ 43 കോടി ടൺ ചരക്കാണ് കയറ്റിറക്ക് നടത്തിയത്. നദീതുറമുഖങ്ങളിൽ ഇത് ഒരു ലോക റെക്കോർഡാണ്. രണ്ട് പാതകളുള്ള മെട്രോയും ബസ്സുകളുമുണ്ട്. ഒൻപത് പാതകളാണ് മെട്രോയുടെ രൂപരേഖയിലുള്ളത്.

പതിമൂന്ന് ഹൈ സ്കൂളുകൾ സുഴൗവിലുണ്ട്. സൂചൗ സർവ്വകലാശാല, സുഴൗ ശാസ്ത്ര - സാങ്കേതിക സർവ്വകലാശാല, റെന്മിൻ സർവ്വകലാശാല, ചാങ്ശു ഇൻസ്റ്റിറ്റ്യൂട്ട് ഓഫ് ടെക്നോളജി എന്നിവയാണ് ഉന്നത വിദ്യാഭ്യാസ കേന്ദ്രങ്ങൾ. സുഴൗ ഗ്രാജുവേറ്റ് ടൗൺ എന്ന വിദ്യാഭ്യാസ സമുച്ചയവുമുണ്ട്.


</doc>
<doc id="357457" url="https://ml.wikipedia.org/wiki?curid=357457" title="സിന്ധുലി ജില്ല">
സിന്ധുലി ജില്ല

സിന്ധുലി ജില്ല നേപ്പാളിലെ 75 ജില്ലാകളിൽ ഒരു ജില്ലയാണ്. ഈ ജില്ലയുടെ തലസ്ഥാനം സിന്ധുലിമതി കമലാമൈ ആണ്. 2,491ചതുരശ്രകിലോമീറ്റർ വിസ്തൃതിയുണ്ട്. 2001ൽ 279,821 ജനസംഖ്യയുണ്ടായിരുന്നു. 2011 ലെ കണക്കുപ്രകാരം, 296,192 ആണ് ജനസംഖ്യ. 
നേപ്പാളിന്റെ അവിഭാജ്യ ഘടകം ആകും മുമ്പ് മക്വാനി രാജാവിന്റെ കീഴിലായിരുന്നു ഈ സ്ഥലം. 1530ൽ രഘബ് നരേന്ദ്ര സെൻ മക്വൻപൂറിലെ രാജാവ് ആയിരുന്നു. സിന്ധുൾ എന്നാണ് അദ്ദേഹം അറിയപ്പെട്ടത്. അങ്ങനെയാണ് സിന്ധുലി എന്ന പേരു സിദ്ധിച്ചത്. ഇതുമായി ബന്ധപ്പെട്ട മറ്റു രണ്ടു കാരണങ്ങൾ കൂടിയുണ്ട്. 

പ്രാചീന കാലത്ത്, ഒരു വിശുദ്ധൻ സിന്ധുലിയുടെ പർവ്വതപ്രദേശങ്ങൾ തങ്ങളുടെതാമസത്തിനുപയോഗിച്ചു. (സമുദ്രനിരപ്പിൽനിന്നും 1077 മീറ്റർ ആണുയരം) സിദ്ധബാബ എന്നാണത്രെ അദ്ദേഹം അറിയപ്പെട്ടത്. ഈ സ്ഥലം അദ്ദേഹത്തിന്റെ പെരിൽ സിദ്ധസ്ഥലി എന്നു വിളിക്കപ്പെട്ടു. പിന്നീട് സിന്ധുലി ആയി എന്നു പറയപ്പെടുന്നു. 

ഈ പ്രദേശത്തെ പ്രധാന പ്രാദേശിക വർഗ്ഗം തമാങുകൾ എന്നറിയപ്പെട്ടു. അവരുടെ ഭാഷയിൽനിന്നും ഈ പേർ സിദ്ധിച്ചു എന്നും പറയപ്പെടുന്നു.

ഈ സ്ഥലത്തിനു ചരിത്രപ്രാധാന്യമുള്ളതാണ്. 1767ൽ ബ്രിട്ടിഷുകാർ ആദ്യമായി ഏഷ്യയിൽ പരാജയം രുചിച്ച സ്ഥലമാണിത്. ഗൂർഖ പട്ടാളക്കാരായിരുന്നു വിജയത്തിനു പിന്നിൽ പ്രവർത്തിച്ചത്. അന്ന് ബ്രിട്ടിഷ് പട്ടാളത്തിനു വെറ്റിമരുന്നും തോക്കും ഉണ്ടായിരുന്നു. ഗൂർഖകൾ അമ്പും വില്ലും കത്തികളും മാത്രം കൊണ്ട് നേരിട്ടു. ധൈര്യപൂർവ്വം ബ്രിട്ടീഷുകാരെ നേരിട്ട അവർ ബ്രിട്ടിഷുകാരെ പരാജയപ്പെടുത്തി. ക്യാപ്റ്റൻ കിൻലോക്കിന്റെ നേതൃത്വത്തിലുള്ള പട്ടാളം കാത്മണ്ഡുവിന്റെ അന്നത്തെ ഭരണാധിപനായിരുന്ന ജൈ പ്രകാശ് മല്ലയുമായി കൂടി. പൃത്വി നാരായൺ ഷായ്ക്കെതിരെ സഖ്യം കൂടി. ഗോർഖപ്പടയ്ക്ക് ദുർഘടമായ പർവ്വതപ്രദേശങ്ങൾ പരിചിതമായിരുന്നു. ആ സൗകര്യം അവർ പരമാവധി ഉപയോഗിച്ചു. ബ്രിട്ടിഷുകാർ ആവരുടെ ആയുധങ്ങൾ ഉപേക്ഷിച്ച് പാഞ്ഞു.
സിന്ധുലി ജില്ലയിൽ പ്രത്യേകിച്ച് കമലമൈ മുനിസിപ്പാലിറ്റിയിൽ എസ് എൽ സി വരെ നല്ല നിലവാരമുള്ള വിദ്യാഭ്യാസം ലഭിക്കുന്നുണ്ട്. +2 വിദ്യാഭ്യാസവും താരതമ്യേന മികച്ചതാണ്. അനേകം കൊമേഴ്സ് പഠിപ്പിക്കുന്ന +2 കോളേജുകൾ സ്വകാര്യ മേഖലയിലുണ്ട്. പക്ഷെ, സയൻസ് കോളജുകൾ വളരെക്കുറച്ചെണ്ണമേയുള്ളു. എന്നിരുന്നാലും കമല ഹയർസെക്കന്ററി പോലുള്ള സ്ഥാപനങ്ങൾ മികച്ചതാണ്. സാങ്കേതിക വിദ്യാഭ്യാസ സ്ഥാപനങ്ങളും ഇവിടെ പ്രവർത്തിച്ചുവരുന്നു. CTEVTയിൽ അഫിലിയേറ്റുചെയ്തതാണ് ഇത്തരം സ്ഥാപനങ്ങൾ. മറ്റു സ്ഥലങ്ങളിലെപോലെ ഇവിടെയും ഒരു കേന്ദ്രീകൃത ഹെഡ് ക്വാർട്ടേഴ്സിനു കീഴിലാണ് ഇവയെല്ലാം പ്രവർത്തിക്കുന്നത്. 
ഉന്നതവിദ്യാഭ്യാസരംഗത്ത് ഇവിടെ അനേകം സ്ഥാപനങ്ങൾ പ്രവർത്തിക്കുന്നു. നേപ്പാൾ സർവ്വകലാശാലയിൽ അഫിലിയേറ്റു ചെയ്തവയാണിവ. സിന്ധുലി മുൾട്ടിപ്പിൾ കാമ്പസ് ഈ വിഭാഗത്തിൽപ്പെട്ടതാണ്. കമല സയൻസ് കാമ്പസിൽ ബിഎസ് സി കോഴ്സുകൾ നടത്തിവരുന്നു.
കമല സയൻസ് കാമ്പസ്, സിന്ധുലി മൾട്ടിപ്പിൾ കോളജ്, സിദ്ധ ജ്യോതി ശിക്ഷ കാമ്പസ് എന്നിവയാണ് ഇവിടത്തെ പ്രധാന കോളേജുകൾ

<poem>
1)കമല ഹയർ സെക്കന്ററി സ്കൂൾ
2)സിദ്ധസ്തലി ഇംഗ്ലിഷ് ബോർഡിംഗ് ഹയർ സെക്കന്ററി സ്കൂൾ
3)ശ്രീ ജന ജ്യോതി ഹയർ സെക്കന്ററി സ്കൂൾ
4)ബൈങ്കടേശ്വോർ ഹയർ സെക്കന്ററി സ്കൂൾ
5)ബഗവതി ഹയർ സെക്കന്ററി ബോർഡിങ് സ്കൂൾ 
6)ഗൗമതി ഹയർ സെക്കന്ററി സ്കൂൾ
7)ബറുൺ ദേവി ഹയർ സെക്കന്ററി സ്കൂൾ
8)ശ്രീ ദ്യൂറലി ലോവർ സെക്കന്ററി സ്കൂൾ
9)പൈനിതങ്കി ഹയർ സെക്കന്ററി സ്കൂൾ
10)കലിമതി നിമ്ന സെക്കന്ററി സ്കൂൾ
11)ന്യൂ ഇംഗ്ലിഷ് സെക്കന്ററി ബോർഡിങ് സ്കൂൾ 
12)സിദ്ധബാബ ഇംഗ്ലിഷ് ബോർഡിംഗ് സ്കൂൾ 
13)സ്കോളെഴ്സ് അക്കാദമി
14)ന്യൂ സ്റ്റാർ അക്കാദമി
15)സൂര്യോദയ സെക്കന്ററി ഇംഗ്ലിഷ് ബോർഡിങ് സ്കൂൾ
16)ജനത ഹയർ സെക്കന്ററി ഇംഗ്ലിഷ് ബോർഡിങ് സ്കൂൾ
</poem>




സിന്ധുലി ജില്ലയിൽ 55 ആരോഗ്യകേന്ദ്രങ്ങളും 372 ആരോഗ്യപ്രവർത്തകരുമുണ്ട്. എങ്കിലും ആരോഗ്യമേഖല കാര്യക്ഷമമല്ല. 
Kamalamai


</doc>
<doc id="357458" url="https://ml.wikipedia.org/wiki?curid=357458" title="തുർക്കിക് ഭാഷകൾ">
തുർക്കിക് ഭാഷകൾ

തെക്കുകിഴക്കൻ യൂറോപ്പ്, മെഡിറ്ററേനിയൻ കടൽ മുതൽ സൈബീരിയ, പടിഞ്ഞാറൻ ചൈന വരെയുള്ള തുർക്കിക് ജനങ്ങൾ സംസാരിക്കുന്ന ചുരുങ്ങിയത് 35 ഓളം ഭാഷകൾ അടങ്ങിയ ഒരു ഭാഷാ കുടുംബമാണ് തുർക്കിക് ഭാഷകൾ (Turkic languages)
തുർക്കിക് ഭാഷകൾ ഉദ്ഭവിച്ചത് പടിഞ്ഞാറൻ ചൈനയിൽ നിന്നാണ്. അവിടെ നിന്ന് മംഗോളിയ വരെ വ്യാപിച്ചു. അവിടെ മധ്യ ഏഷ്യയിലേക്കും വിദൂരത്തുള്ള പടിഞ്ഞാറ് വരെ വികസിച്ചു. 
170 ദശലക്ഷം പേരാണ് തുർക്കിക് ഭാഷകൾ തങ്ങളുടെ തദ്ദേശീയ ഭാഷയായി ഉപയോഗിക്കുന്നത്. എന്നാൽ, 
തുർക്കിക് ഭാഷകൾ രണ്ടാം ഭാഷയായും പ്രാഥമിക ഭാഷയായും ഉപയോഗിച്ച് സംസാരിക്കുന്ന 200 ദശലക്ഷം ജനങ്ങളുണ്ട്.
തുർക്കിക് ഭാഷകളിൽ ഏറ്റവും കൂടുതൽ പേർ സംസാരിക്കുന്ന ഭാഷ തുർക്കിഷ് ഭാഷയാണ്. ഇത് പ്രധാനമായും സംസാരിക്കുന്നത് ഭൂമിശാസ്ത്രപരമായി ഏഷ്യ മൈനർ എന്നറിയപ്പെടുന്ന അനറ്റോലി, (ഏഷ്യൻ തുർക്കി എന്നും അറിയപ്പെടുന്നുണ്ട്.) ബൽക്കൻസ് ഉപദ്വീപ് എന്നിവിടങ്ങളിലാണ്. ഇവിടെ ജനസംഖ്യയുടെ 40 ശതമാനം ആളുകളും വിവിധ തുർക്കിക് ഭാഷകൾ സംസാരിക്കുന്നു.
തുർക്കിക് ഭാഷകളുടെ പ്രധാന സവിശേഷത, അവയുടെ സ്വരാക്ഷരങ്ങളുടെ യോജിപ്പ്, പദങ്ങളുടെ കൂടിച്ചേരൽ, കുറഞ്ഞ വ്യാകരണ നിയമങ്ങൾ എന്നിവയാണ്. 
ഒഗൂസ് ഭാഷകളായ തുർക്കിഷ്, അസർബെയ്ജാനി, തുർക്കമെൻ, ഖശാഖി, ഗഗൗസ്, ബാൽകൻ ഗഗൗസ് തുർക്കിഷ്, ക്രിമിയൻ താതാർ സ്വാധീനമുള്ള ഒഗൂസ് എന്നിവയുമായി തുർക്കിക് ഭാഷകൾക്ക് പരസ്പര സാമ്യമുണ്ട്.
യുറാലിക് ഭാഷകൾ, യുറൽ അറ്റ്‌ലായിക് ഭാഷകൾ, മൻഗോളിക് ഭാഷകൾ എന്നിവയുമായും തുർക്കിക് ഭാഷകൾക്ക് സാമ്യതയുണ്ട്.

സ്പഷ്ടമല്ലാത്ത സബ്ജക്ടിന് (കർത്താവ്) സ്വതന്ത്രമായ ഉപവാക്യ (ഇൻഡപെൻഡന്റ് ക്ലോസ്) അനുവദിക്കുന്ന നൾ സ്ജക്ട് ഭാഷയാണ് തുർക്കിക് ഭാഷകൾ. കൂടാതെ, സ്വരാക്ഷരങ്ങളുടെ യോജിപ്പ്, പദങ്ങളുടെ കൂടിച്ചേരൽ, കുറഞ്ഞ വ്യാകരണ നിയമങ്ങൾ എന്നെിവയാണ് ഇതിന്റെ പ്രധാന പ്രത്യേകതകൾ. സബ്ജക്ട് - ഒബ്ജക്ട് - വെർബ് എന്ന വാക്യഘടനയാണ് തുർക്കിക് ഭാഷകളുടേത്.
തുർക്കിക് ഭാഷകൾ സംസാരിക്കുന്ന ജനങ്ങളുടെ ഭൂമിശാസ്ത്രമായി വിഭജനം പരമ്പരാഗതഭൂഖണ്ഡങ്ങളായ യൂറോപ്പ്, ഏഷ്യ എന്നിവ ഉൾക്കൊള്ളുന്ന ബൃഹത്ഭൂഖണ്ഡമായ യുറേഷ്യ വരെ മറികടന്ന് നോർത്ത് ഈസ്റ്റ് സൈബീരിയ, തുർക്കിയുടെ പടിഞ്ഞാറ് വരെ വ്യാപിച്ചിട്ടുണ്ട്. 
തുർക്കിക് ഭാഷകളെ കുറിച്ചു പ്രാമണികമായ ആദ്യ രേഖകൾ കണ്ടെത്തിയത് എട്ടാം നൂറ്റാണ്ടിലാണ്. മധ്യകാല ഇന്നർ ഏഷ്യയിലെ തുർക്കി നാടോടി ജനതയുടെ ഏകോപന സമിതിയായിരുന്ന ഗോക്തുർക്‌സിന്റെ ഓർഖോൺ ലിഖിതങ്ങളിലാണ് തുർക്കിക് ഭാഷകളെ കുറിച്ചുള്ള ആദ്യ ലിഖിത വിവരങ്ങൾ ലഭ്യമായത്.
മംഗോളിയയിലെ ഒർഖോൻ താഴ് വരയിൽ നിന്ന് 1889ലാണ് ഈ ലിഖിതങ്ങൾ കണ്ടെടുത്തത്. പതിനൊന്നാം നൂറ്റാണ്ടിലെ ബഹുഭാഷ പണ്ഡിതനായിരുന്ന മഹ്മൂദ് അൽ കശ്ഗരി എഴുതിയ ദിവാനു ലുഗതി തുർക്ക് എന്നപേരിൽ ഒരു പുസ്തകം എഴുതിയിട്ടുണ്ട്. തുർക്കിക് ഭാഷ കുടുംബത്തിലെ ഭാഷാടിസ്ഥാനത്തിലുള്ള ആദ്യകാല വിവരങ്ങൾ ഇതിൽ പ്രതിപാദിക്കുന്നുണ്ട്.

തുർക്കിസ് വംശജരുടെ വ്യാപനം നടന്നത് മധ്യകാലഘട്ടത്തിന്റെ ആദ്യകാലങ്ങളിലാണ്. ആറാം നൂറ്റാണ്ട് മുതൽ 11- ാം നൂറ്റാണ്ട് വരെയാണ്. തുർക്കിക് ഭാഷകൾ വെറും ഏതാനും നൂറ്റാണ്ടോടെ മധ്യ ഏഷ്യ മുഴുവൻ വ്യാപിച്ചു. സൈബീരിയ മുതൽ മെഡിറ്ററേനിയൻ വരെ അത് പരന്നു. 
തുർക്കിക് ഭാഷകളിൽ വിവിധ സാങ്കേതിക ഭാഷകൾ കടന്നിട്ടുണ്ട്. പേർഷ്യൻ, ഹിന്ദുസ്ഥാനി, റഷ്യൻ, ചൈനീസ് ഒരു പരിധിവരെ അറബിക് ഭാഷകളിൽ നിന്നും സാങ്കേതി പദാവലികൾ തുർ്ക്കിക് ഭാഷകളിൽ കടന്നു.

തുർക്കിക് ഭാഷകൾ പ്രധാനമായും ആറു ശാഖകളായി തിരിച്ചിരിക്കുന്നത്
കോമ്മൺ തുർക്കിക് ഭാഷകളായ: 
അർഗു തുർക്കികും ഒഗൂർ തുർക്കികുമാണ് തുർക്കിക് ഭാഷകളുടെ ആറു ശാഖകൾ
ഒഗൂർ തുർക്കിക് ഭാഷ ലിർ തുർക്കിക് എന്ന പേരിലും അറിയപ്പെടുന്നുണ്ട്.


</doc>
<doc id="357469" url="https://ml.wikipedia.org/wiki?curid=357469" title="ബാദ്ഘീസ് പ്രവിശ്യ">
ബാദ്ഘീസ് പ്രവിശ്യ

ബാദ്ഘീസ് പ്രവിശ്യ (Pashto/) അഫ്ഘാനിസ്ഥാനിലുള്ള 34 പ്രവശ്യകളിൽ വടക്കൻ അതിർത്തിയിലുള്ള ഒരു പ്രവിശ്യ ആകുന്നു. തുർക്കുമെനിസ്ഥാൻ രാജ്യത്തിനടുത്താണിതു കിടക്കുന്നത്. പേർഷ്യൻ, പഷ്തൂൺ ഭാഷകളിൽ "കാറ്റുകളുടെ രാജ്യം" എന്നാണിതിന്റെ അർഥം. ഉത്തരഭാഗത്തുള്ള സ്റ്റെപ്പികളിൽനിന്നും അടിക്കുന്ന കാറ്റുകളെയാണിവിടെ ഉദ്ദേശിക്കുന്നത്. മർഗബ് എന്ന നദിയാണിവിടെ ജലമെത്തിക്കുന്നത്. സറാഖ്സ് മരുഭൂമി വരെ ഈ പ്രവിശ്യയുടെ ഉത്തരഭാഗം നീണ്ടു കിടക്കുന്നു. 1964ൽ ഹെറാത്ത്, മെയ്മനെഹ് പ്രവിശ്യകളുടെ ഭാഗങ്ങൾ ചേർത്താണ് രൂപീകരിച്ചത്. 1964 ൽ ഹെറാത്ത് പ്രവിശ്യയുടെയും മെയ്മാനെ പ്രവിശ്യയുടെയും ഭാഗങ്ങൾ ഛേദിച്ചെടുത്താണ് ഈ പ്രദേശം രൂപവത്കരിച്ചത്. പ്രദേശത്തിൻറെ മൊത്തം വിസ്തൃതി 20,591 ചതുരശ്ര കിലോമീറ്റർ ആണ്. 34 പ്രവിശ്യകളിൽ ഏറ്റവും കുറച്ചു വികസിതമായ പ്രവിശ്യയായി ഇതിനെ കരുതുന്നു. ഈ പ്രവിശ്യയുടെ മദ്ധ്യം ക്വല ഇ നൗ ആകുന്നു. 

ഇപ്പോഴത്തെ ഗവർണർ ജമാലുദ്ദിൻ ഇഷാക് ആകുന്നു. പ്രവിശ്യാ പുനർ നിർമ്മാണ സംഘം ഈ പ്രവിശ്യയിൽ പ്രവർത്തിക്കുന്നു. പ്രവിശ്യാ പുനർ നിർമ്മാണ സംഘത്തിനെ സ്പെയിനിൽ നിന്നുള്ള ഒരു സംഘമാണ് നയിക്കുന്നത്.

കൃഷിയാണ് ജനങ്ങളുടെ പ്രധാന തൊഴിൽ. മുർഖബ് നദിയുടെ സാന്നിദ്ധ്യം ജലസേചനസൗക്ര്യം വർദ്ധിപ്പിച്ചു. ഇതു കൃഷിക്കു വളരെ സഹായകമാണ്. പക്ഷെ, 1990കളിലും 2000ത്തിലും ഇവിടെ കടുത്ത വരൾച്ച അനുഭവപ്പെട്ടിരുന്നു. പട്ടിണി കാരണം പതിനായിരക്കണക്കിനു ജനങ്ങൾക്ക് ഹെറാത്ത് പ്രവിശ്യയിലെ ക്യാമ്പുകളിൽ ദുരിതം അനുഭവിക്കേണ്ടിവന്നു. അതിനുശേഷം സാഹചര്യം മാറിയിട്ടുണ്ട്. പിസ്താശി എന്ന കശുവണ്ടി വർഗ്ഗത്തിൽപ്പെട്ട മരം ഇവിടെ നന്നായി വളരുന്നു. ഇതിന്റെ വിത്തുകൾ വളരെ വാണിജ്യപ്രാധാന്യമുള്ളതാണ്. അഫ്ഘാനിസ്ഥാനിലെ പരവതാനിനിർമ്മാണത്തിന്റെ കേന്ദ്രം ഇവിടെയാണെന്നു പറയാം.

ആവശ്യത്തിനു ഗതാഗതസൗകര്യമില്ലാതെ ജനങ്ങൾ കഷ്ടപ്പെടുന്നു. ക്വല ഇ നൗ എന്ന സ്ഥലത്ത് ഒരു വിമാനത്താവളമുണ്ട്. ഭാരംകുറഞ്ഞ വിമാനങ്ങൾമാത്രമേ ഇവിടെയിറങ്ങൂ. 2012ൽ 233 കിലോമീറ്റർ നീളമുള്ള ഒരു റിങ് റോഡ് നിർമ്മാണമാരംഭിച്ചിട്ടുണ്ട്. ഇത് ഹെറാത്തിനെ മസാ-ഇ-ഷറീഫുമായി ബന്ധിപ്പിക്കും. അങ്ങനെ ബാദ്ഘീസിനെ അഫ്ഘാനിസ്ഥാന്റെ മറ്റു ഭാഗങ്ങളുമായി ബന്ധിപ്പിക്കും. 
2005ൽ 11.6% വീടുകളിൽ ശുദ്ധജലം ലഭ്യമായിരുന്നെങ്കിൽ 2011ൽ ഇത് വെറും 1% ആയി. പക്ഷെ, ഒരു ഡോക്ടറുടെ സാന്നിധ്യത്തിൽ നടക്കുന്ന പ്രസവം 15%ൽ നിന്നും 2011ൽ 17% ആയി. 

വിദ്യാഭ്യാസ വകുപ്പിന്റെ കണക്കുപ്രകാരം, 457 സ്കൂളുകൾ ഉള്ളതിൽ 75 ഹൈസ്കൂളുകൾ മാത്രമെയുള്ളു. ബാക്കിയെല്ലാം പ്രാഥമിക പാഠശാലകളാണ്. 120,000 വിദ്യാർഥികളിൽ 35% പെൺകുട്ടികളാണ്. ഒരു വൊക്കേഷണൽ ട്രൈനിംഗ് സെന്ററും മിഡ്‌വൈഫ് പരിശീലനകേന്ദ്രവും ഉണ്ട്.

വടക്കുപടിഞ്ഞാറൻ അഫ്ഘാനിസ്ഥാനിലെ ഒറ്റപ്പെട്ട പർവ്വതപ്രദേശത്താണ് ബാദ്ഘീസ് പ്രവിശ്യ സ്ഥിതിചെയ്യുന്നത്. ഹെറാത്ത്, ഘോർ, ഫര്യാബ് എന്നീ അഫ്ഘാനിസ്ഥാൻ പ്രവിശ്യകളും ടർക്കുമേനിസ്ഥാനും അതിർത്തി പങ്കിടുന്നു. ഉത്തര ഭാഗത്ത് മുർഘബ് നദിയും ദക്ഷിണ ഭാഗത്ത് ഹരി-റുദ് നദിയും ഒഴുകുന്നു.

രാജ്യത്തെ ഏറ്റവും വികസനം കുറഞ്ഞ വിഭാഗമായി ഇതിനെ കണക്കാക്കുന്നു. ക്വില ഇ നൗ എന്ന ചെറിയ പട്ടണമാണ് ഈ പ്രവിശ്യയുടെ കേന്ദ്രം. According to AIMS and NPS, the population of Badghis consists of 62% Tajik, 28% Pashtun, 5% Uzbek, 3% Turkmen, and 2% Baloch.


</doc>
<doc id="357470" url="https://ml.wikipedia.org/wiki?curid=357470" title="മുള്ളൂർക്കര">
മുള്ളൂർക്കര

കേരളത്തിലെ തൃശൂർ ജില്ലയിലുള്ള തലപ്പിള്ളി താലൂക്കിലെ ഒരു ഗ്രാമമാണ് മുള്ളൂർക്കര. 

2001ലെ സെൻസസ് പ്രകാരം മുള്ളൂർക്കരയിലെ ആകെയുള്ള ജനസംഖ്യ 11922 ആണ്. അതിൽ 5710 പുരുഷന്മാരും 6212 സ്ത്രീകളും ആണ്. 

പാലക്കാട് - തൃശൂർ പാതയിലാണ് മുള്ളൂർക്കര ഗ്രാമം സ്ഥിതി ചെയ്യുന്നത്. സമീപത്തുള്ള ഏറ്റവും വലിയ റയിൽവേ സ്റ്റേഷൻ ഷോർണ്ണൂർ ആണ്. വിമാനത്താവള സൗകര്യം നെടുമ്പാശ്ശേരിയിൽ ആണ്. അത് ഏകദേശം 2 - 2.5 മണിക്കൂർ യാത്രയുണ്ട്.



</doc>
<doc id="357471" url="https://ml.wikipedia.org/wiki?curid=357471" title="പോൾ അൻക">
പോൾ അൻക

ഒരു കനേഡിയൻ - അമേരിക്കൻ ഗായകനും ഗാനരചയിതാവും അഭിനേതാവുമാണ് പോൾ ആൽബർട്ട് അൻക, OC (ജനനം ജൂലൈ 30, 1941).


</doc>
<doc id="357475" url="https://ml.wikipedia.org/wiki?curid=357475" title="മംഗലം ഡാം(ഗ്രാമം)">
മംഗലം ഡാം(ഗ്രാമം)

കേരള സംസ്ഥാനത്തിലെ പാലക്കാട് ജില്ലയിൽ സ്ഥിതി ചെയ്യുന്ന ഒരു ഗ്രാമമാണ് മംഗലം ഡാം. വന്ദഴി ഗ്രാമപഞ്ചായത്ത് ആണ് മംഗലംഡാം ഗ്രാമത്തിന്റെ ഭരണകാര്യങ്ങൾ നിയന്ത്രിക്കുന്നത്പ്രദേശത്തുള്ള ഒരു അണക്കെട്ടിൽ നിന്നാണ് ഗ്രാമത്തിന് ഈ പേരു ലഭിച്ചത്.
2011-ലെ സെൻസസ് പ്രകാരം 6008 ആണ് ഗ്രാമത്തിലെ ജനസംഖ്യ.
ഇതിൽ 2978 പുരുഷന്മാരും 3030 സ്ത്രീകളും ഉൾപ്പെടുന്നു


</doc>
<doc id="357476" url="https://ml.wikipedia.org/wiki?curid=357476" title="ബന്ദിപ്പൂർ, നേപ്പാൾ">
ബന്ദിപ്പൂർ, നേപ്പാൾ

ബന്ദിപ്പൂർ ( बन्दीपुर) നേപ്പാളിലെ തനാഹുൻ ജില്ലയിലുള്ള (ഗൻഡക്കി മണ്ഡലം) കുന്നിൻ മുകളിലെ അധിവാസ കേന്ദ്രവും മുനിസിപ്പാലിറ്റിയുമാണ്. ഈ മുനിസിപ്പാലിറ്റി സ്ഥാപിക്കപ്പെട്ടത് 2014 മെയ് 18 ന് ആയിരുന്നു. നിലനിന്നിരുന്ന ധരംപാനി പട്ടണവും ബന്ദിപ്പൂർ വില്ലേജ് ഡവലപ്പ്‍മെൻറ് കമ്മിറ്റിയും (വി.ഡി.സി.) ലയിപ്പിച്ചായിരുന്നു ഈ മുനിസിപ്പാലിറ്റി രൂപീകരിച്ചത്. ഇവിടുത്തെ പ്രാചീന സംസ്കൃതികളുടെ അന്തരീക്ഷം നന്നായി സംരക്ഷിച്ചിരിക്കുന്നതിനാല് ‍ വിനോദസഞ്ചാരികളുടെ ശ്രദ്ധ ഈ മലയോര മുനിസിപ്പാലിറ്റിയിലേയ്ക്കു സമീപകാലത്ത് കേന്ദ്രീകരിച്ചിട്ടുണ്ട്. 2011 ലെ നേപ്പാൾ‌ സെൻസസ് പ്രകാരം ബന്ദിപ്പൂരിലെയും ധരംപാനിയിലെയും കൂടിയുള്ള ആകെ ജനസംഖ്യ 15591 ആണ്.

ബന്ദിപ്പൂർ പട്ടണം സ്ഥിതി ചെയ്യുന്ന അക്ഷാംശ രേഖാശങ്ങൾ 27.56 N, 84.25 E ആണ്. 1030 മീറ്റർ ഉയരമുള്ള പർവ്വതി നിരയിൽ () മർസ്യാങ്ടി നദീ താഴ്വരയിൽ നിന്ന് ഏകദേശം 700 മീറ്റർ മുകളിലും കാഠ്‍മണ്ഡുവിൻറെ പടിഞ്ഞാറു നിന്ന് 143 കിലോമീറ്റർ ദൂരെയും പോഖാറായിൽ നിന്ന് 80 കിലോമീറ്റർ കിഴക്കുമായിട്ടാണ് ഇത് സ്ഥിതി ചെയ്യുന്നത്. 1998 മുതൽ ഡുമ്രെയിൽ നിന്ന് 8 കിലോമീറ്റർ ദൂരമുള്ള ഒരു റോഡ് (കാഠ്‍മണ്ഡു-പൊഖാറ ഹൈവേ) ഇവിടേയ്ക്ക് ബന്ധിപ്പിച്ചിട്ടുണ്ട്. അതുവരെ അവിടേയ്ക്കുള്ള ട്രാക്ടറുകൾക്കു മാത്രം പോകാൻ സാധിക്കുന്ന ദുർഘടമായി റോഡായിരുന്നു ഉണ്ടായിരുന്നത്. 

ബന്ദിപ്പൂർ ഒരിക്കൽ പുരോഗതി നേടിയ വാണിജ്യകേന്ദ്രമായിരുന്നു. യഥാർത്ഥത്തിൽ ഇതൊരു സാധാരണ മഗർ വില്ലേജായിരുന്നു. ഭക്തിപ്പൂരിൽ നിന്നുള്ള നെവാരസ് പത്തൊമ്പതാം നൂറ്റാണ്ടിൽ ഇവിടെ കുടിയേറിപ്പാർത്തു. ബന്ദിപ്പൂരിൽ ഇന്ന് ബഹുൺസ്, ഛെട്രിസ്, നെവാർസ്, ദമയിസ്, കാമിസ്, സർകിസ്, കസായിസ്, മഗാർസ്, ഗുരുങ്‍സ് എന്നു തുടങ്ങി വ്യത്യസ്ത ആചാരവിശ്വാസങ്ങൾ പാലിക്കുന്ന അനേകം വർഗ്ഗക്കാർ താമസിക്കുന്നു. 

2014 മെയ് 8 ന് പ്രധാനമന്ത്രിയുടെ ഓഫീസായ സിങ്ഘ ഡർബാറിൽ ഒരു ക്യാബിനറ്റ് മീറ്റിങ്ങ് കൂടുകയും അനുമതി കാത്തു കിടന്നിരുന്ന 37 മുനിസിപ്പാലിറ്റികൾ ഉൾപ്പെടെ 72 പുതിയ മുനിസിപ്പാലിറ്റികൾ കൂടി നിലവിൽ വരുന്നതായി പ്രഖ്യാപിക്കപ്പെടുകയും ചെയ്തു. 1999 ലെ സെൽഫ് ഗവർണൻസ് ആക്ട് അനുസരിച്ചാണ് ഈ പ്രഖ്യാപനം നടന്നത്. ഈ പ്രഖ്യാപന പ്രകാരം ബന്ദിപ്പൂരും നേപ്പാളിലെ ഒരു മുനിസിപ്പാലിറ്റിയായി ഉയർത്തുകയും ചെയ്തു. സമീപത്തെ ധരംപാനി വി.ഡി.സിയും (വില്ലേജ് ഡവലപ്‍മെൻറ് കമ്മിറ്റി) കൂടി ബന്ദിപ്പൂരിൽ ലയിപ്പിച്ചാണ് ഇതു മുനിസിപ്പാലിറ്റിയാക്കിയത്. 2014 ജൂൺ രണ്ടാം തീയതി, തിങ്കളാഴ്ച ബന്ദിപ്പൂർ വില്ലേജ് കമ്മിറ്റിയുടെ ഉദ്ഘാടന പരിപാടികളോടെ ഔദ്യോഗികമായി ബന്ദിപ്പൂർ മുനിസിപ്പാലിറ്റി പ്രവർത്തനമാരംഭിച്ചു. 

ബന്ദിപ്പൂരിലുള്ള വിദ്യാഭ്യാസ സ്ഥാപനങ്ങളിലൊന്നായ, ഭാനു ഹൈയർ സെക്കൻററി സ്കൂൾ 1950 ലാണ് സ്ഥാപിക്കപ്പെട്ടത്. 1980 വരെ ഇതു മാത്രമായിരുന്നു പട്ടണത്തിലെ ഏക ഹൈയർ സെക്കൻററി വിദ്യാഭ്യാസം നൽകിയിരുന്ന സ്ഥാപനം. ഒരു കത്തോലിക്കാ മിഷണറി സംഘടനയായ സകൂൾ സിസ്റ്റേർസ് ഓഫ് നോത്രദാമിൻറ കീഴിൽ പ്രവർത്തിക്കുന്ന നോത്രദാം ഹൈയർ സെക്കൻററി സ്കൂൾ 1985 ൽ സ്ഥാപിതമായി. ഇത് നേപ്പാളിലെ ഏറ്റവും നല്ലവിദ്യാഭ്യാസ സ്ഥാപനങ്ങളിലൊന്നാണ്. ബന്ദിപ്പൂരിൽ "ബന്ദിപ്പൂർ കാമ്പസ്" എന്ന പേരിൽ ഒരേയൊരു പൊതു ബിരുദ കോളേജേയുള്ളൂ. ഇത് ത്രിഭുവൻ യൂണിവേഴ്സിറ്റിയിൽ അഫിലിയേറ്റ് ചെയ്തിരിക്കുന്നു. ഇതു കൂടാതെ ദിൽ പ്രൈമറി സ്കൂൾ, രത്നരാജ്യ മിഡിൽ സ്കൂൾ, ബിലീവേഴ്സ് അക്കാദമി എന്നിങ്ങനെ ഏതാനും ലോവർ സെക്കൻററി സ്കൂളുകളും ഉണ്ട്. 

വേനൽക്കാലത്തെ താപനില (മാർച്ച് മുതൽ ജൂലൈ വരെ) ഏറ്റവും കൂടിയത് 32 മുതൽ 33 ഡിഗ്രി സെൽഷ്യസ് വരെയും കുറഞ്ഞ താപനില 12 മുതൽ 13 ഡിഗ്രി സെൽഷ്യസ് വരെയുമാണ്. ശൈത്യകാലത്ത് (ഒക്ടോബർ മുതൽ ഫെബ്രുവരി വരെ) താപനിലയിൽ ഏറ്റക്കുറച്ചിലുകൾ അനുഭവപ്പെടാറുണ്ട്. ഇത് 18 മുതൽ 21 വരെയും 2 മുതൽ 3 ഡിഗ്രി സെൽഷ്യസ് വരെയുമാണ്. ജൂൺ മുതൽ ആഗസ്റ്റു വരെയുള്ള മാസങ്ങ്ങ്ങളിൽ ശക്തമായ മഴ അനുഭവപ്പെടുന്നു.


</doc>
<doc id="357477" url="https://ml.wikipedia.org/wiki?curid=357477" title="ഹോങ്കോങ്ങ് അന്താരാഷ്ട്ര വിമാനത്താവളം">
ഹോങ്കോങ്ങ് അന്താരാഷ്ട്ര വിമാനത്താവളം

ഹോങ്കൊങ്ങിലെ പ്രധാന വിമാനത്താവളമാണ്‌ ഹോങ്കോങ്ങ് അന്താരാഷ്ട്ര വിമാനത്താവളം . ചെക് ലാപ് കോക് ദ്വീപിലാണ്‌ ഇത് സ്ഥിതി ചെയ്യുന്നത്. ചെക് ലാപ് കോക് വിമാനത്താവളമെന്നും ഇത് അറിയപ്പെടുന്നു. കായി താക് വിമാനത്താവളമായിരുന്നു ഇതിനു മുൻപ് ഇവിടെ ഉണ്ടായിരുന്നത്. 1998ലാണ്‌ കായി താക് വിമാനത്താവളത്തെ മാറ്റി പകരം ഈ വിമാനത്താവളം ആരംഭിച്ചത്. ഏഷ്യയിലെ 45 സ്ഥലങ്ങളിലേക്കുള്ള പ്രധാന പാതയാണ്‌ ഈ വിമാനതാവളം. ലോകത്തിലെ ഏറ്റവും തിരക്കുള്ള ചരക്ക് ഗതാഗതമുള്ള വിമാനതാവാളം ഇതാണ്‌. ലോകത്ത് ജനതിരക്കുള്ള വിമാനാതാവളങ്ങളിൽ ഒന്നുമാണ്‌ ഈ വിമാനതാവളം .ലോകത്തിലെ ഏറ്റവും വലിയാ പാസഞ്ചർ ടെർമ്മിനലും ഇവിടെയാണ്‌.
ഈ വിമാനതാവളത്തിന്റെ നിർവഹിക്കുന്നത് എയർപ്പോർട്ട് അതോറിറ്റി ഹോങ്കോങ്ങ് ആണ്‌.ഏകരാജ്യ സഖ്യത്തിന്റെ (വൺ വേൾഡ് അലൈൻസ്) പ്രധാന ഹബുകള്ളിൽ ഒന്നാണ്‌ ഇവിടെ.ചൈന എയർലൈൻസ്, ചൈന ഈസ്റ്റേൺ എയർലൈൻസ്, സിങ്കപ്പൂർ എയർലൈൻസ്, എത്യോപ്പ്യൻ എയർലൈൻസ്, എയർ ഇന്ത്യ എന്നി എയർലൈൻസുകൾ ഹോങ്കോങ്ങ് വിമാനതാവളം ഉപയോഗിക്കുന്നുണ്ട്. ഹോങ്കോങ്ങിന്റെ സാമ്പത്തിക മേഖലയിൽ ഈ എയർപ്പോർട്ടിനു കാര്യമായ പങ്കുണ്ട്. ഏകദേശം 65,000 പേർ ഈ വിമാനതാവളത്തിൽ ജോലി ചെയ്യുന്നുണ്ട്.100ലധികം എയർലൈൻസുകളിലായി 180 നഗരങ്ങളിൽ ഇവിടെ നിന്നും വിമാനങ്ങൾ സർവീസ് നടത്തുന്നുണ്ട്.യാത്രക്കാരുടെ അടിസ്ഥാനത്തിൽ ലോക്കത്തിലെ ഏറ്റവും തിരക്കുള്ള എട്ടാമത്തെ വിമാനത്താവളമാണ്‌ ഇത്.2010 മുതൽ ചരക്ക് ഗതാഗതത്തിൽ ലോകത്തിലെ ഒന്നാം സ്ഥാനവും ഈ വിമാനത്താവളത്തിനാണ്‌.



</doc>
<doc id="357478" url="https://ml.wikipedia.org/wiki?curid=357478" title="പഡുരക്സ">
പഡുരക്സ

ഇന്തോനേഷ്യയിലെ ജാവ, ബാലി എന്നീ ദ്വീപുകളിൽ കാണപ്പെടുന്ന അമ്പലങ്ങളുടെയും, പ്രധാന കൊട്ടാരങ്ങളുടെയും അകത്ത് കാണപ്പെടുന്ന വാതിലുകളാണ് പഡുരക്സ അഥവാ കോറി . പുരാതന ഹിന്ദു-ബുദ്ധ കാലഘട്ടങ്ങളിലെ വിവിധതരം കെട്ടിടങ്ങളുടെ രൂപഘടനയിലെ ഒരു പ്രത്യേകതരം വാതിലുകളാണിത്. ക്ഷേത്രത്തിന്റെയും കൊട്ടാരങ്ങളുടെയും ഏറ്റവും വിശുദ്ധസ്ഥലത്തെ ചുറ്റുപാടുനിന്നും വേർതിരിക്കുന്ന വാതിലാണിത്. 

കാൻഡിയുടെ ഒരു വാതിൽ രൂപമാണ് പഡുരക്സ. പഡുരക്സക്ക് മൂന്ന് ഭാഗങ്ങളുണ്ട്. പടികൾ സ്ഥിതിചെയ്യുന്ന അടിത്തറ. വാതിൽസ്ഥിതിചെയ്യുന്ന അതിന്റെ മദ്ധ്യഭാഗം. മുകളിലുള്ള കിരീടഭാഗം എന്നിങ്ങനെയാണ് അവ. മിക്കവാറും പടിക്കെട്ടുകൾക്കുമുകളിൽ അനേകം ചിത്രപ്പണികളോട് കൂടിയ മരത്തിന്റെ വാതിലുണ്ടായിരിക്കും. 
പടികൾ നിറഞ്ഞ കാൻഡിയുടെ രൂപമാണ് പഡുരക്സക്കുള്ളത്. ഇതിൽ അനേകം ചിത്രപ്പണികളും ആഭരണങ്ങളും, കൊളുത്തുകളും, ഞാത്തുകളും, ചിഹ്നങ്ങളും ഉണ്ടായിരിക്കും. ബാലിയിലെ പഡുരക്സകളുടെ കിരീടങ്ങളിൽ തീനാളങ്ങളുടെതുപോലുള്ള ചിത്രപ്പണികളും ഖഗോള വസ്തുക്കളുടെ രൂപങ്ങളും ഉണ്ടായിരിക്കും. സിംഹങ്ങളുടേതുപോലുള്ള രൂപങ്ങൾ വാതിലിന്റെ ഇരുവശത്തും ഉണ്ടായിരിക്കും. കവാടത്തിന്റെ മുകളിൽ ഭോമയുടെ തല കൊത്തിവച്ചിരിക്കും. പ്രധാനക്ഷേത്രത്തിന്റെ ഏറ്റവും അകത്തുള്ള വിശുദ്ധതലത്തിന്റെ കവാടത്തിലുള്ള കോറിയെ കോറി അഗുങ്ങ് അഥവാ മഹത്തായ കോറി എന്നുവിളിക്കുന്നു. സെൻഡങ്ങ് ഡുവുറിലെ മുസ്ളിം സെമിത്തേരിക്കുമുന്നിലുള്ള പഡുരക്സയുടെ മുകളിൽ നിഗൂഢമായ ചിറകുകളോടുകൂടിയ ഒരു രൂപമുണ്ട്. ഇത് മെരു പർവ്വതത്തിന്റെ ചിറകുകളെ സൂചിപ്പിക്കുന്നു എന്നു വിചാരിക്കപ്പെടുന്നു. ഇത് ഖഗോള ദേവതയായ ഗരുഡന്റെ ചിറകുകളാണ് വിചാരിക്കപ്പെടുന്നു.
ജാവനീസ്, ബാലിനീസ് ഹിന്ദുക്ഷേത്രങ്ങളുടെ രൂപഘടനയിലെ പ്രധാന വാതിലുകളാണ് പഡുരക്സയും കാൻഡി ബെൻടാറും. രണ്ടുതരം വാതിലുകളും ക്ഷേത്രങ്ങളുടെ വിവിധ വിശുദ്ധതലങ്ങളെത്തമ്മിൽ വേർതിരിക്കുന്ന കവാടങ്ങളാണ്. ബാലിനീസ് ക്ഷേത്രങ്ങളിൽ ചുറ്റുപാടുകളുമായി ക്ഷേത്രത്തിനെ വേർതിരിക്കുന്ന പ്രവേശനകവാടമാണ് കാൻഡി ബെൻടാർ. നിസ്തമണ്ഡല എന്ന ക്ഷേത്രത്തിന്റെ ഏറ്റവും പുറത്തെ തലത്തിലുള്ള പ്രവേശനകവാടമാണിത്. പഡുരക്സ എന്ന വാതിൽ ക്ഷേത്രത്തിന്റെ മദ്ധ്യമണ്ഡലവും ഏറ്റവും പവിത്രമായ ഉത്തമമണ്ഡലവും തമ്മിൽ വേർതിരിക്കുന്ന കവാടമാണ്. ബാലിയിൽ പഡുരക്സയിലൂടെയുള്ള പ്രവേശനം പുരോഹിതർതക്കും ദൈവങ്ങൾക്കുമായി പരിമിതപ്പെടുത്തിയിരിക്കുന്നു.

പരമ്പരാഗത ഇന്ത്യൻ ഗോപുരത്തിന്റെ പരമ്പരാഗത ഇന്തോനേഷ്യൻ രൂപമാണ് പഡുരക്സ. 8-ാം നൂറ്റാണ്ടിലെയും 9-ാം നൂറ്റാണ്ടിലെയും മദ്ധ്യ ജാവയിലെ ക്ഷേത്രങ്ങളിൽ (പ്രംബനൻ, പ്ലഒസാൻ, രാടു ബോകൊ)മേൽക്കൂരയുള്ള കവാടങ്ങളുടെ ആദ്യരൂപങ്ങൾ കാണപ്പെടുന്നു. പിന്നീട് ഈ കവാടങ്ങൾ കൂടുതൽ വീതികുറഞ്ഞരൂപങ്ങളിലേക്ക് എത്തി.  കിഴക്കേ ജാവയിലുള്ള കാൻഡി ജാഗോയിലാണ് 13-ാം നൂറ്റാണ്ടിലുള്ള കാൻഡി ബെൻടാറും പഡുരക്സയും കണ്ടെത്തിയത്. 13-ാം നൂറ്റാണ്ടിലും 14-ാം നൂറ്റാണ്ടിലുമുള്ള സിങ്കസരി, മജപഹി കാലഘട്ടത്തിൽ കിഴക്കേ ജാവയിലെ ഹിന്ദുക്ഷേത്രങ്ങളിലേതുപോലുള്ള പഡുരസ്കകളും കാൻഡി ബെൻടാറുകളുമാണ് ബാലിനീസ് ക്ഷേത്രങ്ങളിൽ കാണപ്പെടുന്നത്. 14-ാം നൂറ്റാണ്ടിൽ മജപഹി സാമ്രാജ്യത്തിന്റെ തലസ്ഥാനത്തു സ്ഥിതിചെയ്യുന്ന പഡുരക്സയാണ് ബജങ്ങ് രാടു(കുള്ളൻ ചിത്രശലഭം എന്നതിന്റെ ജാവനീസ്). ഇതാണ് ഇന്നും നിലകൊള്ളുന്ന ഏറ്റവും പുരാതനമായ പഡുരക്സ. ബജങ്ങ് രാടുവിലുള്ള പ്രവേശനകവാടത്തിലുള്ള തുളകൾ ഒരു കാലത്ത് ഇതിൽ രണ്ട് വാതിലുകൾ ഉണ്ടായിരുന്നതിന്റെ തെളിവാണ്.

15-ാം നൂറ്റാണ്ടിലെ ഇസ്ലാമിക് കാലഘട്ടത്തിലും പഡുരക്സകൾ വ്യാപകമായി ഉപയോഗിച്ചിരുന്നു. അഹിന്ദുക്കളുടെ ഉപയോഗത്തിനായി തെരഞ്ഞെടുത്തിരുന്ന പഡുരക്സകളുടെ പേരാണ് കോറി അഗുങ്ങ്. കൊട്ടഗെഡെയിൽ സ്ഥിതിചെയ്യുന്ന മെസ്ജിദ് ഗെധെ മടരം ന്റെ പ്രവേശനകവാടത്തിൽ ഒരു കോറി അഗുങ്ങ് സ്ഥിതിചെയ്യുന്നുണ്ട്. ഇതിനുള്ളിലാണ് പനെമ്പഹൻ സെനൊപടി യുടെ ശവകുടീരം സ്ഥിതിചെയ്യുന്നത്. ജാവയിലെ ഏറ്റവും പഴയ മോസ്കുകളിൽ ഒന്നാണ് 16-ാം നൂറ്റാണ്ടിലെ മെനര കുഡുസ് മോസ്ക്.  ഇതിന്റെ ചുറ്റുപാടിൽ ഒരു കോറി അഗുങ്ങും മോസ്കിനുള്ളിൽ ഒരു കോറി അഗുങ്ങും സ്ഥിതിചെയ്യുന്നു. ഇസ്ലാമിക് ജാവയിലുള്ള അനേകം ക്രേറ്റൺ (കൊട്ടാരം) സമുച്ചയങ്ങളിലും കോറി അഗുങ്ങുകൾ ഉണ്ട്. യൊഗ്യകർട സുൽത്താനേറ്റിലെ ക്രേറ്റൺ ങ്കയോഗ്യകർട ഹ‍ഡിനിൻഗ്രാട്, സിറെബോൺ സുൽത്താനേറ്റിലെ ക്രേറ്റൺ കസേപുഹനും കനോമാനും. ബാൻടെൻ സുൽത്താനേറ്റിലെ ക്രേറ്റൺ കൈബോൺ ഇവയിലെല്ലാം കോറി അഗുങ്ങുകൾ കാണപ്പെടുന്നു. ശവകുടീരം സ്ഥിതിചെയ്യുന്ന സ്ഥലം അയാളപ്പെടുത്താനായി മുസ്ലിം സെമിത്തേരി സമുച്ചയങ്ങളും കോറി അഗുങ്ങുകൾ ഉപയോഗിച്ചിരുന്നു. ഇമോഗിരി സെമിത്തേരി സമുച്ചയം ഇതിനൊരുദാഹരണമാണ്. സെൻഡങ്ങ് ഡുവുർ സെമിത്തേരി സമുച്ചയത്തിൽ രണ്ട് കോറി അഗുങ്ങുകൾ ഉണ്ട്. ഇവയിൽ ചിറകുകളുള്ള ക്ഷേത്രരൂപങ്ങളുണ്ട്. ചിറകുള്ള മെരു പർവ്വതത്തിനെയാണിത് സൂചിപ്പിക്കുന്നത്. 


</doc>
<doc id="357484" url="https://ml.wikipedia.org/wiki?curid=357484" title="വെള്ളറക്കാട്‌">
വെള്ളറക്കാട്‌

കേരളത്തിലെ തൃശൂർ ജില്ലയിലുള്ള ഒരു ഗ്രാമമാണ് വെള്ളറക്കാട്. 

2001ലെ സെൻസസ് പ്രകാരം വെള്ളറക്കാടിൽ ആകെയുള്ള ജനസംഖ്യ 5418 ആണ്. അതിൽ 2567 പുരുഷന്മാരും 2851 സ്ത്രീകളും ആണ്. 



</doc>
<doc id="357487" url="https://ml.wikipedia.org/wiki?curid=357487" title="ട്രൊവുലാൻ">
ട്രൊവുലാൻ

ഇന്തോനേഷ്യയിലെ കിഴക്കേ ജാവയിലെ മൊജൊകെർടോ റീജൻസിയിൽപ്പെടുന്ന ട്രൊവുലാൻ ഉപജില്ലയിലെ ഒരു പുരാവസ്തു സ്ഥലമാണ് ട്രൊവുലാൻ. 100 ചതുരശ്ര കിലോമീറ്റർസ്ഥലം ഇവിടെ പുരാവസ്തു സൈറ്റായി അടയാളപ്പെടുത്തിയിരിക്കുന്നു. പുരാതന മജപഹി സാമ്രാജ്യത്തിന്റെ തലസ്ഥാനമായിരുന്ന നഗരം സ്ഥിതിചെയ്തിരുന്നത് ഇവിടെയാണ്.  എംപു പ്രപൻക ഇതിനെപ്പറ്റി 14-ാം നൂറ്റാണ്ടിൽ എഴുതപ്പെട്ട കാവ്യമായ നഗരക്രെടഗാമയിലും 15-ാം നൂറ്റാണ്ടിലെ ഒരു ചൈനീസ് ലിഖിതത്തിലും പരാമശിച്ചിരിക്കുന്നു. മജപഹി സാമ്രാജ്യത്തിന്റെ തലസ്ഥാനമായിരുന്ന നഗരത്തിന്റെ പേര് വിൽവാടിക എന്നായിരുന്നു. സാമ്രാജ്യത്തിന്റെ പേരിന്റെ പര്യായമായിരുന്നു ഈ പേര്. 1478 ൽ ഗിരിന്ദ്രവർധന കെർടഭൂമിയെ തോല്പിക്കാനായി നടത്തിയ ആക്രമണത്തിൽ ഈ നഗരം തകർന്നു. ഈ ആക്രമണത്തിനുശേഷം മജപഹിയുടെ തലസ്ഥാനം ദഹ(കെഡിരി)യിലേക്ക് മാറ്റി. ട്രൊവുലാൻ മ്യൂസിയത്തിൽ ഇവിടെനിന്നും ലഭിച്ച വസ്തുക്കൾ ഉൾക്കൊള്ളിച്ചിട്ടുണ്ട്.

നഗരക്രെടഗാമയിൽ മജപഹി കൊട്ടാരത്തിന്റെയും അതിന്റെ ചുറ്റുപാടുകളുടെയും വിവരണങ്ങൾ ഉണ്ട്. എന്നാൽ അതിന്റെ രാജകീയവും മതപരവുമായ വിവരങ്ങൾ മാത്രമേ ഇതിൽ കണ്ടെത്താനാവുകയുള്ളൂ.  ചില വിശദാംശങ്ങൾ അവ്യക്തമായതിനാൽ ഇതിൽനിന്നും സാമ്രാജ്യത്തിന്റെ തലസ്ഥാനത്തിന്റെ രൂപരേഖ നിർമ്മിക്കുന്നതിൽ വിവിധ വിദഗ്ദ്ധർ വിവിധ നിഗമനങ്ങളിലാണ് എത്തിച്ചേർന്നത്. 

ട്രൊലുവാനിലെ ആദ്യകാല ഗവേഷണങ്ങൾ അമ്പലങ്ങൾ, ശവകുടീരങ്ങൾ, സ്നാഘട്ടങ്ങൾ തുടങ്ങിയ സ്മാരകങ്ങളെ ചുറ്റിപ്പറ്റിയാണ് നടന്നത്. സമീപകാല പുരാവസ്തു പഠനങ്ങൾ മറ്റു നാഗരിക ഘടകങ്ങളായ വ്യവസായം, വ്യാപാരവും മതപരവുമായ പ്രവർത്തനങ്ങൾ, ജനസാന്ദ്രത കൂടിയ പ്രദേശങ്ങൾ, ജലസേചന പദ്ധതികൾ, കനാലുകൾ തുടങ്ങിയവയുടെ ശേഷിപ്പുകളും കണ്ടെടുക്കുകയുണ്ടായി. ഇവ 14-ാംനൂറ്റാണ്ടിലും 15-ാം നൂറ്റാണ്ടിലും ഇവിടെയുണ്ടായിരുന്ന ജനസാന്ദ്രതകൂടിയ പട്ടണത്തിന്റെ തെളിവുകളാണ്. 2009 ഒക്ടോബറിൽ ഇന്തോനേഷ്യയിലെ സാംസ്കാരിക വിനോദസഞ്ചാരവകുപ്പ് ട്രൊവുലാനെ യുനെസ്കോയുടെ ലോക പൈതൃക പട്ടികയിലേക്ക് സമർപ്പിച്ചു.

നഗരക്രെടഗാമ കാവ്യത്തിലെ പ്രപൻക പ്രകാരം രാജകീയ സമുച്ചയം ചുവന്ന ഇഷ്ടികകൊണ്ടുള്ള കട്ടിയേറിയ മതിൽകൊണ്ട് ചുറ്റപ്പെട്ടിരുന്നു. അതിനടുത്ത് ഒരു സായുധമായ കാവൽപുരയുണ്ടായിരുന്നു. കൊട്ടാരത്തിന്റെ പ്രധാന കവാടം വടക്കേ മതിലിലാണ് സ്ഥിതിചെയ്തിരുന്നത്. ഇവയിൽ ചിത്രപ്പണികളുള്ള വലിയ ഇരുമ്പുവാതിൽ ഉറപ്പിച്ചിരുന്നു. വടക്കേ കവാടത്തിനുപുറത്ത് നീളമേറിയ ഒരു കെട്ടിടം ഉണ്ടായിരുന്നു. ഇവിടെയാണ് രാജസഭാംഗങ്ങൾ സമ്മേളിച്ചിരുന്നത്. കൂടാതെ ഒരു ചന്തയും വിശുദ്ധ വഴികളും ഉണ്ടായിരുന്നു. 

19-ാം നൂറ്റാണ്ടിലാണ് പുരാതന നഗരത്തിന്റെ അവശിഷ്ടങ്ങൾ ട്രൊവുലാനിൽ കണ്ടെത്തിയത്. 1811 മുതൽ 1816 വരെ ഡച്ച് ഈസ്റ്റ് ഇൻഡീസിന്റെ ഗവർണ്ണറായിരുന്ന സർ തോമസ് സ്റ്റാംഫോർഡ് റാഫിൾസ് ഈ ദ്വീപിന്റെ ചരിത്രത്തിൽ വളരെ തൽപ്പരനായിരുന്നു. അദ്ദേഹം രാജ്യത്തി വിവിധ പ്രദേശങ്ങളിലായി ചിതറിക്കിടക്കുന്ന ക്ഷേത്രങ്ങളുടെ അവശിഷ്ടങ്ങൾ റിപ്പോർട്ടുചെയ്തു. 

ട്രൊവുലാനിൽനിന്നും കണ്ടെടുത്ത ഭൂരിഭാഗം പുരാവസ്തു ശേഷിപ്പുകളും ട്രൊവുലാൻ മ്യൂസിയത്തിൽ സൂക്ഷിച്ചിരിക്കുന്നു. മ്യൂസിയം സെഗരൻ തടാകത്തിന്റെ തെക്കുഭാഗത്തായി സ്ഥിതിചെയ്യുന്നു. ട്രൊവുലാന്റെ ഉള്ളിലും ചുറ്റുപാടുമുള്ള ഉത്ഘനനം പഴയ നാഗരികതയുടെ വിവിധ ഭാഗങ്ങൾ അനേകം മീറ്റർ ചെളിയിലും അഗ്നിപർവ്വത ചാരത്തിലും മൂടിക്കിടക്കുന്നതായി കാണിക്കുന്നു. അടുത്തുള്ള കെലുഡ് പർവ്വതത്തിന്റെ ഇടക്കിടെയുള്ള പൊട്ടിത്തെറിയിലും ബ്രൻടാസ് നദിയിൽനിന്നുള്ള വെള്ളപ്പൊക്കത്തിലും ഇവ മുങ്ങിപ്പോയിരിക്കുന്നു. അനേകം പുരാവസ്തു ശേഷിപ്പുകൾ ട്രൊവുലാനിൽ ചിതറിക്കിടക്കുന്നു. പലതും നശിച്ചുപോയിട്ടുണ്ട്. മറ്റു പലതും പുനർ നിർമ്മിതിക്ക് വിധേയമായിട്ടുണ്ട്. ചുവന്ന ഇഷ്ടിക ഉപയോഗിച്ചാണ് പുനർ നിർമ്മാണം നടത്തുന്നുണ്ട്.
പുരാവസ്തു ഉത്ഘനനങ്ങൾ വീടുകളുടെ തറകളിലും ചുവരിലും ഉണ്ടായിരുന്ന ഇഷ്ടികകൾ കണ്ടെടുത്തിട്ടുണ്ട്. ചില സാഹചര്യങ്ങളിൽ ഇവയുടെ രണ്ടോ മുന്നോ പാളികൾ ഒന്നിനുമീതെ ഒന്നായി പടുത്തുയർത്തിയിട്ടുണ്ട്. ഈ വീടുകൾ കിണറുകളും നിർഗ്ഗമന മാർഗ്ഗങ്ങളും നിറഞ്ഞതായിരുന്നു. ഇഷ്ടികയും കളിമണ്ണും ഉപയോഗിച്ച് കെട്ടിയ വലിയ ജലസംഭരണികളും കിണറുകളും ഇവിടെനിന്നും കണ്ടെടുത്തിട്ടുണ്ട്.

ഈ കാലഘട്ടത്തിലെ സ്വർണ്ണആഭരണങ്ങളുടെ അനേകം കഷണങ്ങൾ കിഴക്കേ ജാവയുടെ വിവിധ പ്രദേശങ്ങളിൽനിന്നും കണ്ടെടുത്തിട്ടുണ്ട്. ജാവയിൽ സ്വർണ്ണത്തിന്റെ ഉറവിടങ്ങൾ ഇല്ലെന്നുപറയാം എന്നാൽ സുമാത്ര, ബൊർണിയോ, സുലവേസി എന്നിവിടങ്ങളിൽ നിന്നും ഇറക്കുമതിചെയ്തതാണ് സ്വർണ്ണം. ഇത് അനേകം സ്വർണ്ണപണിക്കാർക്ക് ജാവയിലും ജോലി കണ്ടെത്തിക്കൊടുത്തു.



</doc>
<doc id="357489" url="https://ml.wikipedia.org/wiki?curid=357489" title="മ്യാന്മാറിലെ വിദ്യാഭ്യാസം">
മ്യാന്മാറിലെ വിദ്യാഭ്യാസം

മ്യാന്മാറിലെ വിദ്യാഭ്യാസം അവിടത്തെ സർക്കാർ വിദ്യാഭ്യാസ മന്ത്രാലയം നിയന്ത്രിക്കുന്നു. അപ്പർ ബർമ്മയുടെയും ലോവർ ബർമ്മയുടെയും വിദ്യാഭ്യാസ കാര്യങ്ങൾ പ്രത്യേക നിയന്ത്രണ ഏജൻസിയാണ് നോക്കുന്നത്. യംഗോൺ ആസ്ഥാനമായ ഒരു വിഭാഗവും മണ്ടലെ ആസ്ഥാനമായ മറ്റൊരു വിഭാഗവും പ്രവർത്തിക്കുന്നു. ഉന്നത വിദ്യാഭ്യാസത്തിനു പ്രത്യേക വിഭാഗമുണ്ട്. ബ്രിട്ടിഷുകാരുടെയും ക്രിസ്ത്യൻ മിഷണറികളുടെയും ഏതാണ്ട് ഒരു നൂറ്റാണ്ടിന്റെ സാന്നിദ്ധ്യം ബർമ്മയിൽ ബ്രിട്ടിഷ് മാതൃകയിലുള്ള വിദ്യാഭ്യാസ സംബ്രദായം രൂപപ്പെടാനിടയാക്കി. 1874ൽ ആണ് ആദ്യ ഹൈസ്കൂൾ ബ്രിട്ടിഷ് കൊളോണിയൽ ഭരണം സ്ഥാപിച്ചത്. രണ്ടു വർഷത്തിനുശേഷം ഈ ഗവൺമെന്റ് ഹൈസ്കൂൾ റംഗൂൺ യൂണിവേഴ്സിറ്റി കോളജായി അപ്ഗ്രേഡ് ചെയ്യപ്പെട്ടു. ഏതാണ്ട് എല്ലാ സ്കൂളുകളും സർക്കാർ ആണു നടത്തിവരുന്നത്. എന്നാൽ ഈ അടുത്തകാലത്ത്, സ്വകാര്യ സ്കൂളുകളുടെ എണ്ണം കൂടിവരുന്നുണ്ട്. ഇവ ഇംഗ്ലിഷ് വിദ്യാഭ്യാസത്തെ പ്രോത്സാഹിപ്പിക്കുന്നു. പ്രാഥമികഘട്ടം വരെ സ്കൂൾ വിദ്യാഭ്യാസം നിർബന്ധിതമാണ്. ഇത് 9 വയസ്സുവരെയാണ് നിർബന്ധിതം. പക്ഷെ, അന്താരാഷ്ട്രീയമായി 16 അല്ലെങ്കിൽ 16 വയസ്സുവരെയാണ് നിർബന്ധിത വിദ്യാഭ്യാസം. 

ബർമ്മയിലെ സാക്ഷരതാശതമാനം 2014ലെ അവിടത്തെ സെൻസസ് പ്രകാരം, 89.5% ആകുന്നു. ഇതിൽ, പുരുഷന്മാർ: 92.6%, സ്ത്രീകൾ: 86.9% എന്നിങ്ങനെയാണ്. വിദ്യാഭ്യാസത്തിനായി സർക്കാർ ചെലവഴിക്കുന്ന ഫണ്ട് വളരെ പരിമിതമാണ്. വാർഷികമായി 1.2% മാത്രം. കിന്റർഗാർട്ടനിൽ ഇംഗ്ലിഷ് രണ്ടാം ഭാഷയായി പഠിപ്പിക്കുന്നു. 

മിഷണറിമാരുടെ 1860 മുതൽ സ്ഥാപിച്ച മിക്ക സ്കൂളുകളും 1965 ഏപ്രിൽ 1നു ജനറൽ നെ വിന്റെ നിർദ്ദേശപ്രകാരം ദേശവൽക്കരിക്കപ്പെട്ടു. 
ബ്രിട്ടിഷ് ഭരണസമയത്ത് പെൺകുട്ടികളുടെ വിദ്യാഭ്യാസത്തിനു കൂടുതൽ സൗകര്യങ്ങളുണ്ടായി. പാരമ്പര്യമായ ബുദ്ധിസ്റ്റ് മഠങ്ങളുമായി ബന്ധപ്പെട്ട വിദ്യാഭ്യാസരീതിയിൽ പെൺകുട്ടികൾക്ക് ആവശ്യമായ അവസരങ്ങൾ ലഭിച്ചില്ല. 1911-1921ൽ പെൺകുട്ടികളുടെ സ്കൂളിൽ ചേരുന്ന എണ്ണത്തിൽ 61% (45,000 വിദ്യാർഥികൾ) വർദ്ധന ഉണ്ടായി. 1921 to 1931ൽ 82% (100,000 students) വർദ്ധനയുണ്ടായി. പെൺകുട്ടികൾക്കുമാത്രമുള്ള സ്കൂളുകൾ സ്വകാര്യ സ്കൂളുകൾ എന്നിവയുടെ എണ്ണം വർദ്ധിച്ചു. ഇത് സ്ത്രീകൾക്ക് ജോലിസാദ്ധ്യതകൂട്ടി. 1921 to 1931ൽ സർക്കാർ മേഖലയിലും വൈദ്യവൃത്തിയിലും (96% വർദ്ധന)വിദ്യാഭ്യാസരംഗത്തും (64% വർദ്ധന)പത്രപ്രവർത്തനത്തിലും അഭിഭാഷകവൃത്തിയിലും സ്ത്രീകളുടെ എണ്ണം33% വർദ്ധിച്ചു. 
മ്യാന്മറിലെ പൊതു സ്കൂളുകളിലെല്ലാം കിൻഡർഗാർട്ടൻ മുതൽ പത്താം ക്ലാസുവരെ യൂണിഫോം നിർബന്ധമാണ്. കിൻഡർഗാർട്ടൻ മുതൽ നാലാം ക്ലാസു വരെ ആൺകുട്ടികൾക്ക് പച്ച പാന്റ്സും വെള്ള ഷർട്ടും നിർബന്ധമാണ്. ഷൂവും ധരിക്കാം. പെൺകുട്ടികൾക്ക് ആൺകുട്ടികളുടേതുപോലെതന്നെയാണ് നിറം. ബ്ലൗസും പാന്റ്സും അല്ലെങ്കിൽ പാവാടയും ധരിക്കാം. അഞ്ചാം ക്ലാസുമുതൽ ബർമ്മീസ് വസ്തരിതിയാണ് സ്വീകരിച്ചിരിക്കുന്നത്. ആൺകുട്ടിക്ക് വെളുത്ത ഷർട്ടും പച്ച സരോങ്ങ് (പസോ) ധരിക്കാം. ബർമ്മീസ് ചെരുപ്പും ധരിക്കാം. പെൺകുട്ടികൾക്ക് യിൻസി അല്ലെങ്കിൽ യിൻ ഹ്പൊൺ എന്നു പേരുള്ള ബർമ്മയിലെ പാരമ്പര്യ വസ്ത്രം ധരിക്കണം. പച്ച സരോങ് ബർമ്മയിലെ ചെരുപ്പിനൊപ്പം അണിയാം.
ഔദ്യോഗികമായി മ്യാന്മറിൽ പ്രാഥമികവിദ്യാഭ്യാസം നിർബന്ധിതമാണ്. 5 വർഷമാണിതിന്റെ കാലാവധി. അതിനുശേഷം അടുത്ത ഘട്ടത്തിലേയ്ക്കു പ്രവേശിക്കുന്നതിനു മുമ്പായി വിദ്യാർഥികൾ ഒരു പരീക്ഷ പാസാകേണ്ടതുണ്ട്.

സെക്കന്ററി വിദ്യാഭ്യാസം മിക്കപ്പോഴും മിഡിൽ സ്കൂളുകളെയും ഹൈസ്കൂളുകളെയും ചേർത്താണു നടക്കുക. സെക്കന്ററി വിദ്യാഭ്യാസം ചിലവേറിയതായതിനാൽ പണമുള്ള കുട്ടികൾക്കുമാത്രമെ ഈ വിദ്യാഭ്യാസം ലഭിക്കാൻ സാദ്ധ്യതയുള്ളു. വിദ്യാഭ്യാസ തുല്യത നടപ്പാകുന്നില്ല. അഴിമതിക്കു പലപ്പോഴും കാരണമാകുന്നു. ഹൈസ്കൂളിന്റെ അവസാനം കോളജിലേയ്ക്കു പ്രവേശിക്കുന്ന ഘട്ടത്തിലുമാണ് വിദ്യാഭ്യാസ സമ്പ്രദായം മാറുന്നത്.

ഹൈസ്കൂൾ വിദ്യാർഥികൾ രണ്ടു വ്യത്യസ്ത വിഭാഗങ്ങളിൽ നിന്നും ഒന്നു തിരഞ്ഞെടുക്കണം. സയൻസ്, കല എന്നിവയാണാ വിഭാഗങ്ങൾ. മ്യാന്മാ ഭാഷ, ഇംഗ്ലിഷ്, ഗണിതം എന്നിവ എല്ലാ ഹൈസ്കൂൾ വിദ്യാർഥികളും തിരഞ്ഞെടുക്കണം. സയൻസ് പ്രത്യേകം എടുക്കുന്ന വിദ്യാർഥികൾ രസതന്ത്രം, ഊർജ്ജതന്ത്രം, ജീവശാസ്ത്രം എന്നിവ അവരുടെ പഠനത്തിനു തിരഞ്ഞെടുക്കണം. ആർട്സ് തിരഞ്ഞെടുത്തവർക്ക്, ഭൂമിശാസ്ത്രം, ചരിത്രം, എക്കണോമിക്സ് എന്നിവ പഠിക്കണം. ഈ തിരഞ്ഞെടുപ്പനുസരിച്ചുവേണം പരീക്ഷ എഴുതാൻ. 

പത്താം ക്ലാസിനുശേഷം, യൂണിവേഴ്സിറ്റി പ്രവേശന പരീക്ഷ എഴുതണം. മാർച്ച് പകുതിയാകുമ്പോൾ ബോഡ് ഓഫ് എക്സാമിനേഷൻസ് ആണ് ഈ പരീക്ഷ ഒരുക്കുന്നത്.



</doc>
<doc id="357494" url="https://ml.wikipedia.org/wiki?curid=357494" title="റെബേക്ക ക്രംപ്ലർ">
റെബേക്ക ക്രംപ്ലർ

Rebecca Davis Lee Crumpler, née Davis, (February 8, 1831 – March 9, 1895)  അമേരിക്കയിൽ ഡോക്ടറായ ആദ്യത്തെ കറുത്ത വർഗ്ഗകാരിയായ വനിതയാണ് റെബേക്ക ഡേവിസ് ക്രമ്പലർ.അവർ എഴുതിയ A Book of Medical Discourses(1883) ഒരു ആഫ്രിക്കൻ വംശജ എഴുതിയ ആദ്യത്തെ വൈദ്യശാസ്ത്ര ഗ്രന്ഥമാണ്

 1831,ഡെലവെർ സംസ്ഥാനത്തിലാണ് റെബേക്ക ജനിച്ചത് രോഗബാധിതരായ അയൽവാസികളെ  പരിചരിക്കുമായിരുന്ന ഒരു അമ്മായിയുടെ കൂടെയാണ് അവൾ വളർന്നത്. സ്കൂളിൽ പഠിക്കുമ്പോൾ ഗണിതത്തിൽ പ്രാഗൽഭ്യം തെളിയിച്ചിരുന്നു.

അമേരിക്കൻ അഭ്യന്തര യുദ്ധത്തിനു മുമ്പ് കറുത്ത വർഗ്ഗക്കാർക്ക് വൈദ്യ ചികിൽസ എന്നത് അചിന്തനീയമായിരുന്നു. 1852ൽ മസാചുസെറ്റ്സിലേക്ക് താമസം മാറിയ റെബേക്ക വ്യാറ്റ് ലീയെ (Wyatt Lee) വിവാഹം കഴിച്ചു. അതിനു ശേഷം എട്ട് വർഷം നെഴ്സ് ആയി ജോലി ചെയ്തിരുന്നു..

കറുത്ത വർഗ്ഗകാരായ പുരുഷന്മാർ തന്നെ മെഡിക്കൽ കോളേജിൽ ചേരുന്നത് അത്യപൂർവ്വമായിരുന്ന കാലത്താണ് 1860ൽ ആഫ്രിക്കൻ വംശജയായ റെബേക്ക വൈദ്യ പഠനത്തിനു ചേരുന്നത്. വെള്ളകാരായ സ്തീകൾ പോലും വൈദ്യ പഠനത്തിനിറങ്ങുന്നത് ആരംഭിച്ചിട്ടേ ഉണ്ടായിരുന്നുള്ളൂ. വൈദ്യ വിദ്യാർത്ഥി ആയിരിക്കേ തന്നെ ഭർത്താവ് വ്യാറ്റ് മരണപ്പെട്ടു.. അമേരിക്കൻ അഭ്യന്തരയുദ്ധം മൂലം പഠിപ്പിനു  ഭംഗം നേരിട്ടു. പഠനം പുനരാരംഭിച്ചപ്പോൾ സാമ്പത്തിക ക്ലേശങ്ങൾ നേരിട്ടെങ്കിലും സ്കോളർഷിപ്പും പരസഹായങ്ങളും കൊണ്ട് വൈദ്യ ബിരുദം പൂർത്തിയാക്കി

1864ൽ ബിരുദം നേടുമ്പോൾ രാജ്യത്തെ ആദ്യ ആഫ്രിക്കൻ വനിത ഡോക്ടറാവുകയായിരുന്നു റെബേക്ക. New England Female Medical College ൽ നിന്നും നേടിയ ബിരുദം. ആ സ്ഥാപനം പിൽക്കാലത്ത് Boston University ൽ ലയിച്ചതിനാൽ NEFMC യിലെ ഏക വനിത ആഫ്രിക്കൻ ഡോക്ടർ എന്ന ഖ്യാതി ഇന്നും റെബേക്കയുടെ പേരിലാണ്.. 

ബോസ്റ്റണിലാണ് റെബേക്ക പ്രാക്ടീസ് ആരംഭിച്ചത്   ദരിദ്രരായ വനിതകളേയും കുട്ടികളെയുമായിരുന്നു പ്രധാനമായും ചികിൽസിച്ചിരുന്നത്.1865ൽ  Arthur Crumpler, എന്ന വിമോചിത അടിമയെ വിവാഹം കഴിച്ചു. യുദ്ധാനന്തരം വെർജീനിയയിലേക്ക് മാറി. ഗർഭ/പ്രസവ സംബന്ധമായ രോഗങ്ങൾ ധാരാളമായി കാണാനും ഇടപെടാനുമുള്ള അവസരങ്ങളാണ് പിന്നീട് ഉണ്ടായത്. അതോടൊപ്പം അതി കഠിനമായ വിവേചനവും മാനസിക പീഡനങ്ങൾക്കും റെബേക്ക വിധേയയായി.. സ്ത്രീയായതു കൊണ്ടും ആഫ്രിക്കൻ വംശജ ആയതുകൊണ്ടു.. പേരിനു പിന്നിലുള്ള MD ബിരുദം Mulee Driver (കഴുത പാലിക) എന്നു വരെ ആക്ഷേപിക്കപ്പെടുന്നതിന് കാരണമായി.


</doc>
<doc id="357496" url="https://ml.wikipedia.org/wiki?curid=357496" title="ഇസ്രായേൽ നാഷണൽ ലൈബ്രറി">
ഇസ്രായേൽ നാഷണൽ ലൈബ്രറി

ഇസ്രായേൽ നാഷണൽ ലൈബ്രറി (הספרייה הלאומית - HaSifria HaLeumit - National Library of Israel) ഇസ്രായേൽ സംസ്ഥാനത്തെ ദേശീയ ലൈബ്രറി. ഇത് ജെറുസലേം ഹീബ്രു സർവകലാശാല എന്ന ക്യാമ്പസ് ആണ്.



</doc>
<doc id="357497" url="https://ml.wikipedia.org/wiki?curid=357497" title="ഹൈലൈറ്റ്">
ഹൈലൈറ്റ്

കോഴിക്കോട് നഗരത്തിലെ ബൈപാസ് റോഡിൽ സ്ഥിതി ചെയ്യുന്ന ഒരു ഷോപ്പിംഗ് മാൾ ആണ് 

ഹൈലൈറ്റ് മാൾ. ഇത് ഹൈലൈറ്റ് ഗ്രൂപ്പിന്റെ ഉടമസ്ഥതയിലാണ്.

</doc>
<doc id="357499" url="https://ml.wikipedia.org/wiki?curid=357499" title="ചെമ്പാടൻ ചാട്ടവാലൻതിരണ്ടി">
ചെമ്പാടൻ ചാട്ടവാലൻതിരണ്ടി

കടൽ വാസിയായ ഒരു മൽസ്യമാണ് ചെമ്പാടൻ ചാട്ടവാലൻതിരണ്ടി അഥവാ Bleeker’s Whip Ray. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്.


കേരളത്തിലെ മൽസ്യങ്ങളുടെ പട്ടിക


</doc>
<doc id="357500" url="https://ml.wikipedia.org/wiki?curid=357500" title="ക്സിയടിൻഗിയ">
ക്സിയടിൻഗിയ

ചൈനയിൽ നിന്നും ഫോസിൽ കണ്ടെത്തിയ ഒരു ദിനോസർ ആണ് ക്സിയടിൻഗിയ . അന്ത്യ ജുറാസ്സിക് കാലത്തു ആണ് ഇവ ജീവിച്ചിരുന്നത് . 

ഹോളോ ടൈപ്പ് STM 27-2 ഒരു പൂർണമായ അസ്ഥികൂടം ആണ് .



</doc>
<doc id="357502" url="https://ml.wikipedia.org/wiki?curid=357502" title="തിബെത്തിന്റെ ചരിത്രം">
തിബെത്തിന്റെ ചരിത്രം

പുരാതന സംസ്കാരങ്ങളായ ഇന്ത്യയുടെയും ചൈനയുടെയും നടുവിലായി തിബെത്ത് സ്ഥിതിചെയ്യുന്നു. തിബെത്തൻ പീഠഭൂമിയുടെ കിഴക്കായി സ്ഥിതിചെയ്യുന്ന മലനിരകൾ ചൈനീസ് അതിർത്തിയിൽ സ്ഥിതിചെയ്യുന്നു. നേപാളിലെ ഹിമാലയപർവ്വതം ഇന്ത്യയുടെയും തിബെത്തിന്റെയും ഇടയിലായി നിലകൊള്ളുന്നു. "ലോകത്തിന്റെ മേൽക്കൂര" എന്നും "ഹിമപാതത്തിന്റെ നാട്" എന്നും തിബെത്തിന് അപരനാമധേയങ്ങളുണ്ട്. സിനോ ടിബെറ്റൻ ഭാഷാകുടുംബത്തിലെ ടിബെറ്റോ ബർമൻ വിഭാഗത്തിൽപ്പെടുന്ന ഭാഷയാണ് ടിബെറ്റൻ ഭാഷ.

ഇന്ത്യയിൽ ആദ്യമായി മനുഷ്യർ താമസിക്കാൻ തുടങ്ങിയ കാലഘട്ടത്തിൽ പുരാതനമനുഷ്യർ തിബത്തിലൂടെ കടന്നുപോയിരിക്കാമെന്ന് കരുതപ്പെടുന്നു. ഇരുപത്തിഒന്നായിരം വർഷങ്ങൾക്കുമുൻപെ ഇവിടെ ആധുനിക മനുഷ്യർ താമസമാരംഭിച്ചു. എന്നാൽ ഈ ജനവിഭാഗത്തെ 3000 ബി.സിയോടെ വടക്കൻ ചൈനയിൽനിന്നും വന്നവർ മിക്കവാറും തുടച്ചുമാറ്റി 

തിബത്തിലെ ആദ്യത്തെ രാജാവു് ഷിപ്പുയെ ആണെന്നും അദ്ദേഹത്തിന്റെ കാലത്താണ് പ്രധാനലോഹങ്ങൾ കണ്ടുപിടിച്ചതെന്നും കൃഷിയും ജലസേചനവും ആരംഭിച്ചത് അദ്ദേഹമാണെന്നും ചില നാടോടിക്കഥകളിൽ പറയുന്നത് .

മഹാഭാരതയുദ്ധരംഗത്ത് നിന്ന് ഒളിച്ചോടിയ ഒരു കൗരവ രാജകുമാരൻ തിബത്തിൽ വന്ന് രാജ്യം സ്ഥാപിച്ചുവെന്നും രൂപതി എന്നാണദ്ദേഹത്തിന്റെ പേരെന്നും അദ്ദേഹത്തിന്റെ പിന്ഗാമികൾ വളരെക്കാലം തിബത്തുഭരിച്ചെന്നും ചില തിബത്തുഗ്രന്ഥങ്ങൾ പറയുന്നുണ്ട്. 

പുഗ്യെ രാജാവു് തിബത്ത് ഭരിച്ചുവെന്ന് ചില നാടോടിക്കഥകളിൽ പറയുന്നു. പിന്നെ ഘ്രീ, ടെങ്, ലെങ്സ്, ഡേ, സാൻ തുടങ്ങിയ രാജാക്കൻമാരും തിബത്ത് വാണുവെന്നും കഥകളുണ്ട്.

ഐതിഹ്യങ്ങളെ ആധാരമാക്കി ബുതൊൻ ക്രിസ്തു വർഷം പതിനാലാം നൂറ്റാണ്ടിൽ എഴുതിവച്ചചരിത്രത്തിന്റെ ചുരുക്കം: ബുദ്ധന്റെ നിർവാണംകഴിഞ്ഞു് വളരെആണ്ട്കൾക്ക് ശേഷം കോസലരാജ്യം വാണ പ്രസേനജിത്ത് തന്റെ അഞ്ചാമത്തെ മകനെ വികൃതരൂപിയാണെന്ന കാരണം കൊണ്ട് വളർത്താൻ ഇഷ്ടപ്പെടാതെ ചെമ്പുപാത്രത്തിൽ കിടത്തി ഗംഗയിലൊഴുക്കിവിട്ടു. രാജകുമാരനെ ഒരു കർഷകനെടുത്തു വളർത്തി വലുതായപ്പോൾ രാജകുമാരൻ ചരിത്രം മനസ്സിലാക്കി, ഒരു രാജാവാകണം, അല്ലെങ്കിൽ മരിയ്ക്കണം എന്ന് തീരുമാനിച്ചു് ഹിമാലയത്തിലേയ്ക്കുപോയി. യാത്രാവസാനം തിബത്തിലെ ത്സാൻ-താൻ എന്ന പീഠപ്രദേശത്തെത്തിയ രാജകുമാരനെ സ്വർഗത്തിൽ നിന്ന് വന്ന ദേവനാണെന്ന് കരുതി തിബത്തുകാർ രാജാവായി സ്വീകരിച്ചു . കസേരയിൽ ഇരുത്തി മനുഷ്യർ എടുത്തുകൊണ്ടുവന്ന രാജാവു് എന്ന അർത്ഥത്തിൽ നാഹ്-തി-ത്സാൻ പൊ എന്ന് അവർ അദ്ദേഹത്തെ വിളിച്ചു. പിൽക്കാലത്ത് തലസ്ഥാനമായ ലാസ ആയിടത്ത് നാഹ്-തി-ത്സാൻ പൊ രാജാവു് യുമ്പു ലഗാൻ കൊട്ടാരം പണിതു. ഐതിഹ്യപ്രകാരം തിബത്തിലെ നാഹ്-തി-ത്സാൻ പൊ രാജാവിന്റെ ഭരണം തുടങ്ങിയത് ക്രിസ്തുവിന് മുമ്പു് 127 മുതലാണെന്ന് കരുതപ്പെടുന്നു വളരെക്കാലം തിബത്തു ഭരിച്ച അദ്ദേഹത്തിന്റെ പിൻഗാമികളുടെ കാലത്ത് തിബത്തിൽ ബൊൻ മതം പ്രചരിച്ചു. 

(ക്രിസ്തുവിന് മുമ്പു് 304 - ക്രി.മു. 232)കലിംഗം ഭരിച്ച മഹാനായ അശോകചക്രവർത്തിയുടെ ആജ്ഞാനുസരണം കമറിയോൺ രാജാവു് നന്ദിദേവ നടത്തിയതാണ് തിബത്ത് നേരിട്ട ആദ്യത്തെ വിദേശആക്രമണമെന്ന് കരുതപ്പെടുന്നു.
ക്രിസ്തു വർഷം ഏഴാം നൂറ്റാണ്ടുവരെ പലനാട്ടുരാജ്യങ്ങളായിരുന്നു തിബത്ത്. ക്രിസ്തു വർഷം ഏഴാം നൂറ്റാണ്ടിൽ സോങ്ത്സെൻ ഗമ്പോ (song-tsen Gampo)ചക്രവർത്തി തിബത്തിനെ ഏകീകൃതവും സുശക്തവുമായ രാജ്യമാക്കി മാറ്റി. 
രാഷ്ട്രീയ-സൈനിക ഉയർച്ചയുടെയും മൂന്ന് നൂറ്റാണ്ടുകൾ നീണ്ടുനിന്ന സാമ്രാജ്യവിപുലീകരണത്തിന്റെ തുടക്കവുമായിരുന്നു അദ്ദേഹത്തിന്റെ ഭരണകാലം. നേപ്പാൾ രാജാവും ചീന രാജാവും അവരുടെ പെൺമക്കളെ അദ്ദേഹത്തിന് വിവാഹം ചെയ്തുകൊടുത്തു. തിബത്തിലെ ബുദ്ധമതത്തിന്റെ പ്രചാരത്തിന് പ്രധാന പങ്ക് വഹിച്ചവരായതിനാൽ നേപ്പാൾ- ചീന രാജകുമാരിമാരായ ഈ തമ്പുരാട്ടിമാർക്ക് പ്രത്യേക പ്രാധാന്യമുണ്ട്. ബുദ്ധമതത്തിൽ ചേർന്ന ചക്രവർത്തി നിരവധി ബുദ്ധവിഹാരങ്ങൾ പണിയിയ്ക്കുകയും ബുദ്ധമത ഗ്രന്ഥങ്ങൾക്ക് തിബത്തുഭാഷയിൽ ഭാഷ്യങ്ങളുണ്ടാക്കിയ്ക്കുകയും ചെയ്തു. തിബത്തുഭാഷയ്ക്ക് ലിപിയുണ്ടായത് ഇക്കാലത്താണ്. 
ത്രിസോങ് ദെത്സെൻ (+755 - 797) ചക്രവർത്തിയുടെകാലത്ത് തിബത്തിന്റെ ശക്തി പാരമ്യത്തിലെത്തി.ചീനയുടെ പലഭാഗങ്ങളും തിബത്ത് കൈവശപ്പെടുത്തി. +763-ൽചീനയുടെ തലസ്ഥാനമായ ചാങ് അൻ (ഇപ്പോഴത്തെ പേരു് ക്സിയൻ) ആക്രമിച്ചതിനെത്തുടർന്ന് ചീന തിബത്തിന് ആണ്ടുതോറും കപ്പം നല്കിവന്നു. 783-ൽ ചീനയും തിബത്തും തമ്മിലുള്ള അതിർത്തി നിശ്ചയിച്ചു് ഉടമ്പടിയുണ്ടാക്കി (821-ൽ ഇരുരാജ്യങ്ങളും തമ്മിൽ സമാധാന ഉടമ്പടിയുമുണ്ടായി). ബുദ്ധമതത്തെ രാജകീയമതമാക്കിയത് അദ്ദേഹമാണ്. 
ബുദ്ധമതത്തെ രാജ്യമതമാക്കിയതിൽ ബൊൻ മതക്കാർക്ക് എതിർപ്പുണ്ടായിരുന്നു. റാൽ പചൻ രാജാവു് (+815- 838) ബൊൻ മതക്കാരെ അടിച്ചമർത്താൻ ശ്രമിച്ചതുമൂലം അവർ രാജാവിനെതിരെ കലാപത്തിനു മുതിർന്നു. കലാപകാരികൾ രാജാവിനെ വധിച്ചു് അദ്ദേഹത്തിന്റെ ജ്യേഷ്ഠനായ ഗ്ലാങ്-ദാർ-മ (+838-842) യെ രാജാവാക്കി. അദ്ദേഹം ബൊൻ മതക്കാരനും ബുദ്ധമതവിരോധിയുമായിരുന്നു. ബുദ്ധ മതക്കാരെ അടിച്ചമർത്തിയ അദ്ദേഹത്തെ ബുദ്ധ മതക്കാർ വധിച്ചു.

ഗ്ലാങ്-ദാർ-മ യുടെപിൻഗാമികൾ ത്സപരാങ് കേന്ദ്രമാക്കി പടിഞ്ഞാറെ തിബത്തിൽ ഗു-ജേ രാജ്യം സ്ഥാപിച്ചെങ്കിലും കിഴക്കൻ തിബത്തിൽ സ്വാധീനം കിട്ടിയില്ല. കിഴക്കൻ തിബത്തിൽ ബുദ്ധ മതമേധാവികളും സംന്യാസിമാരുമാണ് ഭരണം നടത്തിയത്. ഇക്കാലത്ത് ബൊൻ മതക്കാരും ബുദ്ധ മതക്കാരും തമ്മിൽ മൽസരവും ഏറ്റുമുട്ടലുകളും നടന്നു. ബുദ്ധ മതക്കാർ ചില ബൊൻ മതആശയങ്ങളും ബൊൻ മതക്കാർ ചില ബുദ്ധ മതആശയങ്ങളും ഉൾ‍ക്കൊള്ളാൻ നിർബന്ധിതമായി.
പിന്നീടു് ഗു-ജേ രാജാക്കന്മാരും ബുദ്ധ മതം സ്വീകരിച്ചു. അവരുടെ ക്ഷണപ്രകാരം +1042-ൽ അതിഷൻ എന്ന ബുദ്ധ മതപണ്ഡിതൻ ബംഗാളിൽ നിന്ന് തിബത്തിൽ ചെന്നു. അദ്ദേഹത്തിന്റെ നേതൃത്വത്തിൽ ബുദ്ധമത ഗ്രന്ഥങ്ങൾ തിബത്തുഭാഷയിലേയ്ക്ക് പരിഭാഷ ചെയ്തു. 

പതിമൂന്നാം നൂറ്റാണ്ടിൽ മംഗോൾ ഭരണാധികാരി ജെങ്ഗിസ് ഖാൻ ഏഷ്യയിലെയും യൂറോപ്പിലെയും പ്രദേശങ്ങൾ ആക്രമിച്ചു് ഒരു ലോകോത്തരസാമ്രാജ്യമുണ്ടാക്കിയപ്പോൾ തിബത്ത് അതിന്റെ ഭാഗമായി. പുരോഹിതനും രക്ഷാധികാരിയും തമ്മിലുള്ളബന്ധമായിരുന്നു തിബത്തിന്റെ അധികാരികളും മംഗോൾ ഭരണാധികാരികളും തമ്മിൽ ഉണ്ടായിരുന്നത്. പടയോട്ടമായി 1240-ൽ തിബത്തിലെത്തിയ ജെങ്ഗിസ് ഖാന്റെ കൊച്ചുമകനായ ഗോദൻ ഖാൻ രാജകുമാരൻ തിബത്തിന്റെ പ്രധാന മതാധികാരികളിലൊരാളായ ശാക്യമഠത്തിന്റെ അധിപൻ (ലാമ) ശാക്യ പണ്ഡിത കുങ്ഗ ഗ്യാൽ‍ത്സെനെ (1182-1251) ക്ഷണിച്ചുവരുത്തിയതോടെയാണ് ഈ ബന്ധം സ്ഥാപിതമായത്. ഗോദൻ ഖാന്റെ പിൻഗാമിയായ കുബ്ലൈ ഖാൻ ബുദ്ധ മതവിശ്വാസിയാവുകയും ശാക്യ പണ്ഡിതന്റെ അനന്തരവനായ ദ്രോഗൻ ചോഗ്യാൽ ഫഗ്പയെ ആത്മീയ മാർഗദർശിയായി സ്വീകരിയ്ക്കുകയും ചെയ്തു. കുബ്ലൈ ഖാൻ ബുദ്ധ മതത്തെ സാമ്രാജ്യത്തിന്റെ ഔദ്യോഗിക മതമാക്കുകയും ശാക്യലാമയെ (ഫഗ്പയെ) ഏറ്റവും ഉയർന്ന ആത്മീയഅധികാരിയായി നിയമിയ്ക്കുകയും ചെയ്തു. 1254-ൽ ഫഗ്പയെ കുബ്ലൈ ഖാൻ തിബത്തിന്റെ രാഷ്ട്രീയ അധികാരിയുമാക്കി. തിബത്തിലെ ലാമാ ഭരണതുടക്കം ഇങ്ങനെയായിരുന്നു. 

മംഗോൾ വാഴ്ച തകർന്നതോടെ (1350-ൽ) തിബത്തിലെ ശാക്യമഠത്തിന്റെ ഭരണവും തകർന്നു. ശാക്യ ലാമയുടെ ഭരണത്തെ മാറ്റി ഫഗ്മൊദ്രു വംശത്തിലെ ജങ്ചൂബ് ഗ്യാൽ‍ത്സെൻ (ഭരണകാലം 1350-1364) തിബത്തിനെ നയിച്ചു. ഈ രാജാവു് മംഗോൾ സ്വാധീനത്തിൽ നിന്ന് വേറിട്ട ഭരണസമ്പ്രദായമാണ് തുടർന്നത്. 

1350 മുതൽ 1481 വരെ ഫഗ്മൊദ്രു വംശരാജാക്കൻമാർ തിബത്ത് ഭരിച്ചു. 1406-ൽ രാജകീയക്ഷണപ്രകാരം ഫഗ്മൊദ്രു രാജവംശത്തിലെ ദക്പ ഗ്യാൽത്സെൻ രാജാവു് മിങ് രാജവംശത്തിന്റെ ചീന സന്ദർശിച്ചത് പ്രധാനസംഭവമാണ്. തത്ത്വജ്ഞാനിയായ ത്സോങ്-ഖ-പ ( Tsong-kha-pa) (1357 – 1419) ആരംഭിച്ച ഗേലൂഗ് ശാല വലിയ ബുദ്ധമതനവീകരണ മുന്നേറ്റം സൃഷ്ടിച്ചു. 1409-ൽ ഗന്ദെൻ ആശ്രമം സ്ഥാപിച്ചതോടെ ഇതിന്റെ തുടക്കമായി. ദ്രെപുങ് ആശ്രമവും സേര ആശ്രമവും ഈ പ്രസ്ഥാനത്തിന്റെ ഭാഗമായുണ്ടായ മറ്റു് പ്രധാന ആശ്രമങ്ങളാണ്. (ഇന്ന് ഇതിന്റെ പ്രധാന ആചാര്യൻ ദലൈ ലാമയാണെങ്കിലും ഗന്ദെൻ ആശ്രമാധിപനായ ഗന്ദെൻ തൃപയാണ് ഔപചാരിക തലവൻ ) 
ത്സോങ്-ഖ-പയുടെ അനന്തരവനും പ്രധാനശിഷ്യനുമായ ഗെന്ദുൻ ദ്രുപ് (Gendun Drup 1391 – 1474) പരമ ആദരണീയ പണ്ഡിത വിശുദ്ധനായിഅറിയപ്പെട്ടു. ആദ്യത്തെ ദലൈ ലാമയായി പിൽക്കാലത്ത് അദ്ദേഹത്തെകണക്കാക്കി. 1447-ൽ ഗെന്ദുൻ ദ്രുപ് ശിങ്ഗത്സെയിൽ (Shigatse) സ്ഥാപിച്ച തശിൽഹുമ്പോ (Tashilhunpo) ആശ്രമം പിൽക്കാലത്ത് പഞ്ചൻ ലാമമാരുടെ ആസ്ഥാനവുമായി. ഗേലൂഗ് പാരമ്പര്യത്തിൽ പ്രധാനാചാര്യന്മാരിൽ രണ്ടാമനാണ് പഞ്ചൻ ലാമ (ഒന്നാമൻ ദലൈ ലാമയാണ്). ഗെന്ദുൻ ദ്രുപ് മരിച്ചു് രണ്ടുവർഷം കഴിഞ്ഞു് ജനിച്ച ഒരുകുട്ടിയിൽ അദ്ദേഹത്തിന്റെ ആത്മാവുണ്ടെന്ന് പ്രചരിയ്ക്കപ്പെടുകയും ആ കുട്ടി അദ്ദേഹത്തിന്റെപിൻഗാമിയായി അംഗീകരിയ്ക്കപ്പെടുകയും ചെയ്തു. ഒരു ലാമ മരിയ്ക്കുമ്പോൾ അദ്ദേഹത്തിന്റെ ആത്മാവു് തിബത്തിലെവിടെയങ്കിലും ഒരു ശിശുവായിജനിയ്ക്കുമെന്ന സങ്കല്പം പ്രാമാണികവുമായി. 
1430കളോടെ ഭരണം ദുർ‍ബലമാവുകയും അസ്ഥിരതയിലേയ്ക്ക് വീഴുകയും ചെയ്തു. രാജ്യം വിവിധ നാടുവാഴികളുടെ കൈകളിലമരുകയും മഠങ്ങൾ തമ്മിൽ അധികാരമൽ‍സരത്തിലാവുകയും ചെയ്ത കാലമാണിത്. 
1481 മുതൽ 1565 വരെ റിൻ‍പുങ് വംശരാജാക്കൻമാരും1565 മുതൽ 1642 വരെ ത്സാങ് വംശരാജാക്കൻമാരും തിബത്തിനെ നയിച്ചു.
ഗേലൂഗ് ശാലയുടെ ഉന്നതലാമയായ സോനം ഗ്യാത്സോയെ 1578-ൽ മംഗോളിയയുടെ തുമേദ് രാജാവു് അൾത്താൻ ഖാൻ മംഗോളിയയിലേയ്ക്ക് ക്ഷണിച്ചു. ഖോഖ് നൂരിനടുത്ത് വച്ചു് അവർ നടത്തിയകൂടിക്കാഴ്ചയിൽ സോനം ഗ്യാത്സോയെ ദലൈ ലാമയെന്ന് വിളിച്ചത് പിന്നീടു് അദ്ദേഹത്തിന്റെ സ്ഥാന നാമമായി മാറി. അദ്ദേഹം (സോനം ഗ്യാത്സോ) മൂന്നാമത്തെ ദലൈ ലാമയായാണ് പരിഗണിയ്ക്കപ്പെട്ടത്. സാഗരം എന്നർത്ഥമുള്ള ഗ്യാത്സോ എന്ന തിബത്തൻ പദത്തിന്റെ മംഗോളിയൻ സമാനപദമായിരുന്നു ദലൈ എന്നത്. ദലൈ ലാമ എന്നതിന് ജ്ഞാനസാഗരമായയാൾ എന്നർത്ഥം. 

അഞ്ചാമത്തെ ദലൈ ലാമയുടെ കാലമായപ്പോൾ ദലൈ ലാമ രാഷ്ട്രീയ അധികാരികൂടിയായി. ത്സാങ് രാജവാഴ്ചയ്ക്ക് ശേഷം1642-ൽ മംഗോളിയൻ രാജാവു് ഗുർഷി ഖാന്റെ സംരക്ഷണത്തോടെ ദലൈ ലാമ ഏകീകൃത തിബത്തിന്റെ രാഷ്ട്രീയ ഭരണാധികാരിയും മതമേലധികാരിയും ആയി...

ആറാമത്തെ ദലൈലാമയുടെ കാലത്ത് തിബത്തിൽ ആരംഭിച്ച അരാജകത്വം 18-ാം ശ.-ത്തിന്റെ രണ്ടാം ദശകത്തിൽ ചൈനയിലെ മഞ്ചു രാജവംശം തിബത്തിൽ മേധാവിത്വം ഉറപ്പിക്കുന്നതുവരെ നിലനിന്നു. തിബത്തിന്റെ നിയന്ത്രണത്തിനും ഭരണകാര്യങ്ങളുടെ നടത്തിപ്പിനുമായി മഞ്ചു ഭരണാധികാരികൾ റസിഡന്റ് മന്ത്രിമാരെ (അമ്പാൻ) നിയമിച്ചു. തിബത്തിൽ ആക്രമണം നടത്തിയ (1788-92) നേപ്പാളിലെ ഗൂർഖകളെ മഞ്ചുക്കൾ അയച്ച സൈന്യം പരാജയപ്പെടുത്തി. ഇന്ത്യയിൽ അധികാരം സ്ഥാപിച്ചിരുന്ന ബ്രിട്ടീഷുകാർ ഗൂർഖകളെ സഹായിച്ചിരിക്കാമെന്ന സംശയത്താൽ മഞ്ചു ചക്രവർത്തി വിദേശ സാന്നിധ്യം ഒഴിവാക്കാനായി തിബത്തിന്റെ അതിർത്തികൾ അടച്ചിടാൻ തീരുമാനിച്ചു. തിബത്തിലെ വിദേശകാര്യ ബന്ധങ്ങളെല്ലാം അമ്പാനുകളുടെ മേൽനോട്ടത്തിലാക്കി.

ഇന്ത്യയിലെ ബ്രിട്ടിഷ് മേധാവികൾ 18-ാം ശ.-ത്തിന്റെ ഉത്തരാർധം മുതല്ക്കേ തിബത്തുമായി വാണിജ്യബന്ധം സ്ഥാപിക്കുവാൻ ശ്രമം തുടങ്ങിയിരുന്നു. എന്നാൽ തിബത്തിലേക്കുണ്ടായ ഗൂർഖാ ആക്രമണത്തിനു പിന്നിൽ ബ്രിട്ടിഷ് സഹായം ഉണ്ടായിരുന്നിരിക്കാമെന്ന സംശയം ബ്രിട്ടന്റെ വാണിജ്യ താത്പര്യങ്ങൾക്ക് തടസ്സമായി. തിബത്ത് ഒഴിഞ്ഞു നില്ക്കൽ നയം തുടർന്നു. മഞ്ചു രാജവംശത്തിന് തിബത്തിലെ ഭരണത്തിൽ ആധിപത്യം ഉറപ്പിക്കുവാൻ കഴിഞ്ഞിരുന്നെങ്കിലും 19-ാം ശ.-ത്തിൽ കറുപ്പുയുദ്ധം, തെയ്പിങ് കലാപം തുടങ്ങി ഒട്ടനവധി പ്രശ്നങ്ങൾ അവർക്ക് നേരിടേണ്ടിവന്നതുകൊണ്ട് തിബത്തിന്റെ രാഷ്ട്രീയ കാര്യങ്ങളിൽ ഏറെ ശ്രദ്ധിക്കുവാൻ കഴിഞ്ഞില്ല. തിബത്തിൽ ചൈനയുടെ നേതൃത്വം ക്രമേണ ദുർബലമായി. 1885-ൽ തിബത്തിൽ വീണ്ടും ഗൂർഖാ ആക്രമണമുണ്ടായി. തുടർന്നുണ്ടായ ഉടമ്പടി ഗൂർഖകൾക്ക് തിബത്തിലുള്ള വാണിജ്യ താത്പര്യങ്ങൾക്കും മറ്റും അനുകൂലമായിട്ടുള്ളതായിരുന്നു. തിബത്തിലെ യാ-തൂങ്ങിൽ (Ya-tung) ഒരു വാണിജ്യകേന്ദ്രം സ്ഥാപിക്കുവാൻ 1893-ൽ ബ്രിട്ടീഷുകാർക്കു സാധിച്ചു. എങ്കിലും ബ്രിട്ടീഷുകാരുടെ ശ്രമം പ്രതീക്ഷയ്ക്കൊത്ത് വിജയിക്കാതിരുന്നതിനെത്തുടർന്ന് കേണൽ ഫ്രാൻസിസ് യങ്ഹസ്ബൻഡിന്റെ (Francis Younghusband) നേതൃത്വത്തിൽ തിബത്തിലെ ലാസയിലേക്ക് ബ്രിട്ടീഷുകാർ 1904-ൽ 'യങ്ഹസ്ബൻഡ് എക്സ്പെഡിഷൻ'എന്നറിയപ്പെടുന്ന മുന്നേറ്റം നടത്തി. തിബത്തും ബ്രിട്ടനും തമ്മിൽ ഉണ്ടാക്കിയ ഉടമ്പടിയിലൂടെ തിബത്തിൽ ചില വാണിജ്യ കേന്ദ്രങ്ങൾ സ്ഥാപിക്കുവാൻ ബ്രിട്ടനു സാധിച്ചു. ഈ അവസരത്തിൽ പതിമൂന്നാമത് ദലൈലാമ മംഗോളിയയിലേക്ക് പലായനം ചെയ്തു. തിബത്തിലെ മറ്റൊരു ആത്മീയ നേതാവായിരുന്ന പഞ്ചൻലാമ ഇതോടെ തിബത്തിന്റെ നേതൃത്വത്തിനു വേണ്ടി ശ്രമിച്ചു. ചൈനയിലെ മഞ്ചു രാജാക്കന്മാർ തിബത്തിനെ പൂർണമായി തങ്ങളുടെ നിയന്ത്രണത്തിൽ നിർത്താനുള്ള ശ്രമം തുടർന്നുപോന്നു. 1909 ഒ.-ൽ ദലൈലാമ തിബത്തിൽ മടങ്ങിയെത്തി. തുടർന്ന് രാഷ്ട്രീയ കാര്യങ്ങളിൽ ചൈനയും ദലൈ ലാമയും വിയോജിപ്പിലായിരുന്നു. ചൈന തിബത്തിലേക്ക് സേനയെ അയച്ചു (1910). ഇതോടെ ദലൈലാമ ഇന്ത്യയിൽ അഭയം തേടി. ഈ അവസരം മുതലെടുത്ത് പഞ്ചൻലാമ ചൈനക്കാരുടെ പക്ഷം ചേർന്ന് തിബത്തിൽ തന്റെ മേധാവിത്വം നിലനിർത്താൻ ശ്രമിച്ചു. ചൈനയിൽ 1911-ലുണ്ടായ വിപ്ളവത്തിനുശേഷം മഞ്ചു ഭരണത്തിന് അറുതി വന്നതോടെ തിബത്തിൽ അവരുടെ ആധിപത്യം ഇല്ലാതായി. ദലൈലാമ തിബത്തിൽ മടങ്ങിയെത്തി രാജ്യം പുനഃസംഘടിപ്പിക്കുവാനുള്ള ശ്രമങ്ങളിൽ ഏർപ്പെട്ടു. 
ചൈനീസ് ആധിപത്യത്തിൽനിന്ന് സ്വതന്ത്രമാകാനുള്ള ലക്ഷ്യം വച്ചായിരുന്നു ദലൈലാമയുടെ നീക്കം. ഇതിനിടെ പഞ്ചൻ ലാമയ്ക്കെതിരായ നീക്കവും ദലൈലാമയുടെ ഭാഗത്തുനിന്നും ഉണ്ടായി. ദലൈലാമ തിബത്തിനെ സ്വതന്ത്രയായി പ്രഖ്യാപിച്ചു. കിഴക്കൻ തിബത്തിലെ അതിർത്തി ജില്ലകളിൽ അധികാരം ഉറപ്പിക്കുവാൻ ദലൈലാമ നടത്തിയ ശ്രമങ്ങൾ ചൈനയുമായി ഏറ്റുമുട്ടലുകൾക്കു വഴിവച്ചു. പ്രശ്നപരിഹാരത്തിനായി ചൈനയും ബ്രിട്ടനും തിബത്തും പങ്കെടുത്തുകൊണ്ട് 1913 ഒ.-ൽ ആരംഭിച്ച സിംലാസമ്മേളനം തിബത്തിനെ വിഭജിച്ച് ഔട്ടർ തിബത്ത് എന്ന പേരിലുള്ള പ്രദേശത്തിന് പൂർണ സ്വയംഭരണം നല്കാൻ തീരുമാനമെടുത്തു. എന്നാൽ ഇതിനോട് ചൈന വിമുഖത കാട്ടി. ഇതനുസരിച്ചുള്ള ഉടമ്പടിയിൽ ഒപ്പുവയ്ക്കാൻ ചൈന തയ്യാറായില്ല. 1914-ൽ ബ്രിട്ടനും തിബത്തും കരാറിൽ ഒപ്പു വച്ചു. ചൈനയുടെ പക്ഷം പിടിച്ചിരുന്ന പഞ്ചൻലാമ പിന്നീട് പരിവാര സമേതം ചൈനയിലേക്ക് പലായനം ചെയ്തു.തിബത്തിനെ സംബന്ധിച്ച ഇത്തരം സമാധാന ശ്രമങ്ങൾ ഒന്നാം ലോകയുദ്ധത്തോടെ തുടർന്നു നടത്താനായില്ല. തിബത്ത് സ്വതന്ത്രമെന്ന നിലയിൽ നിലനിന്നു.

1930-കളിൽ ചൈന കൂടുതൽ ശക്തിപ്പെട്ടതോടെ തിബത്തിന്റെമേൽ പരമാധികാരം ആഗ്രഹിച്ചു. 1933-ൽ പതിമൂന്നാമത്തെ ദലൈലാമ മരണമടഞ്ഞതിനെത്തുടർന്ന് ചൈനീസ് സേനയുടെ അകമ്പടിയോടെ പഞ്ചൻലാമ തിബത്തിലേക്കു തിരിച്ചെങ്കിലും അവിടെ പ്രവേശിക്കുവാൻ കഴിഞ്ഞില്ല. ഇതിനായുള്ള ശ്രമം നടത്തിവരവേ ഇദ്ദേഹം 1937-ൽ മരണമടഞ്ഞു. സ്വതന്ത്രരാജ്യം എന്ന നിലയിൽത്തന്നെയായിരുന്നു ഇക്കാലത്ത് തിബത്തിന്റെ പ്രവർത്തനം. കമ്യൂണിസ്റ്റ് ചൈന നിലവിൽവന്നതോടെ തിബത്ത് കീഴടക്കുവാൻ അവർ തീരുമാനിച്ചു. 

1950 ഒക്റ്റോബറിൽ ചൈനീസ് സേന തിബത്തിൽ പ്രവേശിച്ചു. 1951 മെയ് മാസത്തിൽ ചൈനയും തിബത്തും ഒരു ഉടമ്പടിയുണ്ടാക്കി. ഇതോടെ ചൈനയുടെ മേൽക്കോയ്മ നിലവിൽ വന്നു. തിബത്തിന് നാമമാത്ര സ്വയംഭരണം മാത്രമാണ് ഉണ്ടായിരുന്നത്. പിന്തുടർച്ചക്കാരനായ പഞ്ചൻലാമ 1952-ൽ തിബത്തിന്റെ തലസ്ഥാന നഗരിയിൽ എത്തി. 1954-ലെ ചൈനയുടെ നാഷണൽ പീപ്പിൾസ് കോൺഗ്രസ്സിൽ ദലൈലാമയും പഞ്ചൻലാമയും പങ്കെടുത്തു. ചൈന തിബത്തിൽ സൈനിക റോഡുകളും വ്യോമത്താവളങ്ങളും നിർമിച്ചു. തിബത്തിൽ ചൈനയുടെ ഇടപെടൽ ഇന്ത്യാ-തിബത്ത് അതിർത്തിയിൽ അസ്വസ്ഥത ഉളവാക്കുന്നതായിരുന്നു. ചൈനയുടെ നയപരിപാടികളേയും പ്രവർത്തനരീതികളേയും ഒരു വിഭാഗം തിബത്തുകാർ എതിർക്കുകയുണ്ടായി. ചൈനക്കെതിരായി ഒരു വിഭാഗക്കാർ കലാപമുണ്ടാക്കി. തിബത്തുകാരുടെ പ്രതിഷേധങ്ങളെ ചൈന അമർച്ചചെയ്തു. തിബത്തൻ സ്വയംഭരണ മേഖലയ്ക്കുവേണ്ടിയുള്ള പ്രിപ്പറേറ്ററി കമ്മിറ്റി (Preparatory Committee for the Autonmous Region of Tibet ) ചൈനയുടെ നേതൃത്വത്തിൽ 1955-ൽ ഉണ്ടാക്കി. ദലൈലാമ ഇതിന്റെ അധ്യക്ഷനായും പഞ്ചൻലാമയെ ഉപാധ്യക്ഷനായും നിയമിച്ചു. എന്നാൽ 1959 ദലൈലാമ ഇന്ത്യയിൽ അഭയംതേടി. ഇതോടെ പഞ്ചൻലാമയെ അധ്യക്ഷസ്ഥാനത്ത് അവരോധിച്ചു. ചൈനയ്ക്കെതിരെ തിബത്തിൽ വീണ്ടും പ്രതിഷേധങ്ങൾ ഉണ്ടാവുകയും ചൈന അവയെ അടിച്ചമർത്തുകയും ചെയ്തുകൊണ്ടിരുന്നു. ധാരാളം തിബത്തുകാർ അഭയംതേടി ഇന്ത്യയിലെത്തി. 1965-ൽ തിബത്തിനെ ചൈനാ റിപ്പബ്ളിക്കിലെ ഒരു സ്വയംഭരണ മേഖലയാക്കി. അതനുസരിച്ച് തിബത്തിലെ ഭരണം നടത്തിവരുന്നു.

തിബെത്തിലുണ്ടായിരുന്ന 6,000-ഓളം ബുദ്ധമതവിഹാരങ്ങളിൽ സിംഹഭാഗവും 1959-1961 കാലഘട്ടത്തിൽ ചൈനീസ് കമ്യൂണിസ്റ്റ് പാർട്ടിയാൽ തകർക്കപ്പെട്ടു. സാംസ്കാരിക വിപ്ലവത്തിന്റെ കാലത്ത് റെഡ് ഗാർഡുകൾ ടിബെതിലെ ബുദ്ധമതവിഹാരങ്ങളുൾപ്പെടെയുള്ള മതകേന്ദ്രങ്ങൾ തകർക്കുകയുണ്ടായി, സാംസ്കാരികമായും മതപരമായും ഏറ്റവും പ്രാധാന്യമർഹിക്കുന്ന വിരലിലെണ്ണാവുന്ന മതകേന്ദ്രങ്ങൾ മാത്രമാണ് വലിയ തകർച്ചയൊന്നുമേൽക്കാതെ ഇന്നും നിലനിൽക്കുന്നത്.

1989-ൽ പഞ്ചൻലാമ 50-ആമത്തെ വയസ്സിൽ ഹൃദയസ്തംഭനംമൂലം നിര്യാതനായി


</doc>
<doc id="357529" url="https://ml.wikipedia.org/wiki?curid=357529" title="കൊടിഞ്ഞി ഫൈസൽ വധം">
കൊടിഞ്ഞി ഫൈസൽ വധം

2016 നവംബർ 19 ന് കൊടിഞ്ഞി ഫാറൂഖ് നഗറിൽ വച്ച് ഫാറൂഖ് നഗർ സ്വദേശി അനിൽകുമാർ (ഉണ്ണി) എന്ന ഫൈസൽ (30) കൊലചെയ്യപ്പെട്ട സംഭവമാണ് ഈ കേസിനാസ്പദം. അന്ന് രാവിലെ അഞ്ച് മണിയോടെ വീട്ടിൽ നിന്നിറങ്ങിയ ഇയാളെ കൊടിഞ്ഞി ഫാറൂഖ് നഗറിലാണ് കൊല്ലപ്പെട്ട നിലയിൽ കണ്ടെത്തിയത്.

ഫൈസൽ ഗൾഫിലേക്ക് പോകുന്നതിനാൽ ഫൈസലിന്റെ ഭാര്യാ പിതാവും മാതാവും ട്രെയിൻ വഴി വരികയായിരുന്നു. ഇവരെ കൂട്ടുന്നതിനായി അതിരാവിലെ വീട്ടിൽ നിന്നിറങ്ങിയതായിരുന്നു ഫൈസൽ. പ്രഭാത നിസ്‌കാരത്തിനായി പളളിയിലെക്ക് വന്നവരാണ് മരിച്ചു കിടക്കുന്നതായി കണ്ടത്. സമീപത്തു തന്നെ ഫൈസലിന്റെ ഓട്ടോ ഹെഡ്‌ലൈറ്റ് തെളിച്ച നിലയിലും കാണപ്പെട്ടു.

ഇസ്‌ലാം മതത്തിലേക്ക് മതം മാറുകയും കുടുംബത്തെ തന്നോടൊപ്പം മതം മാറ്റുകയും ചെയ്തതിന്റെ പേരിൽ വർഗ്ഗീയമായ വൈരാഗ്യവും ദുരഭിമാനവും ആണ് കൊലപാതകത്തിനു കാരണം. 1 വർഷം മുൻപ് ഗൾഫിൽ വെച്ചാണ് ഫൈസൽ മതം മാറിയത്. അതിനു ശേഷം ഭാര്യയും 2 മക്കളും ഇസ്ലാം മതം സ്വീകരിച്ചു. ഫൈസലിന്റെ അമ്മാവൻ നേരത്തെ ഇസ്ലാം മതം സ്വീകരിച്ചിരുന്നു. കുടുംബത്തിൽ നിന്നും കൂടുതൽ പേർ ഇസ്ലാമിലേക്ക് പോകുന്നത് തടയാനായിരുന്നു കൊലപാതകം ഫൈസലിന് ഭീഷണിയുണ്ടായിരുന്നതായി മാതാവ് മീനാക്ഷി വെളിപ്പെടുത്തി

മലപ്പുറം ഡിവൈഎസ്പി പി എം പ്രദീപിന്റെ നേതൃത്വത്തിൽ രൂപവത്കരിച്ച പ്രത്യേക സംഘമാണ് അന്വേഷണം നടത്തുന്നത്. കൊണ്ടോട്ടി സിഐ എം മുഹമ്മദ് ഹനീഫയാണ് സംഘതലവൻ 

കൊല്ലപ്പെട്ട ഫൈസലിന്റെ സഹോദരീഭർത്താവ് കൊടിഞ്ഞിയിലെ പുല്ലാണി വിനോദ് (39), വിമുക്തഭടനും ആർ.എസ്.എസ് ശാരീരിക് ശിക്ഷക്കുമായി പരപ്പനങ്ങാടിയിലെ കോട്ടയിൽ ജയപ്രകാശ് (50), ഫൈസലിന്റെ അമ്മാവന്റെ മകൻ കൊടിഞ്ഞി ഫാറൂഖ് നഗറിലെ പുല്ലാണി സജീഷ് (32), കൊടിഞ്ഞി സ്വദേശികളും സഹോദരങ്ങളുമായ പുളിക്കൽ ഷാജി (39), പുളിക്കൽ ഹരിദാസൻ (30) എന്നിവരും കൊടിഞ്ഞി ചുള്ളിക്കുന്നിലെ ചാനത്ത് സുനി (39), കളത്തിൽ പ്രദീപ് (32), കൊടിഞ്ഞിയിൽ ഡ്രൈവിങ് പരിശീലനസ്ഥാപനം നടത്തുന്ന തൃക്കുളം പാലത്തിങ്ങലിലെ തയ്യിൽ ലിജീഷ് (ലിജു-27) എന്നിവരുമാണ് അറസ്റ്റിലായത്.
കൊലപാതകം നടത്തുന്നതിനായി ഗൂഢാലോചന നടത്തിയവരും സഹായംചെയ്തുകൊടുത്തവരുമാണ് ഇപ്പോൾ അറസ്റ്റിലായിരിക്കുന്നത്. കൃത്യം നടത്തുന്നതിൽ നേരിട്ടുപങ്കെടുത്ത മൂന്നുപേരെ തിരിച്ചറിഞ്ഞിട്ടുണ്ടെന്നും ഇവരെ ഉടനെ അറസ്റ്റുചെയ്യുമെന്നും ഡിവൈ.എസ്.പി. അറിയിച്ചു. വിവിധ സ്ഥലങ്ങളിൽ നിന്നായാണ് അന്വേഷണസംഘം ഇവരെ പിടികൂടിയത്.അറസ്റ്റിലായ എട്ട് പേരും സജീവ ആർ.എസ്.എസ് ബി.ജെ.പി പ്രവർത്തകരാണ് 


</doc>
<doc id="357531" url="https://ml.wikipedia.org/wiki?curid=357531" title="വെടിവച്ചാൻകോവിൽ">
വെടിവച്ചാൻകോവിൽ

തിരുവനന്തപുരം — കന്യാകുമാരി ദേശീയപാതയിൽ പള്ളിച്ചലിനും ബാലരാമപുരത്തിനും ഇടയിലായി സ്ഥിതിചെയ്യുന്ന ഒരു ഗ്രാമമാണ് വെടിവച്ചാൻകോവിൽ. ഈ സ്ഥലത്തിൻറെ പഴയ നാമം ആലുംമൂട് എന്നായിരുന്നു. ഇവിടെയുള്ള ഭൂതമ്മൻ കോവിലിൽ നിത്യേന നടന്നുവരുന്ന വെടിവഴിപാട് മൂലമാണ് ക്ഷേത്രത്തിനും അതുവഴി ഗ്രാമത്തിനും ഈ പേരുണ്ടായത്. നിരവധി വഴിയാത്രക്കാർ ഇതുവഴി പോകുമ്പോൾ ഇവിടെ കാണിക്കയിടാറുണ്ട്.


</doc>
<doc id="357532" url="https://ml.wikipedia.org/wiki?curid=357532" title="നേപ്പാളിലെ പട്ടണങ്ങളുടെ പട്ടിക">
നേപ്പാളിലെ പട്ടണങ്ങളുടെ പട്ടിക

നേപ്പാളിലെ പട്ടണങ്ങളുടെ പട്ടിക.


</doc>
<doc id="357535" url="https://ml.wikipedia.org/wiki?curid=357535" title="ജാനറ്റ് യെലൻ">
ജാനറ്റ് യെലൻ

അമേരിക്കൻ സാമ്പത്തിക ശാസ്ത്രവിദഗ്ദയാണ് ജാനറ്റ് യെലൻ.അമേരിക്കൻ ഫെഡറൽ റിസർവ് അദ്ധ്യക്ഷയാണ്.


</doc>
<doc id="357545" url="https://ml.wikipedia.org/wiki?curid=357545" title="വാദി അൽ ഹിതാൻ">
വാദി അൽ ഹിതാൻ

ഈജിപ്തിലെ ഫൈയും ഗവർണറേറ്റിൽ സ്ഥിതിചെയ്യുന്ന ചരിത്രാതീതകാല പ്രശസ്തിയുള്ള ഒരു പ്രദേശമാണ് വാദി അൽ ഹിതാൻ (, "Whale Valley") 

കെയ്റോ യിൽ നിന്നും ഏകദേശം 150 കി.മീ തെക്ക്പടിഞ്ഞാറ് ദിക്കിലാണ് വാദി അൽ ഹിതാൻ സ്ഥിതിചെയ്യുന്നത്. 2005 ജൂലൈയിൽ ഈ പ്രദേശത്തെ യുനെസ്കൊ ഒരു ലോക പൈതൃക കേന്ദ്രമായി പ്രഖ്യാപിച്ചു . ഇവിടെനിന്നും കണ്ടെടുക്കപ്പെട്ട തിമിംഗിലങ്ങളുടെ ഫോസീലുകളാണ് ഈ പ്രദേശത്തിന്റെ പ്രശസ്തി വർദ്ധിപ്പിക്കുന്നത്. തിമിംഗിലങ്ങളുടെ പരിണാമദിശയെ സംബന്ധിക്കുന്ന അമൂല്യമായ തെളിവുകളാണ് ഈ ഫോസിലുകൾ. ലോകത്തിൽ മറ്റൊരിടത്തും ഇത്രയും അധികം തിമിംഗില ഫോസിലുകൾ കണാൻ സാദ്ധിക്കില്ല. 



</doc>
<doc id="357548" url="https://ml.wikipedia.org/wiki?curid=357548" title="അലാസ്കയിലെ പക്ഷികളുടെ പട്ടിക">
അലാസ്കയിലെ പക്ഷികളുടെ പട്ടിക

അലാസ്ക ചെൿലിസ്റ്റ് കമ്മിറ്റി പ്രസിദ്ധീകരിച്ച അലാസ്ക സംസ്ഥാനത്തെ പക്ഷികളുടെ പട്ടികയാണിത്. യു.എസ് സംസ്ഥാനമായ അലാസ്കയിലെ കാട്ടിലും നാട്ടിലുമുള്ള എല്ലാ പക്ഷികളെയും ഈ ലിസ്റ്റിൽ ഉൾപ്പെടുത്തിയിരിക്കുന്നു.

താഴെ പറയുന്ന കോഡുകൾ ഏതാനും വർഗ്ഗങ്ങൾ സൂചിപ്പിക്കാൻ ഉപയോഗിക്കുന്നു:

Order: AnseriformesFamily: Anatidae

The family Anatidae includes the ducks and most duck-like waterfowl, such as geese and swans. These birds are adapted to an aquatic existence with webbed feet, bills which are flattened to a greater or lesser extent, and feathers that are excellent at shedding water due to special oils.

Order: GalliformesFamily: Phasianidae

Phasianidae consists of the pheasants and their allies. These are terrestrial species, variable in size but generally plump with broad relatively short wings. Many species are gamebirds or have been domesticated as a food source for humans.

Order: GaviiformesFamily: Gaviidae

Loons are aquatic birds the size of a large duck, to which they are unrelated. Their plumage is largely gray or black, and they have spear-shaped bills. Loons swim well and fly adequately, but are almost hopeless on land, because their legs are placed towards the rear of the body.

Order: PodicipediformesFamily: Podicipedidae

Grebes are small to medium-large freshwater diving birds. They have lobed toes and are excellent swimmers and divers. However, they have their feet placed far back on the body, making them quite ungainly on land.

Order: ProcellariiformesFamily: Diomedeidae

The albatrosses are amongst the largest of flying birds, and the great albatrosses from the genus "Diomedea" have the largest wingspans of any extant birds.

Order: ProcellariiformesFamily: Procellariidae

The procellariids are the main group of medium-sized "true petrels", characterized by united nostrils with medium septum and a long outer functional primary.

Order: ProcellariiformesFamily: Hydrobatidae

The storm petrels are the smallest seabirds, relatives of the petrels, feeding on planktonic crustaceans and small fish picked from the surface, typically while hovering. The flight is fluttering and sometimes bat-like.

Order: SuliformesFamily: Phalacrocoracidae

Cormorants are medium-to-large aquatic birds, usually with mainly dark plumage and areas of colored skin on the face. The bill is long, thin and sharply hooked. Their feet are four-toed and webbed, a distinguishing feature among the Pelecaniformes order.

Order: SuliformesFamily: Fregatidae

Frigatebirds are large seabirds usually found over tropical oceans. They are large, black or black-and-white, with long wings and deeply forked tails. The males have colored inflatable throat pouches. They do not swim or walk and cannot take off from a flat surface. Having the largest wingspan-to-body-weight ratio of any bird, they are essentially aerial, able to stay aloft for more than a week.

Order: PelecaniformesFamily: Pelecanidae

Pelicans are very large water birds with a distinctive pouch under their beak. Like other birds in the order Pelecaniformes, they have four webbed toes.

Order: PelecaniformesFamily: Ardeidae

The family Ardeidae contains the herons, egrets and bitterns. Herons and egrets are medium to large wading birds with long necks and legs. Bitterns tend to be shorter necked and more secretive. Members of Ardeidae fly with their necks retracted, unlike other long-necked birds such as storks, ibises and spoonbills.

Order: CathartiformesFamily: Cathartidae

The New World vultures are not closely related to Old World vultures, but superficially resemble them because of convergent evolution. Like the Old World vultures, they are scavengers, however, unlike Old World vultures, which find carcasses by sight, New World vultures have a good sense of smell with which they locate carcasses.

Order: AccipitriformesFamily: Pandionidae

Order: AccipitriformesFamily: Accipitridae

Accipitridae is a family of birds of prey, which includes hawks, eagles, kites, harriers and Old World vultures. These birds have very large powerful hooked beaks for tearing flesh from their prey, strong legs, powerful talons and keen eyesight.

Order: FalconiformesFamily: Falconidae

Falconidae is a family of diurnal birds of prey, notably the falcons and caracaras. They differ from hawks, eagles and kites in that they kill with their beaks instead of their talons.

Order: GruiformesFamily: Rallidae

Rallidae is a large family of small to medium-sized birds which includes the rails, crakes, coots and gallinules. The most typical family members occupy dense vegetation in damp environments near lakes, swamps or rivers. In general they are shy and secretive birds, making them difficult to observe. Most species have strong legs and long toes which are well adapted to soft uneven surfaces. They tend to have short, rounded wings and tend to be weak fliers.

Order: GruiformesFamily: Gruidae

Cranes are large, long-legged and long-necked birds. Unlike the similar-looking but unrelated herons, cranes fly with necks outstretched, not pulled back. Most have elaborate and noisy courting displays or "dances".

Order: CharadriiformesFamily: Charadriidae

The family Charadriidae includes the plovers, dotterels and lapwings. They are small to medium-sized birds with compact bodies, short, thick necks and long, usually pointed, wings. They are found in open country worldwide, mostly in habitats near water.

Order: CharadriiformesFamily: Haematopodidae

The oystercatchers are large, obvious and noisy plover-like birds, with strong bills used for smashing or prising open molluscs.

Order: CharadriiformesFamily: Recurvirostridae

Recurvirostridae is a family of large wading birds, which includes the avocets and stilts. The avocets have long legs and long up-curved bills. The stilts have extremely long legs and long, thin, straight bills.

Order: CharadriiformesFamily: Scolopacidae

Scolopacidae is a large diverse family of small to medium-sized shorebirds including the sandpipers, curlews, godwits, shanks, tattlers, woodcocks, snipes, dowitchers and phalaropes. The majority of these species eat small invertebrates picked out of the mud or soil. Different lengths of legs and bills enable multiple species to feed in the same habitat, particularly on the coast, without direct competition for food.

Order: CharadriiformesFamily: Glareolidae

Pratincoles have short legs, very long pointed wings and long forked tails. Their most unusual feature for birds classed as waders is that they typically hunt their insect prey on the wing like swallows, although they can also feed on the ground. Their short bills are an adaptation to aerial feeding.

Order: CharadriiformesFamily: Laridae

Laridae is a family of medium to large seabirds and includes gulls, terns, kittiwakes and skimmers. They are typically gray or white, often with black markings on the head or wings. They have stout, longish bills and webbed feet.

Order: CharadriiformesFamily: Stercorariidae

Skuas are in general medium to large birds, typically with gray or brown plumage, often with white markings on the wings. They have longish bills with hooked tips and webbed feet with sharp claws. They look like large dark gulls, but have a fleshy cere above the upper mandible. They are strong, acrobatic fliers.

Order: CharadriiformesFamily: Alcidae

The family Alcidae includes auks, murres and puffins. These are short winged birds that live on the open sea and normally only come ashore for breeding.

Order: ColumbiformesFamily: Columbidae

Pigeons and doves are stout-bodied birds with short necks and short slender bills with a fleshy cere.

Order: CuculiformesFamily: Cuculidae

The family Cuculidae includes cuckoos, roadrunners and anis. These birds are of variable size with slender bodies, long tails and strong legs. The Old World cuckoos are brood parasites.

Order: StrigiformesFamily: Strigidae

Typical owls are small to large solitary nocturnal birds of prey. They have large forward-facing eyes and ears, a hawk-like beak and a conspicuous circle of feathers around each eye called a facial disk.

Order: CaprimulgiformesFamily: Caprimulgidae

Nightjars are medium-sized nocturnal birds that usually nest on the ground. They have long wings, short legs and very short bills. Most have small feet, of little use for walking, and long pointed wings. Their soft plumage is cryptically colored to resemble bark or leaves.

Order: ApodiformesFamily: Apodidae

The swifts are small birds which spend the majority of their lives flying. These birds have very short legs and never settle voluntarily on the ground, perching instead only on vertical surfaces. Many swifts have very long, swept-back wings which resemble a crescent or boomerang.

Order: ApodiformesFamily: Trochilidae

Hummingbirds are small birds capable of hovering in mid-air due to the rapid flapping of their wings. They are the only birds that can fly backwards.

Order: UpupiformesFamily: Upupidae

This black, white and pink bird is quite unmistakable, especially in its erratic flight, which is like that of a giant butterfly. It is the only member of its family. The song is a trisyllabic "oop-oop-oop", which gives rise to its English and scientific names.

Order: CoraciiformesFamily: Alcedinidae

Kingfishers are medium-sized birds with large heads, long, pointed bills, short legs and stubby tails.

Order: PiciformesFamily: Picidae

Woodpeckers are small to medium-sized birds with chisel-like beaks, short legs, stiff tails and long tongues used for capturing insects. Some species have feet with two toes pointing forward and two backward, while several species have only three toes. Many woodpeckers have the habit of tapping noisily on tree trunks with their beaks.

Order: PasseriformesFamily: Tyrannidae

Tyrant flycatchers are Passerine birds which occur throughout North and South America. They superficially resemble the Old World flycatchers, but are more robust and have stronger bills. They do not have the sophisticated vocal capabilities of the songbirds. Most, but not all, are rather plain. As the name implies, most are insectivorous.

Order: PasseriformesFamily: Laniidae

Shrikes are passerine birds known for their habit of catching other birds and small animals and impaling the uneaten portions of their bodies on thorns. A typical shrike's beak is hooked, like a bird of prey.

Order: PasseriformesFamily: Vireonidae

The vireos are a group of small to medium-sized passerine birds restricted to the New World. They are typically greenish in color and resemble wood warblers apart from their heavier bills.

Order: PasseriformesFamily: Corvidae

The family Corvidae includes crows, ravens, jays, choughs, magpies, treepies, nutcrackers and ground jays. Corvids are above average in size among the Passeriformes, and some of the larger species show high levels of intelligence.

Order: PasseriformesFamily: Alaudidae

Larks are small terrestrial birds with often extravagant songs and display flights. Most larks are fairly dull in appearance. Their food is insects and seeds.

Order: PasseriformesFamily: Hirundinidae

The family Hirundinidae is a group of passerines characterized by their adaptation to aerial feeding. These adaptations include a slender streamlined body, long pointed wings and short bills with a wide gape. The feet are adapted to perching rather than walking, and the front toes are partially joined at the base.

Order: PasseriformesFamily: Paridae

The Paridae are mainly small stocky woodland species with short stout bills. Some have crests. They are adaptable birds, with a mixed diet including seeds and insects.

Order: PasseriformesFamily: Sittidae

Nuthatches are small woodland birds. They have the unusual ability to climb down trees head first, unlike other birds which can only go upwards. Nuthatches have big heads, short tails and powerful bills and feet.

Order: PasseriformesFamily: Certhiidae

Treecreepers are small woodland birds, brown above and white below. They have thin pointed down-curved bills, which they use to extricate insects from bark. They have stiff tail feathers, like woodpeckers, which they use to support themselves on vertical trees.

Order: PasseriformesFamily: Troglodytidae

Wrens are small and inconspicuous birds, except for their loud songs. They have short wings and thin down-turned bills. Several species often hold their tails upright.

Order: PasseriformesFamily: Cinclidae

Dippers are small, stout, birds that feed in cold, fast moving streams.

Order: PasseriformesFamily: Regulidae

The kinglets are a small family of birds which resemble the titmice. They are very small insectivorous birds in the genus "Regulus". The adults have colored crowns, giving rise to their names.

Order: PasseriformesFamily: Locustellidae

Order: PasseriformesFamily: Acrocephalidae

Order: PasseriformesFamily: Phylloscopidae

Order: PasseriformesFamily: Sylviidae

The family Sylviidae is a group of small insectivorous passerine birds. They mainly occur as breeding species, as the common name implies, in Europe, Asia and, to a lesser extent, Africa. Most are of generally undistinguished appearance, but many have distinctive songs.

Order: PasseriformesFamily: Muscicapidae

This a large family of small passerine birds restricted to the Old World. Species below only occur in North America as vagrants. The appearance of these birds is highly varied, but they mostly have weak songs and harsh calls.

Order: PasseriformesFamily: Turdidae

The thrushes are a group of passerine birds that occur mainly but not exclusively in the Old World. They are plump, soft plumaged, small to medium-sized insectivores or sometimes omnivores, often feeding on the ground. Many have attractive songs.

Order: PasseriformesFamily: Mimidae

The mimids are a family of passerine birds which includes thrashers, mockingbirds, tremblers and the New World catbirds. These birds are notable for their vocalization, especially their remarkable ability to mimic a wide variety of birds and other sounds heard outdoors. The species tend towards dull grays and browns in their appearance.

Order: PasseriformesFamily: Sturnidae

Starlings are small to medium-sized passerine birds. They are medium-sized passerines with strong feet. Their flight is strong and direct and they are very gregarious. Their preferred habitat is fairly open country, and they eat insects and fruit. Plumage is typically dark with a metallic sheen.

Order: PasseriformesFamily: Prunellidae

The accentors are small, fairly drab birds with thin sharp bills superficially similar, but unrelated to, sparrows. They are endemic to the Palearctic and only appear in North America as a vagrant.

Order: PasseriformesFamily: Motacillidae

Motacillidae is a family of small passerine birds with medium to long tails. They include the wagtails, longclaws and pipits. They are slender, ground feeding insectivores of open country.

Order: PasseriformesFamily: Bombycillidae

The waxwings are a group of birds with soft silky plumage and unique red tips to some of the wing feathers. In the Bohemian and cedar waxwings, these tips look like sealing wax and give the group its name. These are arboreal birds of northern forests. They live on insects in summer and berries in winter.

Order: PasseriformesFamily: Ptiliogonatidae

The silky-flycatchers are a small family of passerine birds which occur mainly in Central America, although the range of one species extends to central California. They are related to waxwings and like that group, have soft silky plumage, usually gray or pale-yellow. They have small crests.

Order: PasseriformesFamily: Calcariiidae

Order: PasseriformesFamily: Parulidae

The wood warblers are a group of small often colorful passerine birds restricted to the New World. Most are arboreal, but some like the ovenbird and the two waterthrushes, are more terrestrial. Most members of this family are insectivores.

Order: PasseriformesFamily: Emberizidae

Emberizidae is a large family of passerine birds. They are seed-eating birds with distinctively shaped bills. In Europe, most species are called buntings. In North America, most of the species in this family are known as sparrows, but these birds are not closely related to the Old World sparrows which are in the family Passeridae. Many emberizid species have distinctive head patterns. There are 275 species worldwide, 60 North American species and 30 Alaska species.

Order: PasseriformesFamily: Cardinalidae

The cardinals are a family of robust, seed-eating birds with strong bills. They are typically associated with open woodland. The sexes usually have distinct plumages.

Order: PasseriformesFamily: Icteridae

The icterids are a group of small to medium-sized, often colorful passerine birds restricted to the New World and include the grackles, New World blackbirds and New World orioles. Most species have black as a predominant plumage color, often enlivened by yellow, orange or red.

Order: PasseriformesFamily: Fringillidae

Finches are seed-eating passerine birds, that are small to moderately large and have a strong beak, usually conical and in some species very large. All have twelve tail feathers and nine primaries. These birds have a bouncing flight with alternating bouts of flapping and gliding on closed wings, and most sing well.

Order: PasseriformesFamily: Passeridae

Old World sparrows are small passerine birds. In general, sparrows tend to be small plump brownish or grayish birds with short tails and short powerful beaks. Sparrows are seed eaters, but they also consume small insects.




</doc>
<doc id="357551" url="https://ml.wikipedia.org/wiki?curid=357551" title="ഓൾഡ്ബോയ്">
ഓൾഡ്ബോയ്

ഓൾഡ്ബോയ് () 2003 -ൽ പുറത്തിറങ്ങിയ ദക്ഷിണ കൊറിയൻ മിസ്റ്ററി ത്രില്ലർ നിയോ-നോഹ്വ ചലച്ചിത്രമാണ്. പാർക് ചാൻ-വൂക് ആണ് ഈ ചലച്ചിത്രത്തിന്റെ സംവിധായകൻ. ഇതേ പേരിലുള്ള ജാപ്പനീസ് മാംഗ (നോബുവാകി മിനേഗിഷി, ഗാരൺ സുചിയ എന്നീ ആൾക്കാർ തയ്യാറാക്കിയത്) അടിസ്ഥാനമാക്കിയാണ് ഈ ചിത്രം രൂപപ്പെടുത്തിയിരിക്കുന്നത് "ദ വെൻജിയൻസ് ട്രിലോജിയിലെ" രണ്ടാമത്തെ ചിത്രമാണിത്. "സിമ്പതി ഫോർ മിസ്റ്റർ വെൻജിയൻസ്" ആണ് ഇതിനു മുൻപ് വന്ന ചിത്രം. "സിമ്പതി ഫോർ ലേഡി വെൻജിയൻസ്" ഇതിനു ശേഷം വന്നതാണ്.

ഓ ഡേ-സു എന്നയാളുടെ ജീവിതമാണ് ഈ ചിത്രം പിന്തുടരുന്നത്. ഇദ്ദേഹം 15 വർഷക്കാലം ഒരു ഹോട്ടൽ മുറിയിൽ തടങ്കലിലായിരുന്നു. ആരാണ് തന്നെ പിടികൂടിയതെന്നോ എന്തിനാണ് തന്നെ തടവിലാക്കിയിരിക്കുന്നതെന്നോ അറിയാതെയാണ് ഇദ്ദേഹം 15 വർഷം ചിലവഴിക്കുന്നത്. സ്വന്തന്ത്രനാകുമ്പോൾ താൻ വീണ്ടും അക്രമത്തിന്റെയും ഗൂഢാലോചനയുടെയും തടങ്കലിലാണെന്ന് ഇദ്ദേഹം മനസ്സിലാക്കുന്നു. പ്രതികാരം ചെയ്യാനുള്ള ഇയാളുടെ ആഗ്രഹം ഒരു യുവതിയായ സൂചി പാചകക്കാരിയുമായുള്ള പ്രേമവുമായി ഇടകലർന്നാണ് മുന്നോട്ട് പോകുന്നത്. 

2004-ലെ കാൻ ചലച്ചിത്രോത്സവത്തിൽ ഈ ചിത്രത്തിന് ഗ്രാന്റ് പ്രീ പുരസ്കാരം ലഭിച്ചു. ക്വെന്റിൻ ടറാന്റിനോ ഈ ചിത്രത്തെ അകമഴിഞ്ഞ് പ്രശംസിക്കുകയുണ്ടായി. അമേരിക്കയിൽ നല്ല സ്വീകരണമാണ് ചിത്രത്തിന് ലഭിച്ചത്. റോജർ എബർട്ടിന്റെ അഭിപ്രായത്തിൽ "എന്ത് പ്രദർശിപ്പിക്കുന്നു എന്നതിലൂടെയല്ല, മൂടുപടങ്ങൾ എല്ലാം അഴിച്ചുകളയുമ്പോൾ മനുഷ്യന്റെ മനസ്സിന്റെ ആഴം എത്രയുണ്ടെന്ന് വെളിവാക്കുന്നതിലൂടെയാണ് "ഓൾഡ്ബോയ്" ശക്തമായ ഒരു സിനിമയാകുന്നത്". 2008 -ൽ സിഎൻഎൻ ഈ ചിത്രത്തെ പുറത്തിറങ്ങിയിട്ടുള്ളതിൽ ഏറ്റവും മികച്ച പത്ത് ഏഷ്യൻ ചിത്രങ്ങളിൽ ഒന്നായി തിരഞ്ഞെടുത്തു.

ഇതേ പേരിലുള്ള അമേരിക്കൻ റീമേക്ക് 2013 -ൽ പുറത്തിറങ്ങുകയുണ്ടായി. സ്പൈക്ക് ലീ ആയിരുന്നു ഇത് സംവിധാനം ചെയ്തത്.



</doc>
<doc id="357555" url="https://ml.wikipedia.org/wiki?curid=357555" title="ഒഗൂർ ഭാഷകൾ">
ഒഗൂർ ഭാഷകൾ

തുർക്കിക് ഭാഷാ കുടുംബത്തിലെ ഒരു കൂട്ടം ഭാഷകളുടെ ശാഖയാണ് ഒഗൂർ ഭാഷകൾ. ഒഗുർ, ഒഗൂറിക്, ബൽഗർ, പ്രി പ്രോ ബൾഗേറിക്, ലിർ തുർക്കിക്, ആർ തുർക്കിക് എന്നീ പേരുകളിലേല്ലാം ഈ ഭാഷാ കൂട്ടം അറിയപ്പെടുന്നുണ്ട്. ഈ ഭാഷാ കുടുംബത്തിൽ ഇപ്പോൾ നിലനിൽക്കുന്ന ഏക ഭാഷ മധ്യ റഷ്യയിൽ നിലനിൽക്കുന്ന ചുവാഷ് ഭാഷയാണ്.
ഈ ഭാഷാ കുടുംബത്തിലുള്ള ഭാഷകൾ ചില നാടോടികളായ ആദിവാസി വിഭാഗങ്ങൾ സംസാരിക്കുന്നുണ്ട്. ഒനോഗുർസ്, ബൽഗർസ്, കസാര്‌സ് പോലുള്ള ആദിമ ജനവിഭാഗങ്ങളാണ് ഈ ഭാഷകൾ സംസാരിക്കുന്നത്. 


</doc>
<doc id="357560" url="https://ml.wikipedia.org/wiki?curid=357560" title="ഭരത്പൂർ">
ഭരത്പൂർ

ഭരത്പൂർ എന്നതു കൊണ്ട് ഉദ്ദശിക്കുന്നത്:




</doc>
<doc id="357562" url="https://ml.wikipedia.org/wiki?curid=357562" title="പ്രശ്ന ഉപനിഷത്">
പ്രശ്ന ഉപനിഷത്

ഉപനിഷത്തുക്കളുടെ പട്ടികയിൽ നാലാം സ്ഥാനമാണ് പ്രശ്ന ഉപനിഷത്തിനുള്ളത് .അഥർവ വേദത്തിലെ ഉപനിഷത്താണ് പ്രശ്ന ഉപനിഷത് .മൂന്ന് അധ്യായങ്ങളാണ് ആറു ഖണ്ഡങ്ങളായും പ്രശ്ന ഉപനിഷത് വിഭജിക്കപ്പെട്ടിരിക്കുന്നു .പേര് സൂചിപ്പിക്കുന്നതുപോലെ ചോദ്യങ്ങളുടെ ഉപനിഷത് ആണ് പ്രശ്ന ഉപനിഷത് . ജിജ്ഞാസുക്കളായ ഏതാനും പേർ പിപ്പലാദ മഹർഷിയെ ചില ചോദ്യങ്ങളുമായി സമീപിക്കുന്നു .മഹർഷി തന്റെ അറിവിനനുസരിച്ചു അവക്കുള്ള ഉത്തരം നൽകുന്നു .ഇതാണ് പ്രശ്ന ഉപനിഷത്തിന്റെ ഇതിവൃത്തം ..താഴെപ്പറയുന്നവയാണ് ചോദ്യങ്ങൾ 

1. ജീവൻ എങ്ങനെയാണ് ഉണ്ടായത് ?

2. ജീവനുള്ള വസ്തു എന്താണ് ?

3. മനുഷ്യന്റെ നിലനിൽപ് എങ്ങനെയാണ്? അങ്ങനെ ആയതെന്തുകൊണ്ട് ?

4. മനുഷ്യനിലെ മാനവികത എന്താണ് ?

5 .എന്താണ് ധ്യാനം ?എന്തിനു ധ്യാനിക്കണം ?

6.മനുഷ്യനിലെ മരണമില്ലാത്ത വസ്തു എന്താണ്? 


</doc>
<doc id="357564" url="https://ml.wikipedia.org/wiki?curid=357564" title="പനയത്തേരി">
പനയത്തേരി

ഇന്ത്യയിലെ കേരളം സംസ്ഥാനത്തെ തിരുവനന്തപുരം ജില്ലയിലെ പള്ളിച്ചൽ പഞ്ചായത്തിലെ ഒരു പ്രദേശം .തിരുവന്തപുരം നഗരത്തിൽ നിന്നും തെക്കുമാറി ഏതാണ്ട് പതിനാലു കിലോമീറ്റര് അകലെയാണ് ഈ സ്ഥലം .ബാലരാമപുരം പട്ടണത്തിൽനിന്നും ഒരു കിലോമീറ്റര് വടക്കായിട്ടാണ് ഈസ്ഥലം സ്ഥിതിചെയ്യുന്നത് .വടക്കേവിള,തന്നിവിള ഇവയാണ് സമീപ സ്ഥലങ്ങൾ .സമുദ്രനിരപ്പിൽ നിന്നും ഏതാണ്ട് 50 മീറ്റർ ഉയരത്തിലാണ് ഈ പ്രദേശം .ബാലരാമപുരം റെയിൽവേ സ്റ്റേഷൻ എവിടെനിന്നും ഒരു കിലോമീറ്റര് ദൂരെയാണ് .പള്ളിച്ചൽ പഞ്ചായത്തിലെ പത്താം വാർഡിലാണ് പനയത്തേരി സ്ഥിതിചെയ്യുന്നത്.ഇവിടെനിന്നും സഹ്യപർവതത്തിന്റെ തെക്കൻ മേഖല നേരിട്ട് കാണാം


</doc>
<doc id="357569" url="https://ml.wikipedia.org/wiki?curid=357569" title="കോളോ (അഗ്നിപർവ്വതം)">
കോളോ (അഗ്നിപർവ്വതം)

ഇന്തോനേഷ്യയിൽ സ്ഥിതിചെയ്യുന്ന ഒരു സ്ട്രാറ്റോഅഗ്നിപർവ്വതമാണ് കോളോ (Colo). സുലവേസിയിലെ വടക്കൻ മേഖലയിലെ ടോമിനി ഉൾക്കടലിൽ ഈ അഗ്നിപർവ്വതം യുന-യുന എന്ന ഒരു ദ്വീപ് സൃഷ്ടിക്കുന്നു.ഈ അഗ്നി പർവ്വതം വളരെ വിശാലമാണ്, എന്നാൽ  ഇതിന്റെ ഉയരം സമുദ്രനിരപ്പിൽ നിന്നും 507 മീറ്റർ (1,663 ft) മാത്രമാണ്. ഈ അഗ്നിപർവ്വതത്തിൽ മൂന്ന് തവണ മാത്രമാണ് സ്ഫോടനം ഉണ്ടായതായി രേഖപ്പെടുത്തിയിട്ടുണ്ട്. അതിൽ രണ്ടു സ്ഫോടനങ്ങൾ നാശനഷ്ടങ്ങൾ ഉണ്ടാക്കും വിധമായിരുന്നു.

അഗ്നിപർവ്വത സ്ഫോടകതീവ്രതാസൂചിക യിൽ മൂന്ന് രേഖപ്പടുത്തിയ വൻ സ്ഫോടനമായിരുന്നു ഇത്. 

സ്ഫോടനസമയത്ത് ജനങ്ങളെ അവിടെനിന്നും ഒഴിപ്പിച്ചിരുന്നു. വസ്തുക്കൾക്ക് നാശനഷ്ടം ഉണ്ടായി.

മാരകമായ ഈ സ്ഫോടനം അഗ്നിപർവ്വത സ്ഫോടകതീവ്രതാസൂചികയിൽ 4 രേഖപ്പെടുത്തി. 

സ്ഫോടനസമയത്ത് ജനങ്ങളെ അവിടെനിന്നും ഒഴിപ്പിച്ചിരുന്നതിനാൽ ആളപായമൊന്നും ഉണ്ടായില്ല. പക്ഷെ വസ്തുക്കൾക്ക് നാശനഷ്ടം ഉണ്ടായി.
<br>
<br>
<br>


</doc>
<doc id="357579" url="https://ml.wikipedia.org/wiki?curid=357579" title="തൊടിയൂർ">
തൊടിയൂർ

കൊല്ലം ജില്ലയിലെ കരുനാഗപ്പള്ളി താലൂക്കിലെ ഗ്രാമമാണ് തൊടിയൂർ


മലയാളം ആണ് പ്രധാന ഭാഷ.




</doc>
<doc id="357581" url="https://ml.wikipedia.org/wiki?curid=357581" title="കോഡി സിംപ്സൺ">
കോഡി സിംപ്സൺ

ഒരു ഓസ്ട്രേലിയൻ ഗായകനും ഗാനരചയിതാവും അഭിനേതാവുമാണ് കോഡി റോബർട്ട് സിംപ്സൺ (ജനനം 11 ജനുവരി 1997).


</doc>
<doc id="357588" url="https://ml.wikipedia.org/wiki?curid=357588" title="നെല്ലുവായ">
നെല്ലുവായ

കേരളത്തിലെ തൃശ്ശൂർ ജില്ലയിൽ തലപ്പിള്ളി താലൂക്കിൽ ഉൾപ്പെടുന്ന ഒരു ഗ്രാമമാണ് നെല്ലുവായ. തൃശ്ശൂർ, ഗുരുവായൂർ, കുന്നംകുളം, വടക്കാഞ്ചേരി ടൗണുകളുടെ ഇടയിൽ കേച്ചേരിപ്പുഴയുടെ വടക്കേക്കരയിലാണ് ഈ ഗ്രാമം സ്ഥിതി ചെയ്യുന്നത്. എരുമപ്പെട്ടി പഞ്ചായത്തിലുള്ള ഈ ഗ്രാമം ഇവിടെയുള്ള ധന്വന്തരിക്ഷേത്രത്തിന്റെ പേരിൽ പ്രശസ്തമാണ്. 

2001 ലെ സെൻസസ് പ്രകാരം നെല്ലുവായയിലെ ആകെയുള്ള ജനസംഖ്യ 5495 ആണ്. അതിൽ 2601 പുരുഷന്മാരും 2894 സ്ത്രീകളും ആണ്. 

തൃശ്ശൂർ ജില്ലാ ആസ്ഥാനത്ത് നിന്നും 21 കിലോമീറ്റർ വടക്കുപടിഞ്ഞാറുമാറിയാണ് നെല്ലുവായ സ്ഥിതി ചെയ്യുനത്. വടക്കാഞ്ചേരിയിൽ നിന്നും 12 കിലോമീറ്ററും തലസ്ഥാനനഗരിയിൽ നിന്നും 303 കിലോമീറ്ററുമുണ്ട്. നെല്ലുവായ കിഴക്ക് മങ്കാടി ഗ്രാമം, പടിഞ്ഞാറ് എരുമപ്പെട്ടി, വടക്ക് കുട്ടഞ്ചേരി എന്നീ ഗ്രാമങ്ങളാൽ ചുറ്റപ്പെട്ടിരിക്കുന്നു. പ്രധാന ക്ഷേത്രമായ ധന്വന്തരീക്ഷേത്രത്തെക്കൂടാതെ മുല്ലയ്ക്കൽ ഭഗവതിക്ഷേത്രം, സെന്റ് ജോർജ് പള്ളി എന്നിവയും ഗ്രാമത്തിലുണ്ട്. 



</doc>
<doc id="357592" url="https://ml.wikipedia.org/wiki?curid=357592" title="തഴവ">
തഴവ

കൊല്ലം ജില്ലയിലെ കരുനാഗപ്പള്ളി താലൂൂക്കിലെ ഒരുഗ്രാമമാണ് തഴവസെൻസസ് വിവരങ്ങൾ 2011.

http://www.census2011.co.in/data/village/628359-thazhava-kerala.html


</doc>
<doc id="357596" url="https://ml.wikipedia.org/wiki?curid=357596" title="മൊഹമ്മദ് റേസ പഹ്‌ലവി">
മൊഹമ്മദ് റേസ പഹ്‌ലവി

മൊഹമ്മദ് റേസ പഹ്‌ലവി (, ;26 October 1919 – 27 July 1980) മൊഹമ്മദ് റേസ ഷാ ) ഇറാനിലെ ഷാ ആയിരുന്നു. 1941 സെപ്റ്റംബർ 16 നു ഇറാന്റെ ഷാ ആയി അധികാരമേറ്റെടുത്ത മൊഹമ്മദ് റേസ പഹ്‌ലവി, 1979 ഫെബ്രുവരി 11നു ഇറാനിയൻ ഇസ്ലാമിക് വിപ്ലവശേഷം അധികാരഭ്രഷ്ടനാക്കപ്പെട്ടു. 1967 ഒക്ടോബർ 26നു അദ്ദേഹം ഷാഹൻഷാ (ചക്രവർത്തി) എന്ന നാമം സ്വീകരിച്ചു. ഇറാനിലെ രാജവംശത്തിലെ രണ്ടാമത്തെയും അവസാനത്തെയും രാജാവായിരുന്നു അദ്ദേഹം. ഇതുകൂടാതെ അനേകം മറ്റു നാമങ്ങൾ അദ്ദേഹം വഹിച്ചിട്ടുണ്ട്. ആര്യമെഹർ (ആര്യന്മാരുടെ ദീപം), ബൊസോർഗ് ആർടെഷ്ടാരാൻ(യോദ്ധാക്കളുടെ തലവൻ) തുടങ്ങിയവ.

രണ്ടാം ലോകമഹായുദ്ധത്തിൽ ഇംഗ്ലിഷ്-സോവിയറ്റ് അധിനിവേശം ഇറാനിൽ നടന്ന സമയത്താണ് അദ്ദേഹം അധികാരത്തിലെത്തിയത്. മൊഹമ്മദ് റേസ ഷായുടെ കാലത്ത് ഇറാന്റെ എണ്ണവ്യവസായം ഭാഗികമായി ദേശീയവത്കരിച്ചു. ജനാധിപത്യപരമായി അധികാരത്തിലെത്തിയ പ്രധാനമന്ത്രിയായിരുന്ന മൊ ഹമ്മെദ് മൊസദ്ദെഘ് ആണിതിനു നേതൃത്വം വഹിച്ചത്. എന്നാൽ യു എസ്- യു കെ സഹായത്തോടെ നടന്ന അട്ടിമറിയിലൂടെ മൊഹമ്മെദ് മൊസദ്ദെഘ് അധികാര ഭ്രഷ്ടനായി. അതോടെ പാശ്ചാത്യരാജയങ്ങളുടെ എണ്ണ കമ്പനികൾ തിരിച്ചുവന്നു. മൊഹമ്മദ് റേസ പഹ്‌ലവിയുടെ കാലത്ത് സൈറസ് സ്ഥാപിച്ച പേർഷ്യൻ സാമ്രാജ്യത്തിന്റെ തുടർച്ചയായ 2500ആം വാർഷികം ആചരിക്കുകയുണ്ടായി. ഈ സമയം മൊഹമ്മദ് റേസ പഹ്‌ലവി ഇറാനിയൻ കലണ്ടർ സൈറസിന്റെ സാമ്രാജ്യരൂപീകരണവുമായി ബന്ധപ്പെട്ട് പരിഷ്കരിച്ചു. മൊഹമ്മദ് റേസ പഹ്‌ലവി ധവളവിപ്ലവം എന്നപേരിൽ ഇറാനെ ലോകത്തെ ഏറ്റവും വലിയ ലോകശക്തിയാക്കാൻ ഉന്നതമായ സാമ്പത്തിക സാമൂഹിക പരിഷ്കാരത്തിനു ശ്രമംതുടങ്ങി. രാജ്യത്തെ ആധുനികവത്കരിക്കാനും ചില വ്യവസായങ്ങളെ ദേശീയവത്കരിക്കാനും സ്ത്രീകൾക്ക് സ്വാതന്ത്ര്യം അനുവദിക്കാനും ശ്രമിച്ചു. 

ഒരു മതെതര മുസ്ലിം ആയിരുന്ന പഹ്‌ലവിക്ക് മതനേതാക്കളിൽനിന്നും തീവ്രമതവിശ്വാസികളിൽനിന്നും കടുത്ത എതിർപ്പു നേരിടേണ്ടിവന്നു. പ്രധാനമായി, ഷിയ മതനേതാക്കൾ, തൊഴിലാളിവർഗ്ഗം, എന്നിവർ അദ്ദേഹത്തിന്റെ ശക്തമായ ആധുനികവത്കരണത്തെയും മതേതരവത്കരണവും പാരമ്പര്യവാണിക്കുകളായ ബസാറികളോടുള്ള സമരം, ഇസ്രായേലുമായുള്ള ബന്ധം, അദ്ദേഹത്തിനുചുറ്റുമുണ്ടായിരുന്ന അഴിമതി, അദ്ദേഹത്തിന്റെ കുടുംബം, ഭരണത്തിലുള്ള വരേണ്യവർഗ്ഗം എന്നീ ഘടകങ്ങളുടെ എതിർപ്പ് അദ്ദേഹത്തിനു നേരിടേണ്ടിവന്നു. ഇറാനിയൻ കമ്യൂണിസ്റ്റ് പാർട്ടിയായ തുദേ പാർട്ടിയെ നിരോധിച്ചതും ഇറാനിയൻ ഇന്റലിജൻസ് ഏജൻസിയുടെ പാർട്ടി ആഭിമുഖ്യത്തെ എതിർത്തതും കൂടുതൽ എതിർപ്പിനു ഇടയാക്കി. 1978ൽ രാഷ്ട്രീയ തടവുകാരുടെ എണ്ണം 2200 ആയിരുന്നു. 

മറ്റു പല ഘടകങ്ങളും അദ്ദേഹത്തിനോടുള്ള എതിർപ്പിനു വകവച്ചു. കമ്യൂണിസ്റ്റു പാർട്ടിയുടെ സ്വാധീനം വർദ്ധിച്ചുവന്നതും ഇസ്ലാമിസ്റ്റുകളുമായി നിരന്തരം നടന്ന സംഘർഷവും അദ്ദേഹത്തിന്റെ ഭരണത്തിനു യു കെ, യു എസ് എന്നീ രാജയങ്ങളുടെ പിന്തുണയും രാജ്യത്ത് അസ്ഥിരത സൃഷ്ടിച്ചു. ഇത് ഇറാനിയൻ വിപ്ലവത്തിലേയ്ക്ക് നയിച്ചു. 1979ൽ ആണിതു നടന്നത്. ജനുവരി 17 നു ഇറാൻ വിട്ടു പോകാൻ അദ്ദേഹത്തെ നിർബന്ധിതനാക്കി. അധികം താമസിക്കാതെതന്നെ, ഇരാനിയൻ രാജഭരണം അവസാനിപ്പിക്കപ്പെട്ടു. ഇറാനെ ഇസ്ലാമിക് രിപ്പബ്ലിക്ക് ആയി പ്രഖ്യാപിക്കപ്പെട്ടു. ആയത്തൊള്ള ഖൊമൈനി ആ രാജ്യത്തിന്റെ തലവനുമായി അവരോധിക്കപ്പെട്ടു. തിരികെ വന്നാൽ തൂക്കിക്കൊല്ലുമെന്നതിനാൽ ഈജിപ്റ്റിലെ പ്രസിഡന്റായ അന്വർ സാദത്ത് അദ്ദേഹത്തിനു രാഷ്ട്രീയ അഭയം നൽകിയതിനാൽ അവിടെവച്ചുതന്നെ അദ്ദേഹം മരണമടഞ്ഞു. പിന്നീടു ഇറാനിൽ ഷാ അധികാരത്തിൽ വന്നിട്ടില്ലാത്തതിനാൽ അദ്ദേഹത്തെ ഷാ എന്നു തന്നെ വിളിക്കപ്പെട്ടു. 
റേസ പഹ്ലവിയുടെ മകനായി ടെഹ്രാനിൽ ജനിച്ചു. പഹ്ലവി വംശത്തിൽ ഷായുടെ മൂത്ത മകനായിരുന്നു. അഷ്രഫ് പഹ്ലവി എന്ന ഇരട്ട സഹോദരിയുടെ കൂടെയാണു ജനനം. 
1950ൽ ഇറാനിൽ എണ്ണ പ്രതിസന്ധി നേരിട്ടു. ഇത് അതുവരെ ഇറാനിയൻ എണ്ണവിപണി നിയന്ത്രിച്ചിരുന്ന അമേരിക്കയുടെയും ഇംഗ്ലണ്ടിന്റെയും എണ്ണക്കമ്പനികൾ ദേശവത്കരിക്കാൻ സർക്കാർ തീരുമാനിക്കുന്നതിലേയ്ക്കു നയിച്ചു. അന്നു ജനാധിപത്യപരമായി അധികാരത്തിലെത്തിയ പ്രധാനമന്ത്രിയായിരുന്ന മൊഹമ്മെദ് മൊസദ്ദെഘ് ആണിതിനു നേതൃത്വം വഹിച്ചത്. ബ്രിട്ടന്റെ എണ്ണക്കമ്പനികൾ ദേശസാൽക്കരിച്ചത് ബ്രിട്ടന്റെ സമ്പദ്വ്യവസ്ഥയെ ബാധിച്ചു. അമേരിക്കൻ കമ്പനികളും ദേശസാൽക്കരണത്തിൽ നഷ്ടമായതിനാൽ അവർ സി ഐ എ യുടെ സഹായത്താൽ അട്ടിമറിശ്രമം നടത്തി പ്രധാനമന്ത്രിയെ താഴെയിറക്കി. 

മൊഹമ്മദ് റേസ പഹ്‌ലവിക്ക് കുറഞ്ഞത് രണ്ടു കൊലപാതകശ്രമങ്ങളെ അതിജീവിക്കേണ്ടിവന്നിട്ടുണ്ട്.


</doc>
<doc id="357601" url="https://ml.wikipedia.org/wiki?curid=357601" title="ഹരിതരസതന്ത്രം">
ഹരിതരസതന്ത്രം

സുസ്ഥിരമായി നിലനിൽക്കുന്ന ഉൽപ്പന്നങ്ങളുടെ നിർമ്മാണം ലക്ഷ്യമാക്കി കൊണ്ട് പ്രവർത്തിക്കുന്ന ഒരു രസതന്ത്ര, രാസ എഞ്ചിനിയറിങ് ശാസ്ത്ര ശാഖയാണ് ഹരിത രസതന്ത്രം അഥവാ സുസ്ഥിര രസതന്ത്രം.

</doc>
<doc id="357620" url="https://ml.wikipedia.org/wiki?curid=357620" title="കരിങ്കപ്പാറ">
കരിങ്കപ്പാറ

മലപ്പുറം ജില്ലയിലെ തിരൂർ താലൂക്കിലെ ഒഴൂർ പഞ്ചായത്തിലെ 8,9,10 എന്നീ വാർഡുകൾ അടങ്ങുന്ന ഒരു ചെറിയ ഗ്രാമമാണ് കരിങ്കപ്പാറ.


</doc>
<doc id="357623" url="https://ml.wikipedia.org/wiki?curid=357623" title="സൊ-കാർ തടാകം">
സൊ-കാർ തടാകം

സൊ-കാർ അല്ലെങ്കിൽ ഷൊ-കാർ, എന്നത് വലിപ്പത്തിനും താഴ്ചയ്ക്കും പേരുകേട്ട വ്യത്യാസപ്പെടുന്ന ഉപ്പു തടാകമാണ്. ജമ്മു ആന്റ് കാഷ്മീരിൽ ലഡാക്കിന്റ് തെക്കു ഭാഗത്തുള്ള താഴ്വരയിൽ റുപുഷു സമതലത്തിൽ സ്ഥിതി ചെയ്യുന്നു. തടാകത്തിലേക്ക് വരുന്ന വെള്ളം ഉപ്പില്ലാത്തവയാണ്.

സൊ-കാർ തടകത്തിലേക്ക് വെള്ളം വരുന്ന അരുവി തെക്കു പടിഞ്ഞാറുഭാഗത്തുള്ള സ്റ്റാർട്സ്പുക്ക്-സൊ തടാകവുമായി ബന്ധിച്ചിരിക്കുന്നു. എല്ലാം കൂടി 9 കി.മീ നീളം വരും. തുഗ്ജി മലയ്ക്കും ഗുർസാൻ മലയ്ക്കും ഇടയിലാണ് ഇത്. കുറച്ചു കൊല്ലം മുമ്പു വരെ നാടൊടികൾ ഇവിടെ നിന്ന് ടിബറ്റിലേക്ക് ഉപ്പ് കയറ്റുനതി ചെയ്തിരുന്നു.നാടോടികളുടെ ഒരു കുടിയേറ്റ പ്രദേശം3 കി.മീ വടക്കു മാരിയുണ്ട്. വിനോദ സഞ്ചാരികൾക്കു വേണ്ടി പടിഞ്ഞാറെ കരയിൽ കൂയ്യാരങ്ങൾ കൊൺടുള്ള താവളമുണ്ട്.
ഉയരംകൂടുതലുള്ള കാരണം തണുപ്പുകാലത്ത്-40 ഡിഗ്രി സെ. ഗ്രേഡിൽ താഴേക്കും ചൂടുകാലത്ത് 30ഡിഗ്രി സെ. ഗ്രെ.ഡിൽ കൂടൂതലാവുന്നതും പതിവാണ്. പകൽ കാലാവസ്ഥ വ്യതിയാനം പതിവാണ്. മഴയും മഞ്ഞു പെയ്യുന്നതും അപൂർവമാണ്.



</doc>
<doc id="357624" url="https://ml.wikipedia.org/wiki?curid=357624" title="കലന വിവാദം">
കലന വിവാദം

ഗണിതജ്ഞരായ സർ ഐസക്ക് ന്യൂട്ടണാണോ ഗോട്ട്ഫ്രീഡ് ലെബനിസ് ആണോ ആദ്യം കലനം കണ്ടെത്തിയതെന്നതിനെ സംബന്ധിച്ച് പതിനേഴാം നൂറ്റാണ്ടിൽ ആരംഭിച്ച വിവാദമാണ് കലന വിവാദം.1699-ൽ ആരംഭിച്ച വിവാദം 1711 ഓടെ പാരമ്യത്തിലെത്തി.


</doc>
<doc id="357625" url="https://ml.wikipedia.org/wiki?curid=357625" title="പുഴക്കര">
പുഴക്കര

കണ്ണൂർ ജില്ലയിൽ ഇരിട്ടി താലൂക്കിൽ മുഴക്കുന്ന് പഞ്ജായത്തിലെ ചെറിയൊരു ഗ്രാമം ആണ് പുഴക്കര
ഈ ഗ്രാമത്തിനു ഈ‌ പേര് വരാൻ കാരണം നദിയുടെ കരയിലുള്ള പ്രദേശം ആയതു കൊണ്ടാണ്‌.. പുഴക്കരയുടെ ഒരു വശം മലയും മറുവശത്ത് പുഴയും ആണ്.. പ്രകൃതി രമണീയമായ ഒരു താഴ് വര ആണ് ഈ ഗ്രാമം.. ഈ ഗ്രാമത്തിനു വടക്ക്‌ വശം ചേർന്ന് ബാവലിപ്പുഴ ഒഴുകുന്നു. ഈ പുഴയ്ക്കപ്പുറം ആറളം പഞ്ജായത്ത് സ്ഥിതി ചെയ്യുന്നു. പുഴക്കര - ആറളം പ്രദേശങ്ങൾ തമ്മിൽ ബന്ധിപ്പിക്കുന്ന ഒരു പാലം ഉണ്ട് .ആറളം പാലം എന്നാണ് അതിനിട്ടിരിക്കുന്ന പേര്. പുഴക്കരയിൽ നിന്ന് ആറളത്തേക്ക് ഒരു കിലോമീറ്റരിൽ താഴെ മാത്രമേ ദൂരം ഉള്ളൂ..ഈ ഗ്രാമം വഴിയാണ് ആറളം - അയ്യപ്പൻ കാവ് - പുഴക്കര - പാലപ്പുഴ - മണത്തണ മലയോര ഹൈവെ - 59 കടന്നുപോകുന്നത്. ഈ ഗ്രാമത്തിൽ പുഴക്കര ജുമാമസ്ജിദ്, മുബാറക്ക് എൽ.പി സ്കൂൾ അയ്യപ്പൻ കാവ്, അൽ - റാസി പബ്ലിക് സ്കൂൾപുഴക്കര പൊതു ജന വായനശാല, അംഗം വാടി എന്നിവ സ്ഥിതി ചെയ്യുന്നു. വിളക്കോട് നിന്ന് 2 കിലോമീറ്റരും ,ആറളം ഫാം ൽ നിന്ന് 3 കിലോമീറ്റരും ,കാക്കയങ്ങാട് നിന്ന് 5 കിലോമീറ്റരും ,ഇരിട്ടിയിൽ നിന്ന് 7 കിലോമീറ്റരും ,മണത്തണയിൽ നിന്ന് 8 കിലോമീറ്റരും ഉണ്ട്


</doc>
<doc id="357627" url="https://ml.wikipedia.org/wiki?curid=357627" title="ലോക ചെസ്സ് ചാമ്പ്യൻഷിപ്പ് 2016">
ലോക ചെസ്സ് ചാമ്പ്യൻഷിപ്പ് 2016

2016-ലെ ലോക ചെസ്സ് ചാമ്പ്യനെ കണ്ടെത്താനുള്ള ഫിഡെയുടെ ആഭിമുഖ്യത്തിൽ അമേരിക്കയിലെ ന്യൂയോർക്ക് സിറ്റിയിൽ 2016 നവംബർ 11 മുതൽ 30 വരെ നടന്ന മത്സരമാണ് ലോക ചെസ്സ് ചാമ്പ്യൻഷിപ്പ് 2016. നിലവിലെ ചാമ്പ്യനായിരുന്ന മാഗ്നസ് കാൾസണും റഷ്യൻ ഗ്രാൻഡ് മാസ്റ്ററായ സെർജി കര്യാക്കിനും തമ്മിലാണ് ഈ മത്സരം നടന്നത്. കാൾസനെ എതിരിടാനുള്ള കളിക്കാരനെ കണ്ടെത്തിയത് രണ്ട് വട്ടമായി നടന്ന റൗണ്ട് റോബിൻ കാൻഡിഡേറ്റ് മത്സരങ്ങളിൽ നിന്നാണ്.

നിശ്ചയിച്ച 12 മത്സരങ്ങളിൽ തുടർച്ചയായ ഏഴു സമനിലകൾക്കു ശേഷം, എട്ടാം മത്സരം സെർജി കര്യാക്കിനും പത്താം മത്സരം കാൾസണും ജയിച്ചു. ശേഷിച്ച മത്സരങ്ങൾ സമനിലയായതോടെ സ്കോർ 6-6 എന്ന നിലയിൽ ടൈയിൽ അവസാനിച്ചു. പിന്നീടു നടന്ന 4 മത്സരങ്ങളുടെ റാപിഡ് ചെസ്സ് ടൈ ബ്രേക്കിൽ, മൂന്നും നാലും മത്സരം ജയിച്ച കാഴ്സൺ 3-1 എന്ന സ്കോറിന് കര്യാക്കിനെ തോൽപ്പിക്കുകയും ലോക ചെസ്സ് ചാമ്പ്യൻ പദവി നിലനിർത്തുകയും ചെയ്തു.



</doc>
<doc id="357628" url="https://ml.wikipedia.org/wiki?curid=357628" title="വെള്ളരി മാവ്">
വെള്ളരി മാവ്

കേരളത്തിൽ കണ്ടുവരുന്ന ഒരിനം മാവ് .ഇതിലെ മാങ്ങ സാധാരണയായി അച്ചാറുണ്ടാക്കാനും കറികൾക്കുമാണ്.ഉപയോഗിക്കുന്നത് .പഴുത്ത മാങ്ങയിൽ പുഴുവിന്റെ ഉപദ്രവം കൂടുതലാണ് .ചെറിയ വൃക്ഷമായിരിക്കുമ്പോൾ തന്നെ ഇത്തരം മാവ് കായ്ച്ചു തുടങ്ങും


</doc>
<doc id="357629" url="https://ml.wikipedia.org/wiki?curid=357629" title="വെല്ലോസിയേസീ">
വെല്ലോസിയേസീ

"

സപുഷ്പികളിൽപ്പെടുന്ന ഒരു സസ്യകുടുംബമാണ് വെല്ലോസിയേസീ (Velloziaceae). ഒരു ഏകബീജപത്ര സസ്യകുടുംബമായ ഇതിൽ ഏഴു ജീനസ്സുകളാണുള്ളത്. 


</doc>
<doc id="357632" url="https://ml.wikipedia.org/wiki?curid=357632" title="കാരക്കുന്തിരിക്കം">
കാരക്കുന്തിരിക്കം

ഡിപ്റ്ററോകാർപേസീ സസ്യകുടുംബത്തിലെ ഒരു മരമാണ് കാരക്കുന്തിരിക്കം. . ഇന്ത്യയിലെ തദ്ദേശവാസിയാണ്. ആന്ധ്രയിലെ ചിറ്റൂർ ജില്ലയിലെ ശേഷാചലം, വേലിഗോണ്ട എന്നിവിടങ്ങളിലും തമിഴ്‌നാട്ടിലെ ചിലയിടങ്ങളിലും വ്യാപകമായി കാണാറുണ്ട്. ഈ വൃക്ഷം വംശനാശഭീഷണി നേരിടുന്നുണ്ട്.

തടിക്കും ഔഷധാവശ്യങ്ങൾക്കുമായി നശിപ്പിക്കപ്പെടുന്ന ഈ മരം മരപ്പണികൾക്ക് ഉത്തമമാണ്. ഇതിൽ നിന്നും കിട്ടുന്ന ഉൽപ്പന്നം ചെവി വേദനക്ക് ഉത്തമമാണത്രേ. അൾസറിനെതിരെ തഒലി ഉപയോഗിക്കുന്നു. സുഗന്ധമുള്ള ഒരു പശ ഈ മരത്തിൽ നിന്നും ലഭിക്കുന്നുണ്ട്.

തടിക്കും മരത്തിൽ നിന്നും ലഭിക്കുന്ന പശയ്ക്കുമായി വലിയതോതിൽ ഈ മരം നശിപ്പിക്കപ്പെടുന്നുണ്ട്. ഇപ്പോഴും നിയന്ത്രണമില്ലാതെ ഈ രീതി തുടരുന്നു. വ്യാവസായികമായ ആവശ്യം ഇതിന്റെ തടിക്കും എണ്ണയ്ക്കും കൂടുതലാണ്. സ്വാഭാവിക പുനരുദ്ഭവം കുറവുമാണ്. (M.R. Bhanja, APCCF, pers. comm. 2015). പ്രധാനമായി ഈ മരം കാണുന്ന പ്രദേശത്തിന്റെ വിസ്തീർണ്ണം വെറും 150 ചതുരശ്രകിലോമീറ്ററും കാണപ്പെടുന്ന് ഇടങ്ങളുടേ വ്യാപ്തി 1500 ചതുരശ്രകിലോമീറ്ററും ആണ്. ഇതു രണ്ടും അനുദിനം കുറഞ്ഞുകൊണ്ടിരിക്കുകയുമാണ്. കഴിഞ്ഞ 40-50 വർഷത്തിനിടയിൽ കാരക്കുന്തിരിക്കത്തിന്റെ എണ്ണം 40 ശതമാനത്തോളം കുറയുകയുമുണ്ടായി.




</doc>
<doc id="357634" url="https://ml.wikipedia.org/wiki?curid=357634" title="ആലപ്പാട്">
ആലപ്പാട്

കൊല്ലം ജില്ലയിലെ കരുനാഗപ്പള്ളി താലുക്കിലെ ആലപ്പാട് ഗ്രാമ പഞ്ചായത്തിൽ പെടുന്ന ഒരു ഗ്രാമമാണ് ആലപ്പാട്.

http://www.census2011.co.in/data/village/628357-alappad-kerala.html


</doc>
<doc id="357635" url="https://ml.wikipedia.org/wiki?curid=357635" title="ശ്രീരശ്മി സുവദീ">
ശ്രീരശ്മി സുവദീ

തൻ ഫു യിങ് ശ്രീരശ്മി സുവദീ (; ; 9 December 1971), formerly Princess Srirasm, Royal Consort to the Crown Prince of Thailand,മുമ്പ് രാജകുമാരി. ശ്രീരസ്മി തായ്‌ലന്റിലെ രാജകീയ കുടുമ്പത്തിലെ അംഗം ആയിരുന്നു. തായ്‌ലന്റിലെ കിരീടധാരിയായ മഹാ വജിരലോങ്‌കോണിന്റെ മൂന്നാമത്തെ പത്നിയായിരുന്നു. 2001ൽ രാജാവിനെ വിവാഹം കഴിക്കുകയും 2014 ബന്ധമൊഴിയുകയും ഉണ്ടായി. 

ശ്രിരസ്മി സുവദീ സമുത് സൊങ്‌ഖ്രാം പ്രവിശ്യയിൽ ജനിച്ചു. അഭിരുത്, വന്ദനീ സുവതീ എന്നിവരായിരുന്നു മാതാപിതാക്കൾ. അവരുടെ മൂന്നാമത്തെ സന്താനമായി ജനിച്ചു. അവർക്ക് നാല് സഹോദരങ്ങൾ ഉണ്ടായിരുന്നു. അമ്മവഴി മോൺ ജനതയുമായി ബന്ധമുണ്ടായിരുന്നു. 


</doc>
<doc id="357638" url="https://ml.wikipedia.org/wiki?curid=357638" title="ചുവാഷ് ഭാഷ">
ചുവാഷ് ഭാഷ

മധ്യ റഷ്യയിൽ സംസാരിക്കുന്ന തുർക്കിക് ഭാഷാ കുടുംബത്തിൽ ഉൾപ്പെട്ട ഒരു ഭാഷയാണ് ചുവാഷ് ഭാഷ - Chuvash (; ) 
തുർക്കിക് വംശജരിലെ ഒരു ആദിമ ജനവിഭാഗമായ ചുവാഷ് ജനങ്ങൾ വസിക്കുന്ന ചുവാഷിയയിലും (ചുവാഷ് റിപ്പബ്ലിക്) പരിസര പ്രദേശങ്ങളിലുമാണ് ഈ ഭാഷ ഏറെയും സംസാരിക്കുന്നത്.


</doc>
<doc id="357641" url="https://ml.wikipedia.org/wiki?curid=357641" title="വൈക്ലീഫ് ജീൻ">
വൈക്ലീഫ് ജീൻ

ഒരു ഹെയ്ത്തിയൻ റാപ്പറും സംഗീതജ്ഞനും അഭിനേതാവുമാണ് വൈക്ലീഫ് ജീൻ (/ˈwaɪklɪf ˈʒɒn/; ജനനം ഒക്ടോബർ 17, 1969). At the age of nine,തന്റെ സംഗീത ജീവിതത്തിലിതുവരെ ജീൻ മൂന്നു ഗ്രാമി പുരസ്കാരം നേടിയിട്ടുണ്ട്.


</doc>
<doc id="357648" url="https://ml.wikipedia.org/wiki?curid=357648" title="എം. എസ്. ഹയർ സെക്കന്ററി സ്കൂൾ റാന്നി">
എം. എസ്. ഹയർ സെക്കന്ററി സ്കൂൾ റാന്നി

എം. എസ്. ഹയർ സെക്കന്ററി സ്കൂൾ റാന്നി എന്ന മോർ സേവേറിയസ് ഹയർ സെക്കന്ററി സ്കൂൾ, റാന്നിയിലെ പ്രമുഖ പാഠശാലയാണ്. റാന്നി പട്ടണത്തിന്റെ ഭാഗമായ പെരുമ്പുഴ ഭാഗത്ത് ആണ് ഈ സ്കൂൾ സ്ഥിതിചെയ്യുന്നത്. പമ്പാനദിയുടെ തീരത്തുനിന്നും അധികം ദൂരത്തല്ല ഇതിന്റെ സ്ഥാനം. 1916ൽ റാന്നിയിലെ ക്നാനായ വലിയ പള്ളിയിലെ ക്നാനായ സമുദായത്തിന്റെ അംഗങ്ങളുടെ നേതൃത്വത്തിൽ ആരംഭിച്ച ഈ കലാലയം, ക്നാനായ ജാബൈറ്റ് ചർച്ചിന്റെ അധിപനായിരുന്ന ഗീവർഗീസ് മോർ സേവേറിയസ് മെത്രാപോലീത്തയുടെ പേരിലാണ് സ്ഥാപിച്ചത്. 

2016ൽ നൂറാം വാർഷികം ആഘോഷിക്കുന്ന ഈ സ്കൂൾ റാന്നിയിലെ പ്രമുഖമായ ഹയർ സെക്കന്ററി സ്കൂളാണ്. 

1916ൽ ഒരു മിഡിൽസ്കൂളായി നാരംഭിച്ച ഈ സ്കൂൾ, 1935ൽ ഹൈ സ്കൂൾ ആയി അപ്ഗ്രേഡ് ചെയ്തു. 1998ൽ ആണ് ഇത് ഹയർ സെക്കന്ററി സ്കൂൾ ആയി അപ്ഗ്രേഡ് ചെയ്യപ്പെട്ടത്. 

സയൻസിനു 3 ബാച്ചും കൊമേഴ്സ് ഹ്യൂമാനിറ്റീസ് എന്നിവയ്ക്ക് ഓരോ ബാച്ചും ഹയർ സെക്കന്ററിയിൽ നിലവിലുണ്ട്.

പ്രിൻസിപ്പൾ: മനോജ്. എം. ജെ.
മാനേജർ: പ്രൊഫ. രാജു കുരുവിള ആറൊന്നിൽ


</doc>
<doc id="357658" url="https://ml.wikipedia.org/wiki?curid=357658" title="ഇൻക്വിലാബ് (തമിഴ് കവി)">
ഇൻക്വിലാബ് (തമിഴ് കവി)

തമിഴ് കവിയും ഗാനരചയിതാവും നാടകകൃത്തുമായിരുന്നു ഇൻക്വിലാബ്  എന്ന ഷാഹുൽഹമീദ്(1944 - 1 ഡിസംബർ 2016). തമിഴ് ഇതിഹാസകാവ്യങ്ങളായ മണിമേഖല, കുറിഞ്ഞിപ്പാട്ട് എന്നിവയ്ക്ക് പുതിയ ഭാഷ്യങ്ങൾ നൽകി നിരവധി കൃതികൾ രചിച്ചു. 
രാമനാഥപുരം ജില്ലയിലെ കീഴെക്കരയിൽ 1944 ൽ ജനിച്ച ഷാഹുൽഹമീദ് മധുരയിലെ ത്യാഗരാജ കോളേജിൽ പഠനം പൂർത്തിയാക്കിയ ശേഷം ചെന്നൈയിൽ ന്യൂകോളേജിൽ തമിഴ് അധ്യാപകനായിരുന്നു. മകൻ ഇൻക്വിലാബിന്റെ പേരിലാണ് സാഹിത്യരചനകൾ നടത്തിയിരുന്നത്. H
‘മനുഷനാങ്കടാ നാങ്ക മനുഷനാങ്കടാ...’ എന്ന ഇൻക്വിലാബിന്റെ കവിത ഏറെ ജനകീയമായിരുന്നു. കവി അവ്വൈയുടെ ജീവിതത്തെ ആധാരമാക്കി രചിച്ച ‘അവ്വൈ’ എന്ന നാടകം തമിഴിലെ ആദ്യ ആധുനിക നാടകമായി വിലയിരുത്തപ്പെടുന്നു. ചെറുകഥാ സമാഹാരങ്ങളും ലേഖന സമാഹരങ്ങളും പ്രസിദ്ധകരിച്ചിട്ടുണ്ട്.


</doc>
<doc id="357663" url="https://ml.wikipedia.org/wiki?curid=357663" title="ഇൻ ടു ദ വൈൽഡ്">
ഇൻ ടു ദ വൈൽഡ്

2007-ൽ പുറത്തിറങ്ങിയ ജീവചരിത്രപരമായ ഒരു അമേരിക്കൻ സിനിമയാണ് ഇൻ ടു ദ വൈൽഡ്. ഷോൺ പെൻ ആണ് ചിത്രത്തിന്റെ സംവിധായകൻ. Jon Krakauer ന്റെ 1996-ൽ പുറത്തിറങ്ങിയ ഇതേ പേരിലുള്ള നോവലിനെ അടിസ്ഥാനപ്പെടുത്തിയാണ് ഇൻ ടു ദ വൈൽഡ് നിർമ്മിച്ചിരിക്കുന്നത്. 1990 കളുടെ ആദ്യത്തിൽ Christopher McCandless നോർത്ത് അമേരിക്കയിലൂടെ അലാസ്കൻ കാടുകളിൽ എത്തിച്ചേരുന്നത് ആണ് കഥ.
Emile Hirsch, Marcia Gay Harden, William Hurt, Jena Malone, Catherine Keener, Vince Vaughn, Kristen Stewart, Hal Holbrook എന്നിവർ അഭിനയിച്ചിരിക്കുന്നു.

Nonlinear narrative (കൃത്യതയില്ലാത്ത കഥനം) ശൈലിയിലാണ് സിനിമ നിർമ്മിച്ചിരിക്കുന്നത്. Christopher McCandless ന്റെ അലാസ്കൻ കാടുകളിലേക്ക് ഉള്ള 2 വർഷത്തെ യാത്രയും കാട്ടിലെ ജീവിതവും ഇഴചേർത്താണ് കഥ അവതരിപ്പിക്കുന്നത്.

1990 മേയ് മാസത്തിൽ Emory University -യിൽ ഉന്നത വിജയത്തോട് കുടി ബിരുദം പൂർത്തിയാക്കിയ Christopher McCandless സാധാരണ ജീവിതം ഒഴിവാക്കി തന്റെ യാത്ര ആരംഭിക്കുകയാണ്‌. സാധാരണ ജിവിതം ഒഴിവാക്കാനായി അദ്ദേഹം ആദ്യമായി തന്റെ കാർ ഉപേക്ഷിക്കുന്നു. ക്രഡിറ്റ് കാർഡും പണവും ID കാർഡുകളും മറ്റ് Documet-കളും എല്ലാം അഗ്നിക്കിരയാക്കുന്നു. തുടർന്നാണ് അദ്ദേഹം തന്റെ മാതാപിതാക്കളെയും സുഹൃത്തുക്കളേയും ഒന്നുമറിയിക്കാതെ യാത്ര പുറപ്പെടുന്നത്. അലക്സാണ്ടർ സൂപ്പർട്രാമ്പ് എന്ന പുതിയ നാമം സ്വീകരിക്കുന്നു. നോവലിനെപ്പോലെത്തന്നെ 5 അധ്യായങ്ങളിലായാണ് സിനിമയുടെ കഥയും നീങ്ങുന്നത്.

കാട്ടിലെത്തിയ Christopher McCandless അവിടെ ഉപേക്ഷിക്കപ്പെട്ട ഒരു ബസ്സ് കണ്ടെത്തുന്നു. മാജിക് ബസ് എന്നാണ് അദ്ദേഹം ഇതിനെ വിളിക്കുന്നത്. തണുപ്പിനെ പ്രതിരോധിക്കാനും നിത്യോപയോഗത്തിനുമുള്ള വസ്ത്രങ്ങളും ഒരു കാലിബർ 22 റൈഫിളും മാത്രമാണ് McCandless ന്റെ കയ്യിൽ ഉള്ളത്. അതുപയോഗിച്ച് മൃഗങ്ങളെ വേട്ടയാടിയും മാജിക് ബസ്സിൽ താമസിച്ചും ഉള്ള McCandless ന്റെ ജീവിതം പ്രേക്ഷകരിലും താത്പര്യം ജനിപ്പിക്കുന്ന തരത്തിൽ ആണ് സിനിമ. 

കാട്ടിലേക്കുള്ള യാത്രാമധ്യേ കണ്ടുമുട്ടുന്നവരെല്ലാം അലാസ്കയിലേക്കുള്ള യാത്ര വേണ്ടെന്നു വെക്കാവുന്ന തരത്തിലുള്ള അനുഭവങ്ങളാണ് അയാൾക്ക് പകർന്നു നല്കുന്നത്. എന്നാൽ അദ്ദേഹം തന്റെ തീരുമാനത്തിൽ ഉറച്ച് നിന്നു. സന്തോഷം മനുഷ്യബന്ധങ്ങളിൽ നിന്നാണ് ഉണ്ടാകുന്നത് എന്നത് തെറ്റായ കാഴ്ച്ചപ്പാട് ആണെന്ന് McCandless പറയുന്നുണ്ട്. എന്നാൽ സന്തോഷം സത്യമാവുന്നത് പങ്കുവെക്കപ്പെടുമ്പോഴാണ് എന്ന തിരിച്ചറിവ് മാജിക്‌ ബസ്സിലെ ഏകാന്ത ജീവിതം അയാളിൽ ഉണ്ടാക്കുന്നു. അങ്ങനെ ആ കാട്ടിൽ നിന്നും തിരിച്ചു പോരുന്നതും തുടർന്ന് ഒരു ദുരന്തം സംഭവിക്കുന്നതും ആണ് സിനിമയുടെ പ്രമേയം.

ഈ ചിത്രത്തിന് രണ്ട്‌ ഓസ്കാർ നോമിനേഷനുകളും ഇതിലെ ഗാനത്തിന് എഡ്ഡി വെദർക്ക് ഗോൾഡൻ ഗ്ലോബ് അവാർഡും ലഭിച്ചിട്ടുണ്ട്.


</doc>
<doc id="357666" url="https://ml.wikipedia.org/wiki?curid=357666" title="ഓൾ ഇന്ത്യാ വിമൻ യുണൈറ്റഡ് പാർട്ടി">
ഓൾ ഇന്ത്യാ വിമൻ യുണൈറ്റഡ് പാർട്ടി

ഇന്ത്യയിൽ എല്ലാ മേഖലയിലും ലിംഗസമത്വം ഉറപ്പുവരുത്തുക എന്ന ലക്ഷ്യത്തോടെ നിലവിൽ വന്ന വനിതകൾക്ക് മാത്രമായുള്ള ആദ്യത്തെ രാഷ്ട്രീയ പാർട്ടിയാണ് ഓൾ ഇന്ത്യാ വിമൻ യുണൈറ്റഡ് പാർട്ടി - ALL INDIA WOMEN UNITED PARTY . 2016 ഡിസംബർ രണ്ടിനാണ് ഈ പാർട്ടി ഔദ്യോഗികമായി നിവവിൽ വന്നത്.

ജനാധിപത്യ, മതേതര, സോഷ്യലിസ്റ്റ് ഇന്ത്യ കെട്ടിപ്പടുക്കുകയെന്നതാണ് പാർട്ടിയുടെ ലക്ഷ്യം.

നസീം ബാനു ഖാനാണ് പാർട്ടിയുടെ പ്രസിഡന്റ്. ലക്ഷ്മി കൃഷ്ണനാണ് ജനറൽ സെക്രട്ടറി. അഡ്വകറ്റ് മീന വൈസ് പ്രസിഡന്റും ദേവീന്ദർ കൗർ ട്രഷററുമാണ്.

പാർട്ടി നേതാക്കൾ 65 വയസ്സ് കഴിഞ്ഞാൽ വിരമിക്കണമെന്ന് വ്യവസ്ഥയുണ്ട്. ഭാരവാഹികളുടെ ബന്ധുക്കൾക്ക് പിന്നീട് ഭാരവാഹികളാവാൻ സാധിക്കില്ല.

വളയാണ് പാർട്ടിയുടെ തിരഞ്ഞെടുപ്പ് ചിഹ്നം.


</doc>
<doc id="357676" url="https://ml.wikipedia.org/wiki?curid=357676" title="ഫിലെ">
ഫിലെ

അസ്വാൻ ലോ ഡാമിലെ ഒരു ദ്വീപാണ് ഇന്നത്തെ ഫിലെ (,  , Egyptian "pꜣ ı͗w q"). നൈൽ നദിയിൽ അസ്വാൻ ലോ ഡാം വന്നതോട്കൂടെ ഫിലെ ദ്വീപ് വെള്ളത്തിൽ മുങ്ങിപ്പോവുകയും, ഇവിടെ ഉണ്ടായിരുന്ന ഫിലെ ക്ഷേത്രവും അതോടപ്പം വെള്ളത്തിനടിയിലാവുകയും ഉണ്ടായി. പിന്നീട് ഫിലെ ക്ഷേത്രത്തെ മുഴുവനായും ചെറിയ ഖണ്ഡങ്ങളായി മുറിച്ചെടുത്ത് അജിൽകിയ എന്ന ദ്വീപിലേക്ക് പുനസ്ഥാപിക്കുകയാണുണ്ടായത് 

നിരവധി പ്രാചീനകാല എഴുത്തുകാർ അവരുടെ ഗ്രന്ഥങ്ങളിൽ ഫിലെയെ കുറിച്ച് പരാമർശിക്കുന്നുണ്ട്. 


</doc>
<doc id="357681" url="https://ml.wikipedia.org/wiki?curid=357681" title="തൃപ്തി ദേശായി">
തൃപ്തി ദേശായി

ഇന്ത്യയിലെ പ്രശസ്ത ഹിന്ദു ലിംഗസമത്വ പ്രവർത്തകയും ഭൂമാത റാൻ രാഗിണി (ഭൂമാതാ ബ്രിഗേഡ്) എന്ന ഒരു സംഘടനയുടെ സ്ഥാപക നേതാവാണ് തൃപ്തി. ഞാനും വിശ്വാസിയാണ്, എന്നാൽ അന്ധമായ വിശ്വാസമല്ല എനിക്കുള്ളതെന്ന് പറയുന്ന തൃപ്തി, സ്ത്രീവിവേചനത്തിനെതിരേയും സ്ത്രീവിമോചനത്തിനായുമായി പോരാടുന്ന വ്യക്തിയാണ്.കഴിഞ്ഞ അഞ്ച് വർഷമായി ആർ എസ് എസ് മായി ചേർന്നു പ്രവർത്തിക്കുകയാണ്.വർഷങ്ങൾക്ക് മുൻപ് കോൺഗ്രസിന് വേണ്ടി മത്സരിച്ച് പരാജയപ്പെട്ടതോടെ ആണ് രാഷ്ട്രീയം ഉപേക്ഷിച്ചത്.

കർണ്ണാടകയിലെ നിപാൻ താലൂക്കിലാണ് തൃപ്തി ദേശായിയുടെ ജനനം. തൃപ്തിയുടെ പിതാവ് തെക്കൻ മഹാരാഷ്ട്രയിലെ ആൾദൈവം ഗഗൻഗിരി മഹാരാജിന്റെ ശിഷ്യത്വം സ്വീകരിച്ച് ആശ്രമത്തിലെത്തിയപ്പോൾ അമ്മയ്ക്കും രണ്ട് സഹോദരങ്ങൾക്കുമൊപ്പമായി തൃപ്തി. പൂനൈയിലെ ശ്രീമതി നതിബാൽ ദാമോദർ താക്കർസേ വുമൻസ് സർവ്വകലാശാലയിൽ ഹോംസയൻസിൽ ബിരുദപഠനത്തിന് ചേർന്നെങ്കിലും കുടുംബത്തിലെ പ്രശ്‌നങ്ങളെ തുടർന്ന് ഒരു വർഷം കഴിഞ്ഞപ്പോഴേക്കും പഠനം അവസാനിപ്പിക്കേണ്ടി വന്നു.ആറ് വയസ്സുള്ള മകനുമുണ്ട്.



2010-ൽ ഭൂമാതാ റാൻ രാഗിണി ബ്രിഗേഡ് ആരംഭിച്ചത്. 40 പേർ അംഗങ്ങളുണ്ടായിരുന്ന സംഘടനയിൽ 2016 ആയപ്പോൾ അയ്യായിരത്തോളം അംഗങ്ങളുണ്ട്. ലിംഗവിവേചനത്തിനെതിരെയും സ്ത്രീവിമോചനത്തിനായുമാണ് തൃപ്തിയുടെ പോരാട്ടം. മതപരമായി അവകാശത്തിനല്ല, ലിംഗവിവേചനത്തിനെതിരെയാണ് തന്റെ പോരാട്ടമെന്ന് തൃപ്തി വ്യക്തമാക്കുന്നുണ്ട്. ഭൂമാതാ ബ്രിഗേഡ് മതത്തിനും രാഷ്ട്രീയത്തിനും എതിരല്ലെന്നാണ് തൃപ്തി വ്യക്തമാക്കുന്നത്. 

പൂനൈ കോലപൂർ മഹാലക്ഷ്മി ക്ഷേത്രത്തിൽ സ്ത്രീ പ്രവേശനത്തിനായിരുന്നു ആദ്യ പോരാട്ടം. ക്ഷേത്ര ഭരണസമിതിയ്ക്ക് ഇതിന് എതിർപ്പുണ്ടായില്ലെങ്കിലും പൂജാരിമാരായിരുന്നു തടസ്സം. തൃപ്തിയേയും പ്രതിഷേധക്കാരേയും ആക്രമിച്ചതിന് അഞ്ച് പൂജാരിമാരെ പൊലീസ് അറസ്റ്റ് ചെയ്തിരുന്നു.

മഹാരാഷ്ട്രയിലെ അഹമ്മദ്നഗർ ശനി ശിംഘ്നാപൂർ ക്ഷേത്രത്തിൽ സ്ത്രീകൾക്ക് പ്രവേശനം അനുവദിക്കാൻ നടത്തിയ പോരാട്ടത്തിലൂടെയാണ് തൃപ്തി ദേശായിയും സംഘടനയായ ഭൂമാതാ റാൻരാഗിണി ബ്രിഗേഡും വാർത്തകളിലിടം നേടിയത്. 2015 ഡിസംബർ 20 ന് ക്ഷേത്രത്തിന്റെ ശ്രീകോവിലിൽ പ്രവേശിക്കുന്നതിന് ശ്രമം നടത്തിയെങ്കിലും സുരക്ഷാ ഉദ്യോഗസ്ഥർ തടഞ്ഞു. എട്ട് ദിവസത്തിനകം പ്രവേശനം നൽകിയില്ലെങ്കിൽ 400 പേരുമായി ക്ഷേത്രത്തിലെത്തുമെന്നായിരുന്നു തൃപ്തിയുടെ നിലപാട്. ഏപ്രിലിൽ തൃപ്തിയുൂടെ നേതൃത്വത്തിലുള്ള സംഘം ക്ഷേത്രത്തിൽ പ്രവേശിക്കാൻ ശ്രമിച്ചെങ്കിലും നാട്ടുകാർ തടയുകയായിരുന്നു. തുടർന്ന് ഹർജിയുമായി തൃപ്തി ബോംബെ ഹൈക്കോടതിയെ സമീപിച്ചു. ക്ഷേത്രപ്രവേശനത്തിന് ലിംഗ വിവേചനം പാടില്ലെന്നായിരുന്നു ബോംബെ ഹൈക്കോടതിയുടെ ഉത്തരവ്.

2012-ലാണ് ഹാജി അലി ദർഗയിൽ സ്ത്രീകൾക്ക് പ്രവേശനം തടഞ്ഞത്. ഈ വർഷം ഏപ്രിലിൽ തൃപ്തി ദേശായുടെ നേതൃത്വത്തിൽ ഹാജി അലി ദർഗയിൽ പ്രവേശിക്കാൻ തൃപ്തിയും കൂട്ടരും ശ്രമം നടത്തിയിരുന്നെങ്കിലും കവാടത്തിൽ തടഞ്ഞു. ഒടുവിൽ സ്ത്രീപ്രവേശനത്തിന് എതിരല്ലെന്ന് ദർഗ ട്രസ്റ്റ് സുപ്രീം കോടതിയെ അറിയിക്കുകയായിരുന്നു. ദർഗയിൽ സ്ത്രീ പ്രവേശനം തടയാനാകില്ലെന്നായിരുന്നു സുപ്രീം കോടതിയുടെ ഉത്തരവ്. ദർഗയിൽ സ്ത്രീ പ്രവേശനം വിലക്കിയതിനെതിരെ 2014-ൽ ഭാരതീയ മുസ്ലീം മഹിളാ ആന്ദോളൻ എന്ന സംഘടനയാണ് സുപ്രീം കോടതിയെ സമീപിച്ചത്. കോടതി വിധിയെ തുടർന്ന് തൃപ്തിയുടെ നേതൃത്വത്തിൽ നൂറോളം സ്ത്രീകൾ ദർഗയിൽ പ്രാർത്ഥന നടത്തുകയും ചെയ്തു. മുസ്ലീം മതവിശ്വാസിയല്ലാത്ത തൃപ്തി മതസ്പർദ്ദയുണ്ടാക്കാൻ ശ്രമിക്കുന്നെന്നാരോപിച്ച് ചില മുസ്ലീം മത സംഘടനകൾ പൊലീസിനെ സമീപിച്ചിരുന്നു.

നാസികിലെ ത്രൈയംബകേശ്വർ ക്ഷേത്രത്തിലും തൃപ്തിയുടെ ഇടപെടലിലൂടെ സ്ത്രീ പ്രവേശനം സാധ്യമായിരുന്നു.

യുവതികളുടെ ശബരിമല പ്രവേശനത്തിനുള്ള ക്യാംപയിൻ ആരംഭിച്ചിട്ടുണ്ട്.ശബരിമല പ്രവേശനത്തിനായി 16 നവംബറിൽ 2018 കേരളത്തിൽ എത്തിയെങ്കിലും സംഘപരിവാർ പരിവാർ പ്രവർത്തകരുടെ എതിർപ്പിനെ തുടർന്ന് വിമാന താവളത്തിൽ നിന്ന് പുറത്തുകടയ്ക്കാൻ കഴിഞ്ഞില്ല


</doc>
<doc id="357685" url="https://ml.wikipedia.org/wiki?curid=357685" title="ഇൻശാ അല്ലാഹ്">
ഇൻശാ അല്ലാഹ്

Inshallah (, ʾin shāʾallāh), also in sha Allah or insha'Allah, <nowiki></nowiki>, ʾin shāʾallāh<nowiki></nowiki>. അറബി ഭാഷയിലെ ഒരു പ്രയോഗമാണ് ഇൻശാ അല്ലാഹ്. ദൈവം ഇച്ഛിക്കുന്നുവെങ്കിൽ, ദൈവം ഇടയാക്കുമെങ്കിൽ എന്നൊക്കെയാണ് ഈ പ്രയോഗത്തിന്റെ വാക്കർത്ഥം. എല്ലാ ഭാഷക്കാരായ ഇസ്ലാംമത വിശ്വാസികൾ ദൈനം ദിന സംഭാഷണത്തിൽ ഉപയൊഗിക്കുന്ന ഈ വാക്യം ഒരു ദൈവ സ്മരണകൂടിയായി കരുതപ്പെടുന്നു. അറബി ഭാഷ സംസാരിക്കുന്ന അറബ് ക്രൈസ്തവരും അറബ് ജൂതരും ഇൻശാ അലാഹ് എന്ന പ്രയോഗം ഉപയോഗിക്കുന്നു.

ഖുർആനിലെ 18ആം 23 24 വചനങ്ങളിലാണ് ഇൻശാ അല്ലാഹ് പ്രയോഗിക്കുന്നതിനെ പറ്റി ഉണർത്തിയിരിക്കുന്നത്.
23 യാതൊരു കാര്യത്തെപ്പറ്റിയും നാളെ ഞാനത് തീർച്ചയായും ചെയ്യാം എന്ന് നീ പറഞ്ഞുപോകരുത്.
24 അല്ലാഹു ഉദ്ദേശിക്കുന്നവെങ്കിൽ ( ചെയ്യാമെന്ന് ) അല്ലാതെ. നീ മറന്നുപോകുന്ന പക്ഷം ( ഓർമവരുമ്പോൾ ) നിന്റെ രക്ഷിതാവിനെ അനുസ്മരിക്കുക. എന്റെ രക്ഷിതാവ് എന്നെ ഇതിനെക്കാൾ സൻമാർഗ്ഗത്തോട് അടുത്ത ഒരു ജീവിതത്തിലേക്ക് നയിച്ചേക്കാം എന്ന് പറയുകയും ചെയ്യുക (ഖുർആൻ 18: 23-24) 

പുതിയ നിയമത്തിൽ ഇപ്രകാരം കാണാം.
ഇന്നോ നാളെയോ ഞങ്ങൾ ഇന്ന പട്ടണത്തിൽ പോയി അവിടെ ഒരാണ്ടു കഴിച്ചു വ്യാപാരം ചെയ്തു ലാഭം ഉണ്ടാക്കും എന്നു പറയുന്നവരേ, കേൾപ്പിൻ :
14 നാളെത്തേതു നിങ്ങൾ അറിയുന്നില്ലല്ലോ; നിങ്ങളുടെ ജീവൻ എങ്ങനെയുള്ളതു? അല്പനേരത്തേക്കു കാണുന്നതും പിന്നെ മറഞ്ഞുപോകുന്നതുമായ ആവിയല്ലോ.
15 കർത്താവിന്നു ഇഷ്ടമുണ്ടെങ്കിൽ ഞങ്ങൾ ജീവിച്ചിരുന്നു ഇന്നിന്നതു ചെയ്യും എന്നല്ലയോ പറയേണ്ടതു. (യാക്കോബ് എഴുതിയ ലേഖനം 4: 14-15  


</doc>
<doc id="357701" url="https://ml.wikipedia.org/wiki?curid=357701" title="ലോക മണ്ണ് ദിനം">
ലോക മണ്ണ് ദിനം

ഡിസംബർ 5നാണ് ഐക്യരാഷ്ട്രസഭയുടെ ആഹ്വാനപ്രകാരം ലോക മണ്ണ് ദിനം ആഘോഷിക്കുന്നത്. 2002 മുതലാണ് ലോക മണ്ണ് ദിനം ആഘോഷിച്ചുവരുന്നത്.


</doc>
<doc id="357710" url="https://ml.wikipedia.org/wiki?curid=357710" title="ഗ്വാദെലൂപ്">
ഗ്വാദെലൂപ്

ഗ്വാദെലൂപ് (; ; Antillean Creole: "Gwadloup") ഫ്രാൻസിന്റെ കീഴിലുള്ള ഒരു കൂട്ടം ദ്വീപുകളാണ്. കരീബിയൻ ദ്വീപുസമൂഹത്തിലെ അന്റിലെസിന്റെ ഭാഗമായ ലീവാർഡ് ദ്വീപുകളിൽപ്പെട്ട ചെറിയ ദ്വിപുകൾ ആണിവ. ഭരണപരമായി, ഫ്രാൻസിൽനിന്നും വളരെ അകലെ സ്ഥിതിചെയ്യുന്നു. 1,628 ചതുരശ്ര കിലോമീറ്റർ (629 ചതുരശ്ര മൈൽ) വിസ്തീർണ്ണമുള്ള ഈ ദ്വീപുകളിൽ ജനുവരി 2015ലെ കണക്കുപ്രകാരം 400,132 ആണ് ജനസംഖ്യ. 

ഗ്വാദെലൂപ് ദ്വീപുസമൂഹത്തിലെ പ്രധാനപ്പെട്ട രണ്ടു ദ്വീപുകളായ പടിഞ്ഞാറുള്ള ബസ്സെ ടെറെയും കിഴക്കുള്ള ഗ്രാൻഡെ ടെറെയും ഇവയ്ക്കിടയിലെ വീതികുറഞ്ഞ ഇടനാഴിക്കു കുറുകെ പരസ്പരം പാലങ്ങൾകൊണ്ട് ബന്ധിപ്പിച്ചിരിക്കുന്നു. പലപ്പോഴും ഇവയുടെ സാമീപ്യം അവയെ ഒറ്റ ദ്വീപ് ആയി വിളിക്കപ്പെടുന്നു. ഫ്രാൻസിന്റെ ഈ വിഭാഗത്തിൽ മറി-ഗലാന്റെ, ഡെസിറാഡെ, ലെസ് ഡെസ് സെഇന്റസ് എന്നീ ചെറു ദ്വീപുകളും പെടും. 

ഗ്വാദെലൂപ് മറ്റു ഭൂഖണ്ഡാന്തരദ്വീപുകളെപ്പോലെ ഫ്രാൻസിന്റെ അവിഭാജ്യ ഘടകമാണ്. അതിനാൽ ഈ ദ്വീപുസമുഹം യൂറോപ്യൻ യൂണിയന്റെയും യൂറോസോണിന്റെയും ഭാഗവും അവിടത്തെ നാണയം യൂറോയും ആണ്. ബസ്സെ ടെറെ എന്ന പട്ടണമാണ് ഈ ഫ്രഞ്ച് സംരക്ഷിത പ്രദേശത്തിന്റെ തലസ്ഥാനം. ഇത് ഇതേ പെരിലുള്ള ദ്വീപിലാണ് സ്ഥിതിചെയുന്നത്. ഔദ്യോഗികഭാഷ ഫ്രഞ്ച് ആകുന്നു. എന്നാൽ ഏതാണ്ട് ഭൂരിപക്ഷം ജനതയും ആന്റില്ലിയൻ ക്രിയോൾ ആണ് സംസാരിക്കുന്നത്. 
1493ൽ ക്രിസ്റ്റഫർ കൊളമ്പസ് ഈ ദ്വീപുകളെ സാന്താ മറിയ ഗ്വാഡലൂപ് എന്നു വിളിച്ചു. എക്സ്ട്രിമഡൂറയിലെ സ്പാനിഷ് പട്ടണമായ ഗ്വാദെലൂപിൽ കന്യാമറിയത്തിന്റെ ആദരവുമായി ബന്ധപ്പെടുത്തിയാണ് ഈ പേര് ദ്വീപിനു നൽകിയത്. 

ഈ ദ്വീപിനെ കറുകേറ (അല്ലെങ്കിൽ മനോഹരമായ ജലസ്രോതസ്സുകളുള്ള ദ്വീപ്) എന്നാണ് അറാവാക്ക് എന്ന ആദിവാസികൾ വിളിച്ചത്. ഇവർ സി ഇ 300നടുത്താണ് ഇവിടെ വാസമുറപ്പിച്ചത്. എട്ടാം നൂറ്റാണ്ടോടെ ഈ ദ്വീപിലെത്തിയ കരീബുകൾ എന്ന ആദിവാസികൾ അമേരിന്ത്യനുകൾ ആയ അറവാക്കുകളെ മുഴുവൻ കൊന്നൊടുക്കി. 

1493ൽ തന്റെ അമേരിക്കയിലേയ്ക്കുള്ള രണ്ടാം സന്ദർശനത്തിനിടെ ക്രിസ്റ്റഫർ കൊളമ്പസ് ഈ ദ്വിപിലെത്തി. കൊളമ്പസ് ആണ് ആദ്യമായി ഈ ദ്വീപിലെത്തിയ ആദ്യ യൂറോപ്യൻ. അന്ന് എക്സ്ട്രിമഡൂറയിലെ സ്പാനിഷ് പട്ടണമായ ഗ്വാദെലൂപിൽ കന്യാമറിയത്തിന്റെ ആദരവുമായി ബന്ധപ്പെടുത്തിയാണ് ക്രിസ്റ്റഫർ കൊളമ്പസ് ഈ പേര് ദ്വീപിനു നൽകിയത്. എക്സ്ട്രിമഡൂറയിലെ സ്പാനിഷ് പട്ടണമായ ഗ്വാദെലൂപിൽ സ്പാനിഷ് കന്യാസ്ത്രീ മഠത്തിൽ ആണീ ചടങ്ങു നടന്നത്. കേയ്പ് സ്റ്റെറെ എന്ന തീരത്തു അദ്ദേഹം അടുത്തെങ്കിലും അവിടെ ആരും താമസിച്ചില്ല. 

തെക്കെ അമെരിക്കയിൽ മുമ്പുതന്നെ കൈതച്ചക്ക കൃഷിചെയ്ത് ഉപയൊഗിച്ചുവന്നിരുന്നെങ്കിലും കൊളംബസിനാണ് കൈതച്ചക്ക ആദ്യമായി 1493ൽ കണ്ടെത്തിയതിനുള്ള സ്ഥാനം ലഭിച്ചത്. അദ്ദേഹം അതിനെ piña de Indias എന്നു വിളിച്ചു. ഇന്ത്യൻസിന്റെ പൈൻ കോൺ എന്നാണിതിനർഥം. 

പതിനേഴാം നൂറ്റാണ്ടിൽ കരിബുകൾ സ്പെയിൻകാരുമായി ഏറ്റുമുട്ടുകയും അവരെ അവിടെനിന്നും ഓടിക്കുകയും ചെയ്തു. 

1635ൽ ഫ്രഞ്ച്‌കാർ ഈ ദ്വീപ് പിടിച്ചെടുക്കുകയും കരീബ് അമേരിന്ത്യക്കാരെ ഏതാണ്ട് മുഴുവനായി ഇല്ലാതാക്കുകയുമുണ്ടായി. 1674ൽ ഈ ദ്വിപിനെ ഫ്രാൻസുമായി ചേർക്കുകയും ചെയ്തു. 

അടുത്ത നൂറ്റാണ്ടിൽ ബ്രിട്ടിഷുകാർ പലപ്രാവശ്യം ഈ ദ്വീപു പിടിച്ചെടുത്തിട്ടുണ്ട്. പതിനേഴാം നൂറ്റാണ്ടിന്റെ അന്ത്യപാദത്തോടെ ഇവിടം പഞ്ചസാര വാണിജ്യകേന്ദ്രമായതോടെ സാമ്പത്തികമായി ഉന്നതിയിലെത്തി. ഗ്വാദെലൂപ് എല്ലാ ബ്രിട്ടിഷ് കോളനികൾ ഉണ്ടാക്കിയ പഞ്ചസാരയേക്കാൾ കൂടുതൽ പഞ്ചസാര ഒറ്റയ്ക്കു ഉത്പാദിപ്പിച്ചു. ഒരു വർഷം അറുപതു ലക്ഷം പൗണ്ട് മൂല്യമുള്ള പഞ്ചസാരയാണ് ഉത്പാദിപ്പിച്ചത്. 1759ൽ ബ്രിട്ടിഷുകാർ ഗ്വാദെലൂപ് പിടിച്ചെടുത്തു. എന്നാൽ ഈ ദ്വീപിനേക്കാൾ കൂടുതൽ തന്ത്രപ്രധാനമായ പ്രാധാന്യം കാനഡയ്ക്കു അവർ നൽകിയതിനാൽ ഗ്വാദെലൂപ് ഫ്രാൻസിനു 1763ൽ3 പാരീസ് ഉടമ്പടി പ്രകാരം തിരിച്ചുനൽകി. ഇതോടെ ഏഴുവർഷ യുദ്ധം അവസാനിച്ചു.


</doc>
<doc id="357713" url="https://ml.wikipedia.org/wiki?curid=357713" title="ശാസ്ത്രത്തിന്റെ ദർശനം">
ശാസ്ത്രത്തിന്റെ ദർശനം

ശാസ്ത്രത്തിലെ ആരംഭം,തെളിവ് എന്നിവയെയെല്ലാം സംബന്ധിച്ചുള്ള തത്ത്വചിന്തയിലെ ഒരു മേഖലയാണു ശാസ്ത്രത്തിന്റെ ദർശനം എന്നറിയപ്പെടുന്നത്.

</doc>
<doc id="357717" url="https://ml.wikipedia.org/wiki?curid=357717" title="ആഷ്ലി ടിസ്ഡേൽ">
ആഷ്ലി ടിസ്ഡേൽ

ഒരു അമേരിക്കൻ അഭിനേത്രിയും ഗായികയുമാണ് ആഷ്ലി മിഷായേൽ ടിസ്ടാലെ (ജനനം ജൂലൈ 2, 1985).


</doc>
<doc id="357719" url="https://ml.wikipedia.org/wiki?curid=357719" title="അലിസ്മറ്റേസീ">
അലിസ്മറ്റേസീ

സപുഷ്പികളിൽപ്പെടുന്ന ഒരു സസ്യകുടുംബമാണ് അലിസ്മറ്റേസീ (Alismataceae). ഈ സസ്യകുടുംബത്തിൽ 18 ജീനസ്സുകളിലായി ഏകദേശം 100ഓളം സ്പീഷിസുകളാണുള്ളത്. ലോകത്തിന്റെ എല്ലാഭാഗങ്ങളിലും വിതരണം ചെയ്തുകിടക്കുന്ന ഈ കുടുംബത്തിലെ കൂടുതൽ സ്പീഷിസുകൾ കാണപ്പെടുന്നത് വടക്കേ ധ്രുവത്തിലെ മിതശീതോഷ്ണ മേഖലകളിലാണ്.  ഇതിലെ മിക്ക സ്പീഷിസുകളും കുളങ്ങളിലും ചതുപ്പുകളിലും വളരുന്ന ജലഓഷധീസസ്യങ്ങളാണ്.

അലിസ്മറ്റേസീ സസ്യങ്ങളിൽ മിക്ക സസ്യങ്ങളും ചിരസ്ഥായി സസ്യങ്ങളാണ് എന്നാൽ വളരെ വിരളമായി ഏകവർഷി സസ്യങ്ങളും ഉൾപ്പെടുന്നുണ്ട്. 

ഈ സസ്യകുടുംബത്തിലെ ജീനസ്സുകൾ താഴെ ചേർക്കുന്നു.:


</doc>
<doc id="357724" url="https://ml.wikipedia.org/wiki?curid=357724" title="എന്ന തവം ശെയ്തനേ">
എന്ന തവം ശെയ്തനേ

പാപനാശം ശിവൻ രചിച്ച് കാപി രാഗത്തിൽ ആദിതാളത്തിൽ ചിട്ടപ്പെടുത്തിയ ഒരു കീർത്തനമാണു എന്ന തവം ശെയ്തനേ. 

<poem>
എന്ന തവം ശെയ്തനേ യശോദാ 
എങ്കും നിറൈ‍ പരബ്രഹ്മം അമ്മാ എന്റ്രഴൈക്ക 
ഈരേഴു ഭുവനങ്കൾ പടൈത്തവനേ
കൈയിൽ ഏന്തി ശീരാട്ടി പാലൂട്ടി താലാട്ട നീ തായേ
ബ്രഹ്മനും ഇന്ദ്രനും മനതിൽ പൊറാമൈ കൊള്ള 
ഉരലിൽ കട്ടി വായ് പൊത്തി കെഞ്ച വയ്‌തായി കണ്ണനെ
സനകാദിയാർ തവ യോഗം ശെയ്ത് 
വരുന്തി സാധിത്തതൈ പുനിത മാതേ എളിതിൽ പെറ
</poem>


</doc>
<doc id="357738" url="https://ml.wikipedia.org/wiki?curid=357738" title="അലർശരപരിതാപം">
അലർശരപരിതാപം

സ്വാതി തിരുനാൾ രചിച്ച് സുരുട്ടി രാഗത്തിൽ ചിട്ടപ്പെടുത്തിയ ഒരു കൃതിയാണു അലർശരപരിതാപം. തീവ്രപ്രണയം വിവരിക്കുന്ന രീതിയിരുള്ള വരികൾ സ്വാതിതിരുനാളും നർത്തകിയായ സുഗന്ധവല്ലിയും തമ്മിലുള്ള പ്രണയത്തെക്കുറിക്കുന്നുവെന്നൊരു അഭിപ്രായമുണ്ട്.

<poem>
അലർശരപരിതാപം ചൊൽവതി-
ന്നളിവേണീ പണി ബാലേ

ജലജ ബന്ധുവുമിഹ ജലധീലണയുന്നു 
മലയമാരുതനേറ്റു മമ മനമഹിതരാംബദവിവശമായി സഖി.

വളരുന്നു ഹൃദിമോഹം എന്നോമലേ 
തളരുന്നു മമ ദേഹം കളമൊഴീ
കുസുമവാടികയിലുളവായയൊരളികുലാരവ-
മതിഹകേൾപ്പതുമധികമാകിനിദാനമയി സഖീ.
</poem>


</doc>
<doc id="357741" url="https://ml.wikipedia.org/wiki?curid=357741" title="പനിമതിമുഖീ ബാലേ">
പനിമതിമുഖീ ബാലേ

സ്വാതിതിരുനാൾ രചിച്ച് ആഹരി രാഗത്തിൽ ചിട്ടപ്പെടുത്തിയ ഒരു കീർത്തനമാണു 'പനിമതിമുഖീ ബാലേ'. 

<poem>
മനസ്സി ദുഃസ്സഹമയ്യോ മദന കദനമെന്തു
മദിരാക്ഷീ ഞാൻ ചെയ്യാവൂ

പനിമതിമുഖീ ബാലേ പത്മനാഭനിന്നെന്നിൽ
കനിവില്ലായ്കയാൽ കാമൻ പാരം എയ്യുന്നു

ലോകവാസികൾക്കെല്ലാം ലോഭനീയനാമിന്ദു
ശോകമെനിക്കു മാത്രം സുമുഖീ തരുന്നതെന്തു?
ഏകാന്തത്തിൽ എന്നോടു സാകം ചെയ്ത ലീലകൾ
ആകവെ മമ കാന്തൻ ആശു ബത മറന്നോ?
</poem>


</doc>
<doc id="357755" url="https://ml.wikipedia.org/wiki?curid=357755" title="ഇന്ത്യൻ മഹാസമുദ്രത്തിൽ രൂപപ്പെട്ട ചുഴലിക്കാറ്റുകളുടെ പട്ടിക">
ഇന്ത്യൻ മഹാസമുദ്രത്തിൽ രൂപപ്പെട്ട ചുഴലിക്കാറ്റുകളുടെ പട്ടിക


</doc>
<doc id="357761" url="https://ml.wikipedia.org/wiki?curid=357761" title="ആറാലുമൂട്">
ആറാലുമൂട്

കേരളത്തിലെ തിരുവനന്തപുരം ജില്ലയിലെ തിരുവനന്തപുരം നഗരത്തിൽ നിന്നും പതിനാറു കിലോമീറ്റർ അകലെ സ്ഥിതിചെയ്യുന്ന ഗ്രാമമാണ് ആറാലുംമൂട് . ആറാലുമൂട് ചന്ത വിവിധ കാർഷിക കരകൗശല വസ്തുക്കൾക്ക് പ്രസിദ്ധമാണ് . നെയ്യാറ്റിൻകര മുനിസിപ്പാലിറ്റിയുടെ ഭാഗമാണ് ഈ പ്രദേശം. കേരളം സർക്കാരിന് കീഴിലുള്ള പൊതുമേഖലാ സ്ഥാപനമായ കേരളാ ഓട്ടോമൊബൈൽ ലിമിറ്റഡ്. സ്വകാര്യ മേഖലയിലെ ശ്രീ വിവേകാനന്ദ മെമ്മോറിയൽ സ്കൂൾ എന്നിവ ഈ പ്രദേശത്തെ പ്രമുഖ സ്ഥാപനങ്ങളാണ്.


</doc>
<doc id="357768" url="https://ml.wikipedia.org/wiki?curid=357768" title="സസ്യ ഇനങ്ങളുടെയും കർഷക അവകാശങ്ങളുടെയും സംരക്ഷണ നിയമം, 2011">
സസ്യ ഇനങ്ങളുടെയും കർഷക അവകാശങ്ങളുടെയും സംരക്ഷണ നിയമം, 2011

ഭാരതത്തിൽ സസ്യങ്ങളേയും വിത്തിനേയും സംബന്ധിച്ചു രൂപീകരിച്ചിട്ടുള്ള നിയമങ്ങളിൽ പ്രധാനപ്പെട്ട ഒന്നാണ് സസ്യ ഇനങ്ങളുടെയും കർഷക അവകാശങ്ങളുടെയും സംരക്ഷണ നിയമം, 2011. (Protection of Plant Varieties and Farmers' Rights Act, 2001) ഒക്ടോബർ 30, 2001 ന് ഈ നിയമം നിലവിൽ വന്നു. 
ലോക വ്യാപാര സംഘടനയുടെ കീഴിൽ ബൗദ്ധിക സ്വത്തവകാശ സംരക്ഷണ നിയമം പ്രാബല്യത്തിൽ വന്നതോടെ അംഗരാഷ്ട്രങ്ങളെല്ലാം സസ്യ ഇനങ്ങളുടെ പരിരക്ഷയ്ക്കക്കുവേണ്ടി നിയമ നിർമ്മാണം നടത്തണമെന്ന് ധാരണയിലായി. ചില രാജ്യങ്ങൾ പേറ്റന്റ് സംരക്ഷണത്തിന് നിയമമുണ്ടാക്കിയപ്പോൾ ഭാരതം രജിസ്റ്റർ ചെയ്ത് സംരക്ഷിക്കാനുള്ള നിയമ നിർമ്മാണമാണ് നടത്തിയത്. ഇതിൻ പ്രകാരമാണ് ‘സസ്യ ഇനങ്ങളുടേയും കർഷക അവകാശങ്ങളുടേയും സംരക്ഷണ നിയമം, (Protection of Plant Varieties and Farmers Rights Act, 2001) നിലവിൽ വന്നത്.‌

ഈ നിയമത്തിന്റെ ഫലപ്രദമായ നടത്തിപ്പിനായി 2001 - ൽ പ്രൊട്ടക്ഷൻ ഓഫ് പ്ലാന്റ് വെറൈറ്റീസ് ആൻഡ് ഫാർമേഴ്സ് റൈറ്റ്സ് അതോറിറ്റി (PPV&FRA) രൂപീകരിച്ചു. 
കർഷക ഇനങ്ങൾ, എക്സ്റ്റാന്റ് ഇനങ്ങൾ, പുതിയ ഇനങ്ങൾ തുടങ്ങിയവയെല്ലാം ഈ നിയമത്തിനു കീഴിൽ രജിസ്റ്റർ ചെയ്യാം. ഇനം, രജിസ്ട്രേഷന് അപേക്ഷിക്കുന്ന വ്യക്തി/ സ്ഥാപനം എന്നിവയുടെ പ്രത്യേകതയനുസരിച്ച് രജിസ്ട്രേഷൻ ഫീസ് നൽകേണ്ടതാണ്. എന്നാൽ കർഷക ഇനങ്ങൾക്ക് രജിസ്ട്രേഷൻ ഫീ ചുമത്തുന്നില്ല. നിശ്ചിത ഫോറത്തിൽ തയ്യാറാക്കിയ അപേക്ഷയുടെ മൂന്ന് പകർപ്പുകൾ നിശ്ചിത ഫോമിൽ PV &FRA. രജിസ്ട്രാർ ജനറലിനു സമർപ്പിക്കണം. അപേക്ഷകൾ പ്ലാന്റ് വെറൈറ്റി ജേർണലിൽ പ്രസിദ്ധീകരിക്കും. ന്യായമായ കാരണങ്ങളാൽ രജിസ്ട്രേഷൻ നടത്താൻ പറ്റില്ല എന്ന് ആർക്കെങ്കിലും അഭിപ്രായമുണ്ടെങ്കിൽ, ആ വിവരം നിശ്ചിത ഫോറത്തിൽ എഴുതി രജിസ്ട്രാർ ജനറലിനെ അറിയിക്കണം എതിർപ്പുകൾക്കൊന്നും സാധുതയില്ല എന്ന് വ്യക്തമാക്കേണ്ട ചുമതല കർഷകനാണ്. എതിർപ്പുകൾ നീങ്ങിക്കഴിഞ്ഞാൽ തുടർനടപടിയിലേക്ക് കടക്കുകയും രജിസ്റ്റർ ചെയ്യുകയും ചെയ്യും.
ഒരു പുതിയ ഇനം രജിസ്റ്റർ ചെയ്യണമെങ്കിൽ പുതുമ, വ്യത്യസ്തത, ഏകത, സ്ഥിരത എന്നീ ഗുണങ്ങൾ അതിനുണ്ടെന്ന് തെളിയിക്കണം. ഓരോ വിളയ്ക്കക്കും പരിശോധനയ്ക്കായി അതേ വിളയിൽ ദീർഘകാലത്തെ പ്രവർത്തിപരിചയമുള്ള കേന്ദ്രങ്ങളെ അതോറിറ്റി നിയോഗിച്ചിട്ടുണ്ട്. അതാത് വിളകളുടെ DUS പരിശോധനാ മാർഗ്ഗ നിർദ്ദേകങ്ങൾ നൽകുന്നതും അത് പരിശോധിക്കുന്നതും ഈ കേന്ദ്രങ്ങളാണ്. കേരളത്തിൽ ഇന്ത്യൻ ഇൻസ്റ്റിറ്റ്യൂട്ട് ഓഫ് സ്പൈസ് റിസർച്ച് (IISR) സുഗന്ധ വ്യഞ്ജന വിളകളുടേയും, കേന്ദ്ര തോട്ട വിള ഗവേഷണ കേന്ദ്രം തെങ്ങിന്റേയും കേന്ദ്ര കിഴങ്ങു വിള ഗവേഷണ കേന്ദ്രം കിഴങ്ങുവർഗ്ഗവിളകളുടേയും കേരള കാർഷിക സർവ്വകലാശാല ഓർക്കിഡ് പുഷ്പങ്ങളുടേയും DUS പരിശോധനാ കേന്ദ്രങ്ങളാണ്. നെല്ല്, എള്ള്, കമുക്, ഏലം, ഇഞ്ചി, മഞ്ഞൾ, കരിമ്പ്, മാവ്, തെങ്ങ, വെണ്ട, തക്കാളി, വഴുതന, റോസ് മുതലായ വിളകളിൽ രജിസ്ട്രേഷൻ നടപടികൾ നടക്കുന്നുണ്ട്. ഇതിനു പുറമേ ചേന, വാഴ, ഓമ, മരച്ചീനി, മധുരക്കിഴങ്ങ്, വെള്ളരി വർഗ്ഗ വിളകൾ എന്നിവയുൾപ്പടെ നിരവധി വിളകളിൽ നോട്ടിഫിക്കേഷൻ പ്രക്രിയ നടന്നു കൊണ്ടിരിക്കുന്നു.
പാടത്ത് കൃഷി ചെയ്യുന്നയാൾ, കൃഷി ചെയ്യിക്കുന്ന ആൾ, നാടൻ സസ്യങ്ങളേയും അവയുടെ വന്യ ബന്ധുക്കളേയും സംരക്ഷിച്ചു പരിപാലിക്കുന്നവർ, കർഷക ഗവേഷകർ എന്നിവരെല്ലാം ഈ നിയമത്തിൻ കീഴിൽ കർഷകൻ എന്ന പരിഗണനയ്ക്ക് അർഹനാണ്.
നാടൻ വിളയിനങ്ങളുടെ സംരക്ഷണത്തിനുള്ള പ്രവർത്തനങ്ങൾ നടത്തുന്നവർക്കും ജനിതക വസ്തുക്കൾ സംരക്ഷിക്കുന്ന ഗവേഷണ പ്രക്രിയകൾക്ക് സംഭാവനകൾ നൽകുന്ന കർഷകർക്കും ആദിവാസി സമൂഹങ്ങൾക്കും ഗുണഭോക്തൃ വിഹിതം നൽകാനും കർഷകർക്കും സംഘടനകൾക്കും നൽകുന്ന അംഗീകാരമാണിത്.



</doc>
<doc id="357772" url="https://ml.wikipedia.org/wiki?curid=357772" title="ജോസെ മാർട്ടി">
ജോസെ മാർട്ടി

ഒരു ക്യൂബൻ ദേശീയ നായകനും ലാറ്റിനമേരിക്കൻ സാഹിത്യത്തിലെ പ്രധാന വ്യക്തിത്വങ്ങളിൽ ഒരാളുമാണ് ജോസെ ജൂലിയാൻ മാർട്ടി.


</doc>
<doc id="357773" url="https://ml.wikipedia.org/wiki?curid=357773" title="പത്തനംതിട്ടയിലെ സ്കൂളുകളുടെ പട്ടിക">
പത്തനംതിട്ടയിലെ സ്കൂളുകളുടെ പട്ടിക

പത്തനംതിട്ടയിലെ സ്ക്കൂളുകളുടെ പട്ടിക


</doc>
<doc id="357777" url="https://ml.wikipedia.org/wiki?curid=357777" title="ആർഗോഫൈല്ലേസീ">
ആർഗോഫൈല്ലേസീ

സപുഷ്പികളിൽപ്പെടുന്ന ഒരു സസ്യകുടുംബമാണ് ആർഗോഫൈല്ലേസീ (Argophyllaceae). കുറ്റിച്ചെടികളും ചെറുമരങ്ങളും ഉൾപ്പെടുന്ന ഈ സസ്യകുടുംബം ആസ്റ്റെരേൽസ് നിരയിലുള്ളതാണ്.  "അഗ്രോഫില്ലം", "കൊറോകിയ" എന്നീരണ്ട് ജീനസ്സുകളാണ് ഈ സസ്യകുടുംബത്തിലുള്ളത്. ഓസ്ട്രേലിയ, ന്യൂസിലാന്റ്, ലോര്ഡ് ഹോവ് ദ്വീപ്, ന്യൂ കാലിഡോണിയ തുടങ്ങിയ പ്രദേശങ്ങളിലാണ് ഈ കുടുംബത്തിലെ സ്പീഷിസുകൾ സാധാരണയായി വളരുന്നത്.

ഇലകൾ ലഘുപത്രങ്ങളോടു കൂടിയവയും, ഏകാന്തരന്യാസത്തിൽ (alternate phyllotaxis) ക്രമീകരിച്ചതും പൂർണ്ണമായ വക്കുകളോടു കൂടിയവയുമാണ്. പത്രവൃന്തത്തിന്റെ അടിയിലായി ഉപപർണ്ണങ്ങൾ ഉണ്ടാകാറില്ല. ഇവയുടെ പൂക്കൾ പൂങ്കുലകളായും ഏകപുഷ്പങ്ങളായും വിന്യസിച്ചിരിക്കുന്നത്.


</doc>
<doc id="357779" url="https://ml.wikipedia.org/wiki?curid=357779" title="ചുവാഷ് ജനങ്ങൾ">
ചുവാഷ് ജനങ്ങൾ

റഷ്യയിലെ വോൾഗ മേഖല മുതൽ സൈബീരിയ വരെയുള്ള പ്രദേശങ്ങളിൽ താമസിച്ച് വരുന്ന ഒരു തുർക്കിക് ആദിമ ജനവിഭാഗമാണ് ചുവാഷ് ജനങ്ങൾ.Chuvash ( )
ചുവാഷ് ജനങ്ങളിൽ ഭൂരിഭാഗം പേരും ജീവിക്കുന്നത് ചുവാഷിയ റിപ്പബ്ലിക്കിലും അതിനു ചുറ്റുമുള്ള പ്രദേശങ്ങളിലുമാണ്. എന്നാൽ, ചുവാഷ് സമൂഹം റഷ്യയിലും താമസിച്ച് വരുന്നുണ്ട്.

ചുവാഷ് എന്ന വാക്കിന് സാർവത്രികമായ സ്വീകാര്യതയുള്ള ഒരു പദോൽപ്പത്തിയില്ല. എന്നാൽ ഇത് വിശദീകരിക്കാനായി മൂന്ന് സിദ്ധാന്തങ്ങൾ ഉണ്ട്.


</doc>
<doc id="357780" url="https://ml.wikipedia.org/wiki?curid=357780" title="കാരമുക്ക്">
കാരമുക്ക്

കേരളത്തിലെ തൃശൂർ ജില്ലയിലുള്ള ഒരു ഗ്രാമമാണ് കാരമുക്ക്. മണലൂർ പഞ്ചായത്തിലാണ് ഈ ഗ്രാമം ഉൾപെടുന്നത്. 

2001 ലെ സെൻസസ് പ്രകാരം കാരമുക്കിലെ ആകെയുള്ള ജനസംഖ്യ 14049 ആണ്. അതിൽ 6703 പുരുഷന്മാരും 7346 സ്ത്രീകളും ആണ്. 




</doc>
<doc id="357787" url="https://ml.wikipedia.org/wiki?curid=357787" title="കുത്ത് റാത്തീബ്">
കുത്ത് റാത്തീബ്

ഇറാഖിലെ വാസ്സിത്തിൽ ജീവിച്ചിരുന്ന സൂഫി യോഗിയും രിഫാഇയ്യ സൂഫി താരിഖയുടെ സ്ഥാപകനുമായ ശൈഖ് അഹമ്മദുൽ കബീർ അൽ-രിഫായിയുടെ പേരിൽ നടത്തപ്പെടുന്ന പ്രതേക റാതീബ് (സ്തോത്ര സദസ്സ്)ആണ് കുത്തു റാത്തീബ് , വെട്ടും കുത്തും റാത്തീബ് എന്ന പേരുകളിൽ കേരളത്തിൽ അറിയപ്പെടുന്നത്. സാധാരണ റാതീബുകളിൽ നിന്നും വ്യത്യസ്തമായി റാത്തീബ് നടത്തുന്നടിന്നിടയിലോ ശേഷമോ ആയുധാഭ്യാസം ഉണ്ടായിരിക്കും.

നെഞ്ചിലും തലയിലും മൊട്ടു സൂചിയോ കത്തിയോ ഉപയോഗിച്ച് കുത്തുക, തീ ചുമക്കുക, കത്തി കാളുന്ന തീ കുണ്ഡത്തിൽ ഇരിക്കുക ,തീ തിന്നുകെടുത്തുക,കത്തി മറിയുന്ന തീകൊണ്ട് കളിക്കുക. ജീവനുള്ള പാമ്പിനെ തിന്നുക, സിംഹങ്ങളെ വാഹനമായി ഉപയോഗിക്കുക തുടങ്ങിയ കാര്യങ്ങൾ ഇത്തരം റാത്തീബുകൾക്കിടയിൽ അരങ്ങേറും . തങ്ങളുടെ ഗുരുവിന്റെ കറാമത്ത് (ആത്മീയ ശക്തി) വെളിപ്പെടുത്താനുള്ള മാർഗ്ഗമായാണ് രിഫായിയുടെ അനുയായികൾ ഇതിനെ കാണുന്നത്. റാത്തീബുകൾക്കു ശേഷം പുണ്യം പ്രതീക്ഷിച്ചു ഭക്ഷണ വിതരണവും നടത്തുക പതിവാണ് 

നാവിനു സൂചി കുത്തുക , കത്തിയും വാളും ഉപയോഗിച്ച് മുറിവേൽപ്പിക്കുക്ക തുടങ്ങിയ കൃത്യങ്ങളാണ് സാധാരണ ഗതിയിൽ കേരളത്തിലെ രിഫാഇയ്യ റാത്തീബുകളിൽ കണ്ടുവരുന്നത്. സദസ്സ് പിരിയുന്നതോടു കൂടി അത്തരം മുറിവുകൾ ഉണങ്ങുമെന്നു വിശ്വസിക്കപ്പെടുന്നു.കണ്ണൂരിൽ അറക്കൽ രാജവംശത്തിൻറെ അതിഥിയായി വന്ന രിഫാഇ സൂഫി പ്രമുഖനായിരുന്ന ശൈഖ് മുഹമ്മദ് ഖാസിം വലിയുള്ള യിലൂടെയാണ് ഈ കല കേരളത്തിലെത്തുന്നത് . ശൈഖ് സബ്ഹാൻ വലിയുള്ള എന്ന സൂഫി ഗുരുവിൻറെ നിർദ്ദേശ പ്രകാരമാണ് ഇദ്ദേഹം കണ്ണൂരിൽ എത്തുന്നത് . ഖാസി വലിയുള്ള ഭജനമിരുന്ന പള്ളി ഇന്ന് ഹൈദ്രോസ് പള്ളിയെന്നു അറിയപ്പെടുന്നു . അദ്ദേഹത്തിൽ നിന്നും ഇജാസിയത് (അനുമതി) ലഭിച്ച ദ്വീപ് തങ്ങന്മാർ (ലക്ഷ ദ്വീപിൽ നിന്നും ഖാസിമിൻറെ ശിഷ്വത്യം സ്വീകരിക്കാൻ വന്ന സൂഫികൾ ) അടക്കമുള്ള ശിഷ്യന്മാർ ദേശാടനം നടത്തിയ നാടുകളിൽ റാത്തീബ് പുരകൾ എന്ന പേരിൽ ചെറിയ സാവിയകൾ (സൂഫി ആശ്രമങ്ങൾ) നിർമ്മിച്ച് റാത്തീബുകൾ അവിടെ വെച്ച് നടത്തി പോന്നു. ഇത്തരത്തിലുള്ള ഒരു റാത്തീബ് പുര ഇന്നും നശിക്കാതെ മാഹിയിലുള്ള അഴിയൂരിൽ ബാക്കി നിൽപ്പുണ്ട്. 

പണ്ടുകാലങ്ങളിൽ യുദ്ധത്തിന് പുറപ്പെടുന്ന നാളിലും, മറ്റു യാത്ര വേളകളിലും, മറ്റു ശുഭ കാര്യങ്ങൾക്കായും വീടുകളിലും പള്ളികളിലുംഈ റാത്തീബുകൾ ഒരു ചടങ്ങായി തന്നെ നടത്തിയിരുന്നു. അതിനായി ഭക്ഷണം തയ്യാറാക്കാനായി കോഴി, ആട് എന്നിവയെ നേർച്ചയാക്കി വളർത്തുകയും പതിവായിരുന്നു . മുൻകാലങ്ങളിൽ മാപ്പിള പോരാളികളിൽ പലരും വലിയ തോതിൽ ഈ റാത്തീബ് വീട്ടിൽ നടത്തുകയും സദ്യ വിളമ്പുകയും ചെയ്തത് കാരണം വൈദേശിക ഭരണ കൂടങ്ങൾ ചിലയിടങ്ങളിൽ ഇവയ്ക്കു നിയന്ത്രണമേർപ്പെടുത്തി. പിന്നീട് കാല ക്രമേണ ഈ കല കേരളത്തിൽ ഭാഗികമായി അന്യവത്കരിക്കപ്പെട്ടു. 1950 ഉകൾക്കു ശേഷം മുസ്ലിം വിഭാഗത്തിൽ പരിഷ്കരണ പ്രവർത്തനങ്ങൾ ഊർജ്ജിതമാവുകയും ഇത്തരം ആചാരങ്ങൾ ശോഷിക്കപ്പെടുകയും ചെയ്തു.എന്നിരുന്നാലും എൺപതുകളുടെ അവസാനം വരെ മുസ്ലിം സമൂഹത്തിൽ കുത്തു റാത്തീബ് പോലുള്ള സൂഫി അനുഷ്‌ഠാനങ്ങൾ ഭാഗികമായി നടക്കാറുണ്ടായിരുന്നു. ഇപ്പോഴും പാരമ്പര്യ വാദികൾക്ക് ഭൂരിപക്ഷമുള്ള മേഖലകളിൽ ചെറിയ അളവിൽ ഇവകൾ നടന്നു വരുന്നുണ്ട്. ഇസ്‌ലാമിലെ യാഥാസ്ഥിതികർ ഇതൊരു പുണ്യ പ്രവർത്തിയായി കാണുമ്പോൾ മൗലിക വാദികൾ ഇസ്‌ലാമുമായി ബന്ധമില്ലാത്ത നടപടിയായാണ് ഇതിനെ വിശേഷിപ്പിക്കുന്നത്. 

ശൈഖ് രിഫായീയുടെ അനുയായികൾക്ക് പുറമെ ശൈഖ് അഹ്മദുബ്നു അൽവാനീയുടെ അനുയായികളും റാത്തീബുകളിൽ ആയുധ പ്രയോഗങ്ങൾ നടത്താറുണ്ട്.സൂഫി സദസ്സുകളിലോ , കാർമ്മികതത്വത്തിലോ മാത്രം അരങ്ങേറിയിരുന്ന ഇത്തരം റാത്തീബുകൾ പ്രദർശനമായി സൂഫികളല്ലാത്തവരും സാർവത്രികമായി ഇപ്പോൾ ചെയ്തു വരുന്നു. ശുദ്ധ ആത്മീയ ജീവിതം നയിക്കുന്നവർ ചെയ്യേണ്ട ഇത്തരം കാര്യങ്ങൾ വ്യക്തി ജീവിതത്തിൽ സൂക്ഷമത പാലിക്കാത്തവർ അനുകരിക്കുന്നതോടു കൂടി അതിലെ ആത്മീയഭാവം കൈമോശം വന്നുവെന്നും ആയതിനാൽ ഇവ ഇപ്പോൾ കേവലം അഭ്യാസ പ്രകടനമായോ, കലാരൂപമായോ മാറിയെന്ന ആക്ഷേപവും നിലനിൽക്കുന്നു.


</doc>
<doc id="357789" url="https://ml.wikipedia.org/wiki?curid=357789" title="കൗഷികി ചക്രവർത്തി">
കൗഷികി ചക്രവർത്തി

ഒരു ഇന്ത്യൻ ശാസ്ത്രീയ സംഗീതജ്ഞയാണ് കൗഷികി ചക്രവർത്തി (ജനനം 24 മേയ് 1980). പ്രമുഖ സംഗീതജ്ഞനായ അജോയ് ചക്രവർത്തിയുടെ മകളാണ്. കൽക്കത്തയിലെ ഒരു സംഗീത കുടുംബത്തിലാണ് ജനനം; പട്യാല ഘരാനയിൽ ഗായകി ശൈലിയിലാണ് അവർ പ്രാവീണ്യം നേടിയത് . 

1980-ൽ ചന്ദന ചക്രവർത്തിയുടെയും അജോയ് ചക്രവർത്തിയുടെയും മകളായി കൊൽക്കത്തയിൽ ജനിച്ചു.  


</doc>
<doc id="357790" url="https://ml.wikipedia.org/wiki?curid=357790" title="മുപ്ലിയം">
മുപ്ലിയം

കേരളത്തിലെ തൃശൂർ ജില്ലയിലുള്ള ഒരു ഗ്രാമമാണ് മുപ്ലിയം. ചാലക്കുടി താലൂക്കിലുള്ള വരണ്ടരപ്പിള്ളി പഞ്ചായത്തിലാണ് ഈ ഗ്രാമം ഉൾപ്പെടുന്നത്. കുറുമാലി പുഴ ഈ ഗ്രാമത്തിലൂടെ ഒഴുകുന്നു. മുപ്ലിയത്തിന്റെ വടക്ക് ഭാഗത്ത് ഒരുപാട് ആശ്രമങ്ങൾ ഉണ്ടായിരുന്നെങ്കിലും ഇപ്പോൾ അതൊന്നും ഇല്ല. അവിടെ ഒരു കുന്നും അതിന്റെ മുകളിൽ ഒരു ആശ്രമം ഇപ്പോഴും നിലവിലുണ്ട്. ആ കുന്ന് മുനിയാട്ടുകുന്ന് എന്നാണറിയപ്പെടുന്നത്. അവിടെയുള്ള ആശ്രമം ഇപ്പോൾ പുരാവസ്തുഗവേഷണ കേന്ദ്രത്തിന്റെ കീഴിലാണ്. 



</doc>
<doc id="357794" url="https://ml.wikipedia.org/wiki?curid=357794" title="വജ്രസൂചിക ഉപനിഷത്">
വജ്രസൂചിക ഉപനിഷത്

സാമവേദത്തിലെ ഒരു ഉപനിഷത്താണ് വജ്രസൂചിക ഉപനിഷത്ത് (, IAST: Vajrasūcī Upaniṣad).ആരാണ് ശരിയായ ബ്രാഹ്മണൻ എന്ന ചോദ്യമാണ് വജ്രസൂചിക ഉപനിഷത്ത് ഉന്നയിക്കുന്നത് .ജന്മം കൊണ്ടോ ,കർമം കൊണ്ടോ ജ്ഞാനം കൊണ്ടോ ഒരാൾക്ക് ബ്രാഹ്മണൻ ആകാൻ കഴിയില്ല എന്ന് വജ്രസൂചിക ഉപനിഷത്ത് ഉദ്‌ഘോഷിക്കുന്നു. അഖണ്ഡബോധബ്രഹ്മത്തെ ധ്യാനിച്ച് സാക്ഷാത്ക്കരിച്ച ഒരാൾ മാത്രമാണ് ശരിക്കുള്ള ബ്രാഹ്മണൻ എന്ന ഉത്തരത്തോടെ ഈ ഉപനിഷത്ത് ഉപസംഹരിക്കുന്നു. ജാതിവ്യവസ്ഥയെ അപ്പാടെ തള്ളിക്കളയുകയാണ് വജ്രസൂചിക ഉപനിഷത്ത്. ജന്മത്തിലൂന്നിയ ജാതി വ്യവസ്ഥയുടെ അസന്നിഗ്ധമായി നിരാകരണമാണ് വജ്രസൂചിക ഉപനിഷത്തിലൂടെ ഭാരതീയ തത്ത്വചിന്ത നടത്തുന്നത്


</doc>
<doc id="357797" url="https://ml.wikipedia.org/wiki?curid=357797" title="പല്ലാവൂർ">
പല്ലാവൂർ

കേരളത്തിൽ പാലക്കാട് ജില്ലയിലുള്ള ഒരു ഗ്രാമമാണ് പല്ലാവൂർ. ചിറ്റൂർ താലൂക്കിൽ പല്ലശ്ശന ഗ്രാമപഞ്ചായത്തിലാണ് ഈ ഗ്രാമം സ്ഥിതിചെയ്യുന്നത്. പ്രകൃതിരമണീയമായ വയലേലകളും മലകളും കുന്നുകളും കുളങ്ങളും കൊണ്ട് സമൃദ്ധമായ ഗ്രാമമാണിത്. മലയാളക്കരയിലെ വാദ്യചക്രവർത്തിമാരായിരുന്ന പല്ലാവൂർ സഹോദരന്മാർ ഈ നാട്ടുകാരായിരുന്നു. അവരുടെ പേരിൽ സ്മാരകവും മറ്റും ഇവിടെയുണ്ട്.

ഈ സ്ഥലം ഒരുകാലത്ത് പല്ലവ രാജാക്കന്മാരുടെ രണ്ടാം തലസ്ഥാനമായിരുന്നു. അവരിൽ നിന്നാണ് സ്ഥലത്തിന് 'പല്ലാവൂർ' എന്ന പേരുകിട്ടിയതെന്ന് ചരിത്രരേഖകൾ പറയുന്നു. 'പല്ലവപുരം' പല്ലാവൂരായി ചുരുങ്ങിയതാകാമെന്നും നിഗമനമുണ്ട്. സമീപസ്ഥലവും പഞ്ചായത്ത് ആസ്ഥാനവുമായ പല്ലശ്ശനയുടെ പേരും ഇതുമായി വളരെയധികം അടുത്തുകിടക്കുന്നുണ്ട്. 'പല്ലവർസേന' പല്ലശ്ശനയായെന്നാണ് വിശ്വാസം.

പാലക്കാട് നഗരത്തിൽ നിന്ന് 22 കിലോമീറ്റർ തെക്കുമാറിയാണ് പല്ലാവൂർ സ്ഥിതിചെയ്യുന്നത്. താലൂക്ക് ആസ്ഥാനമായ ചിറ്റൂരിൽ നിന്ന് 16 കിലോമീറ്റർ തെക്കുപടിഞ്ഞാറുമാറിയും. പാലക്കാട്ട് നിന്ന് നെല്ലിയാമ്പതിയിലേയ്ക്ക് പോകുന്ന വഴിയിലാണ് പല്ലാവൂർ സ്ഥിതിചെയ്യുന്നത്. പ്രകൃതിരമണീയമായ ഒരു ഗ്രാമമാണിത്. നിരവധി പാടങ്ങളും തെങ്ങുകളും മലകളും കുളങ്ങളും തോടുകളും നിറഞ്ഞുനിൽക്കുന്ന ഇവിടം ഇന്നും ഗ്രാമീണത്തനിമ പൂർണ്ണമായി വിട്ടുപോകാതെ സ്ഥിതിചെയ്യുന്നു. എന്നാൽ, ആധുനികതയുടെ ലക്ഷണങ്ങളും ഇവിടെ ധാരാളം കാണാം. ഗ്രാമത്തിന്റെ വടക്കുഭാഗത്ത് പാലക്കാട് റോഡിലായി ഒരു വലിയ മല കാണാം. 'കരകോട്ടുമല' അഥവാ 'വാമല' എന്നാണ് ഇതിന്റെ പേര്. ഇതിന്റെ മുകളിൽ ഒരു സുബ്രഹ്മണ്യസ്വാമിക്ഷേത്രവുമുണ്ട്. കേരളത്തിലെ ഏറ്റവും വലിയ രണ്ടാമത്തെ നദിയായ ഭാരതപ്പുഴയുടെ പോഷകനദിയായ ഗായത്രിപ്പുഴ ഗ്രാമത്തിന്റെ തെക്കേ അതിരിലൂടെ ഒഴുകുന്നു. 

പാലക്കാട് ജില്ലയുടെ ഭാഗമായതുകൊണ്ട് താരതമ്യേന ഉഷ്ണം കൂടിയ, വരണ്ട കാലാവസ്ഥയാണ് പല്ലാവൂരിൽ. ഏപ്രിൽ-മെയ് മാസങ്ങളിലാണ് ചൂട് ഏറ്റവുമധികമാകുന്നത്. ഈ സമയത്ത് താപനില 40 ഡിഗ്രി സെൽഷ്യസ് വരെയെത്താറുണ്ട്. ഈ സമയത്ത് സൂര്യാഘാതമേറ്റുള്ള മരണങ്ങളും നിത്യസംഭവമാണ്. ഇത് കുറയ്ക്കാൻ ബന്ധപ്പെട്ട നടപടികളുണ്ടാകാറുമുണ്ട്.

2011-ലെ സെൻസസ് പ്രകാരം പല്ലാവൂരിൽ 30,000 ആണ് ജനസംഖ്യ. ഇവരിൽ നല്ലൊരു ഭാഗവും ഹിന്ദുക്കളാണ്. 84.5% ആണ് സാക്ഷരതാ നിരക്ക്. നെന്മാറ ബ്ലോക്ക് പഞ്ചായത്തിന്റെ ഭാഗമാണ് പല്ലാവൂർ ഉൾപ്പെടുന്ന പല്ലശ്ശന ഗ്രാമപഞ്ചായത്ത്. കൊല്ലങ്കോട് പോലീസ് സ്റ്റേഷന്റെ പരിധിയിലാണ് ഗ്രാമം വരുന്നത്. നെന്മാറയാണ് നിയമസഭാമണ്ഡലം, ആലത്തൂർ ലോക്സഭാമണ്ഡലവും.

പല്ലാവൂർ ഗ്രാമത്തിലെ പ്രധാന ക്ഷേത്രമാണ് തൃപ്പല്ലാവൂർ ശിവക്ഷേത്രം. തൃപ്പല്ലാവൂർ ക്ഷേത്രത്തിലെ പ്രധാന പ്രതിഷ്ഠകൾ അത്യുഗ്രമൂർത്തിയായ ശിവനും പാർവ്വതിയുമാണ്. 

തൃപ്പല്ലാവൂർ ശിവക്ഷേത്രത്തിന്റെ വടക്കുഭാഗത്ത് കുടികൊള്ളുന്ന ക്ഷേത്രമാണിത്. പണ്ടുകാലത്ത്, അടുത്തുള്ള ഒരു ഗ്രാമത്തിലുണ്ടായിരുന്ന ക്ഷേത്രത്തിലെ പ്രതിഷ്ഠയായിരുന്നു ഇവിടെയുള്ള ശ്രീകൃഷ്ണൻ. ഒരിയ്ക്കൽ ഗായത്രിപ്പുഴയിലുണ്ടായ വെള്ളപ്പൊക്കത്തിൽ ക്ഷേത്രം തകർന്നപ്പോൾ ഇവിടെ കൊണ്ടുവന്ന് പ്രതിഷ്ഠിയ്ക്കുകയായിരുന്നു. അടുത്തുണ്ടായിരുന്ന ശിവക്ഷേത്രത്തിലെ ശിവനും, ഉപദേവതകളായിരുന്ന ഗണപതി, സുബ്രഹ്മണ്യൻ, ശാസ്താവ് തുടങ്ങിയവരും ഇതുപോലെ ഇവിടെയെത്തി. ഇന്ന് അവിടെ നിത്യപൂജയും വിളക്കുവയ്പ്പുമുണ്ട്.


</doc>
<doc id="357798" url="https://ml.wikipedia.org/wiki?curid=357798" title="മരപ്പാവകൾ">
മരപ്പാവകൾ

കാരൂർ നീലകണ്ഠൻ പിള്ളയുടെ ഏറെ പ്രശസ്തമായ ചെറുകഥയാണ് മരപ്പാവകൾ.

മരപ്പാവകൾ എന്ന പേരിൽ 1963ൽ പ്രസിദ്ധീകരിച്ച കാരുറിന്റെ എട്ടു കഥകളടങ്ങുന്ന  ഒരു ചെറുകഥാ സമാഹാരത്തിലെ ആദ്യ കഥയാണ് മരപ്പാവകൾ.

ആദ്യമായി തമ്മിൽ കണ്ടുമുട്ടുന്ന ഒരു സ്ത്രീയും പുരുഷനും തമ്മില്ലുള്ള ഒരു ഉടനീള സംഭാഷണമാണ് മരപ്പാവകൾ .ഈ ഒരു സംഭാഷണത്തിലൂടെ വായനക്കാരൻ നളിനി എന്ന സ്ത്രീയെയും   അവളുടെ ജീവിത സാഹചര്യങ്ങളേയുംകൂറിച്ച് മനസ്സിലാക്കുന്നു.

സെൻസസ് എടുക്കാൻ ഒരു വീട്ടിൽ ചെല്ലുന്ന എന്യൂമറേറ്റർ ആ വീട്ടിൽ അപ്പോൾ ഉണ്ടായിരുന്ന ഏക സ്ത്രീയോട് സെൻസസ് വിവരങ്ങൾ ചോദിച്ചു തുടങ്ങുന്നു. 

ഉമ്മിണി എന്ന വീട്ടുടമയുടെ മകളായ നളിനിയാണ് എന്യൂമറേറ്റർക്ക് വിവരങ്ങൾ നൽകുന്നത്. ഉദ്യോഗസ്ഥന്റെ ചോദ്യങ്ങളും നളിനിയുടെ നിഷ്കളങ്കവും, ഗ്രാമീണ്യവും നർമ്മകരവുമായ ഉത്തരങ്ങളുമാണ് കഥയെ മുന്നോട്ട് നയിക്കുന്നത്.

നളിനി : “ ജനസംഖ്യ എടുക്കുമ്പോൾ കൊട നിവർത്തു പിടിക്കരുതായിരിക്കും . ഈ തീ പോലുള്ള വെയിലത്തു നിന്ന് ജനസംഖ്യയെടുത്താൽ ആളിന്റെ എണ്ണം കുറഞ്ഞു പോകും. ഈ ബഞ്ചേലേക്ക് കേറിയിരിക്കാവല്ലോ "

എന്യുമ: വയസ്സ് ?

നളിനി : കണ്ടിട്ടെന്ത് തോന്നുന്നു ?

ഭർത്താവുണ്ടോ എന്ന ചോദ്യത്തിന്

“ ഒണ്ടന്നോ ഇല്ലെന്നോ എഴുതിക്കോളൂ”

"ഉണ്ടെന്നെഴുതിയാലും ഇല്ലെന്നെഴുതിയാലും അർത്ഥം ഒന്നല്ലലോ."

“എന്നാൽ  ഒണ്ടെന്ന് തെളിയാതെ എഴുതിക്കോളൂ.”

ഇങ്ങനെ പോകുന്ന സംഭാഷണങ്ങളിൽ നിന്നും ഭർത്തൃമതിയാണെങ്കിലും ദാമ്പത്ത്യ സുഖമോ , സന്തോഷമോ അനുഭവിക്കാൻ വിധിച്ചിട്ടിലാത്തവളാണെന്ന് വെളിപ്പെടുത്തുന്നു.

കുട്ടികൾ ഇല്ല എന്നറിയിച്ചപ്പോൾ "ഛിദ്രമുണ്ടായിട്ടുണ്ടോ ?" എന്നായി എന്യൂമറേറ്റർ.

<nowiki>"</nowiki>ഒണ്ടായിട്ടുണ്ടോ എന്ന് ! അവിടെ ചെന്ന് ആറുമാസം തികയുന്നതിനു മുമ്പേ തുടങ്ങിയതല്ലേ ഛിദ്രം ! ഒരു ദിവസം അല്ലേൽ ഒരു ദിവസം ഛിദ്രമില്ലാതെ കഴിഞ്ഞിട്ടില്ല.<nowiki>"</nowiki>

ഗർഭ ഛിദ്രത്തെക്കുറിച്ചാണ് “എന്നു വച്ചാൽ അലസുകയുണ്ടായിട്ടുണ്ടോന്ന്!

വിശദീകരിച്ച് ചോദ്യത്തിനു 

<nowiki>"</nowiki>എന്തെല്ലാം പോക്കണംകേടുകളാ ചോദിക്കുന്നെ ! ആങ്ങളച്ചെറുക്കന്നിവിടെയില്ലാഞ്ഞതു നന്നായി <nowiki>"</nowiki>

ജീവിതോപാധിയെപറ്റിയുള്ള ചോദ്യത്തിനു നേരിട്ട് ഉത്തരം നൽകുന്നില്ലെങ്കിലും നളിനി മരപ്പാവകളുണ്ടാക്കി വിൽക്കുന്നവളാണ് എന്ന് നാം അറിയുന്നു. മനോഹരങ്ങളായ ജീവൻ തുളുമ്പുന്ന പാവകൾ അവൾ ഒരോന്നായി കാണിച്ച് കൊടുക്കുന്നു. ഒപ്പം അവളുടെ ജീവിതവും ചിന്തകളും ചുരുളഴിയുന്നു.

സന്ദർശനം  അവസാനിക്കുമ്പോൾ അവൾ ഒരു പാവ അയാൾക്ക് സമ്മാനിക്കുന്നു. അയാൾ ആ നേരമത്രയും കുറിച്ചുകൊണ്ടിരുന്നത്  അവളുടെ ചിത്രമാണ്. ആ ചിത്രം അയാൾ അവൾക്കും സമ്മാനിച്ചു കൊണ്ട് ഇരുവർക്കും ഹൃദ്യാനുഭമായ ആ കൂടിക്കാഴ്ച്ച അവസാനിക്കുന്നതോടെ കഥ തീരുന്നു.

എം.കൃഷ്ണൻ നായർ സാഹിത്യ വാരഫലത്തിൽ ഇപ്രകാരം പരാമർശിക്കുന്നു.

ചോദ്യം, ഉത്തരം

“മലയാളസാഹിത്യത്തിലെ അദ്വിതീയമായ ചെറുകഥയേത്?”

“കാരൂർ നീലകണ്ഠപ്പിള്ളയുടെ ‘മരപ്പാവകൾ’.”(സാഹിത്യവാരഫലം_1987_03_01)

മലയാളത്തിന്റെ സുവർണ്ണ കഥകൾ എന്ന പേരിൽ എം.കൃഷ്ണൻ നായർ തിരിഞ്ഞെടുത്ത പതിനെട്ടു കഥകളടങ്ങുന്ന പുസ്തകത്തിൽ ആദ്യത്തേത് മരപ്പാവകളാണ്.


</doc>
<doc id="357804" url="https://ml.wikipedia.org/wiki?curid=357804" title="മ്യാ">
മ്യാ

ഒരു അമേരിക്കൻ ഗായികയും ഗാനരചയിതാവും അഭിനേതാവുമാണ് മ്യാ മാരി ഹാരിസൺ (/ˈmaɪ.ə/) (ജനനം ഒക്ടോബർ 10, 1979). ഗ്രാമി പുരസ്കാരം അടക്കം നിരവധി പുരസ്കാരങ്ങൾ നേടിയിട്ടുളള ഇവർ ഏകദേശം ഒരു കോടി ആൽബങ്ങൾ ലോകമെമ്പാടുമായി വിറ്റഴിച്ചിട്ടുണ്ട്.

സംഗീതത്തിനു പുറമെ അഭിനയത്തിലും തിളങ്ങിയിട്ടുള്ള മ്യാ സ്ക്രീൻ ആക്ടേഴ്സ് രം നേടിയിട്ടുണ്ട്.. ഇതിനു പുറമെ കൊക്ക-കോള,മോട്ടോറോള തുടങ്ങി വിവിധ കമ്പനികളുടെ പരസ്യത്തിലും ഇവർ പ്രത്യക്ഷപ്പെട്ടിട്ടുണ്ട്.2009, ൽ ബിൽബോർഡ് അവരുടെ 2000 ത്തിലെ മികച്ച 100 കലാകാരുടെ പട്ടികയിൽ 97 മതായി തിരഞ്ഞെടുത്തു.


</doc>
<doc id="357806" url="https://ml.wikipedia.org/wiki?curid=357806" title="അബു മിന">
അബു മിന

ഈജിപ്തിലെ പ്രശസ്തമായ പുരാതന പട്ടണവും, ക്രിസ്ത്യൻ സന്യാസിമഠവും, തീർഥാടനകേന്ദ്രവുമാണ് അബു മിന.  ). അലക്സാൻഡ്രിയ നരത്തിൽനിന്നും തെക്ക് പടിഞ്ഞാറ് ദിശയിലാണ് അബു മിന സ്ഥിതിചെയ്യുന്നത്. 1979-ൽ ഈ ചരിത്ര നഗരത്തിന്റെ ശേഷിപ്പുകൾ യുനെസ്കോ ലോകപൈതൃക പട്ടികയിൽ ഉൾപ്പെടുത്തിയിരുന്നു. വളരെ കുറച്ച് നിലനിൽക്കുന്ന അവശിഷ്ടങ്ങളുണ്ട്, പക്ഷെ വലിയ ബസിലിക്ക പോലെയുള്ള പ്രധാന കെട്ടിടങ്ങളുടെ അടിത്തറകൾ എളുപ്പത്തിൽ കാണാൻ കഴിയും.




</doc>
<doc id="357807" url="https://ml.wikipedia.org/wiki?curid=357807" title="പ്രയോഗ ഗണിതം">
പ്രയോഗ ഗണിതം

വ്യവസായം,ബിസിനസ്‌,എഞ്ചിനിയറിങ്ങ്, സാങ്കേതികവിദ്യ,ശാസ്ത്രം തുടങ്ങിയ മേഖലകളിലെ ഗണിതത്തിന്റെ രീതികളുടെ ഉപയോത്തെ കുറിച്ച് പഠിക്കുന്ന ഒരു ഗണിത ശാസ്ത്ര ശാഖയാണ് പ്രയോഗ ഗണിതം.


</doc>
<doc id="357810" url="https://ml.wikipedia.org/wiki?curid=357810" title="മാജിബയൽ">
മാജിബയൽ

മാജിബയൽ കാസറഗോഡ് ജില്ലയിലെ ഒരു സ്ഥലമാണ്. ഇത് ഭരണപരമായി ഒരു വില്ലേജ് ആണ്. കാസറഗോഡ് താലൂക്കിന്റെ കീഴിലാണ് ഈ പ്രദേശം. തീരത്തോടടുത്താണ് സ്ഥിതിചെയ്യുന്നത്. കഡംബാർ ഗ്രൂപ്പ് വില്ലേജിൽപ്പെട്ട 2 വില്ലേജുകളിൽ ഒന്ന് ആണ്. ഉപ്പള, മുളിഞ്ഞ, മൂഡംബയൽ, ദേലമ്പാടി, തളങ്കര, പാടി, എന്നീ വില്ലേജുകൾ ആണ് അതിരിലുള്ളത്. 
342.54 ചതുരശ്ര കിലോമീറ്റർ വിസ്തൃതിയുണ്ട്. 1991ലെ സെൻസസ് പ്രകാരം 2398 ജനങ്ങളുണ്ട്. അതിൽ 1169 പുരുഷന്മാരും 1229 സ്ത്രീകളുമുണ്ട്. 

ദേശീയപാതയിലേയ്ക്ക് പ്രാദേശികറോഡുകൾ ബന്ധിപ്പിച്ചിരിക്കുന്നു. അടുത്ത റയിൽവേ സ്റ്റേഷൻ മഞ്ചേശ്വരം ആകുന്നു. മാംഗലൂർ - പാലക്കാട് പാതയാണിതിലെ കടന്നുപൊകുന്നത്. മാംഗളൂർ വിമാനത്താവളമാണ് അടുത്ത വിമാനത്താവളം. 
ബഹുഭാഷാപ്രദേശമാണിത്. കന്നഡ, മലയാളം എന്നിവ ഔദ്യോഗികവും പാഠ്യഭാഷയായും ഉപയോഗിക്കുന്നു. എന്നാൽ തുളു, ബ്യാരി, മറാത്തി, കൊങ്കണി, കൊറഗ ഭാഷകൾ സംസാരഭാഷയാണ്. ഇതുകൂടാതെ ജോലിക്കായി എത്തിയ അന്യസംസ്ഥാനതൊഴിലാളികൾ ബംഗാളി, ഹിന്ദി, തമിഴ് എന്നീ ഭാഷകളും സംസാരിച്ചുവരുന്നുണ്ട്. 
മഞ്ചേശ്വരം അസംബ്ലി നിയോജകമണ്ഡലത്തിൽപ്പെട്ട സ്ഥലമാണിത്. കാസർഗോഡ് ആണ് ലോകസഭാ മണ്ഡലം.


</doc>
<doc id="357817" url="https://ml.wikipedia.org/wiki?curid=357817" title="ഹേരൂർ, കാസറഗോഡ്">
ഹേരൂർ, കാസറഗോഡ്

ഹേരൂർ കാസറഗോഡ് ജില്ലയിലെ ഒരു ചെറിയ വില്ലേജ് ആണ്. കുഡലമർക്കള, ഇച്ചിലങ്ങോട് തുടങ്ങിയ വില്ലേജുകൾ ഈ ഗ്രാമത്തിന്റെ അതിരിലാണ്. തുളുവിൽ ഈ ഗ്രാമത്തെ പേരൂർ എന്നു വിളിക്കും. 
ദേശീയപാത 66 എന്ന ദേശീയപാതയ്ക്ക് ഗ്രാമീണറോഡുകൾ ബന്ധിപ്പിച്ചിരിക്കുന്നു. അടുത്ത റയിൽവേ സ്റ്റേഷൻ മഞ്ചേശ്വരം ആകുന്നു. അടുത്ത വിമാനത്താവളം കർണ്ണാടകയിലെ മംഗലാപുരം ആകുന്നു. 
സപ്തഭാഷാപ്രദേശമാണ്. മലയാളം, കന്നഡ എന്നിവ ഔദ്യോഗികമായി ഉപയോഗിക്കുന്നു. സ്കൂളുകളിൽ ഈ രണ്ടു മാദ്ധ്യമങ്ങൾ ഉണ്ട്. എന്നാൽ വലിയ ഒരു വിഭാഗം ജനങ്ങളും തുളു, ബ്യാരി ഭാഷകൾ സംസാരിക്കുന്നു. ഇതുകൂടാതെ മറാത്തി, കൊങ്കണി തുടങ്ങിയ ഭാഷകളും സംസാരിക്കുന്നു. അന്യസംസ്ഥാനതൊഴിലാളികൾ തമിഴ്, ഹിന്ദി, ബംഗാളി എന്നീ ഭാഷകളും സംസാരിച്ചുവരുന്നു.
ഈ വില്ലേജ് മഞ്ചേശ്വരം നിയമസഭാമണ്ഡലത്തിൽപ്പെടുന്നു. കാസർഗോഡ് ആണ് ലോകസഭാമണ്ഡലം.


</doc>
<doc id="357820" url="https://ml.wikipedia.org/wiki?curid=357820" title="കുബനൂർ">
കുബനൂർ

കുബനൂർ കാസറഗോഡ് ജില്ലയിലെ ഒരു സ്ഥലമാണ്. 

ഉപ്പള - ബായാർ റോഡിൽ കായ്ക്കംബ നിന്നു 3 കിലോമീറ്റർ മാത്രം അകലെയാണ്.

ഇത് ബഹുഭാഷാപ്രദേശമാണ്. മലയാളം, കന്നഡ എന്നീ ഭാഷകൾ ഔദ്യോഗികമായി ഉപയോഗിക്കുന്നു. തുളു, ബ്യാരി, കൊങ്കണി, ഹിന്ദി, തമിഴ്, ആദിവാസി ഭാഷകൾ എന്നിവ സംസാരിക്കുന്നു.
ദേശീയപാത 66ലേയ്ക്ക് ബന്ധിപ്പിച്ച റോഡുകളുണ്ട്. അടുത്ത റെയിൽവേ സ്റ്റേഷൻ മഞ്ചേശ്വരം ആകുന്നു. മാംഗളൂർ ആണ് അടുത്ത വിമാനത്താവളം.
മഞ്ചേശ്വരം അസ്സംബ്ലി നിയോജകമണ്ഡലത്തിന്റെ ഭാഗം. കാസറഗോഡ് ആണ് ലോകസഭാമണ്ഡലം.


</doc>
<doc id="357825" url="https://ml.wikipedia.org/wiki?curid=357825" title="പെലച്ചിക്കല്ല്">
പെലച്ചിക്കല്ല്

തൃശ്ശൂർ ജില്ലയിലെ വില്ലടത്ത് മഹാശിലാകാലത്തെ സംസ്ക്കാരത്തെ ഓർമ്മിപ്പിക്കുന്ന ശിലാസ്മാരകമുണ്ട്. ഇതിനെ ‘’’പെലച്ചിക്കല്ല്’’’,’’’നീലിക്കല്ല്’’ എന്നൊക്കെ പ്രാദേശികമായി അറിയുന്നു. 

15 അടി ഉയരവും 12 അടിയുമുള്ള ഈ ശില അവർണ്ണജാതിയിൽ പെട്ട സ്ത്രീയുടെ ഓർമ്മയ്ക്കായി ഉണ്ടാക്കിയതാണെന്ന്ന്ന് പ്രാദേശവാസികൾ വിശ്വസിക്കുന്നു. ആ സ്ത്രീ തന്നെ ശിലയായതാണെന്നും ഒരു വിശ്വാസവും നിലനിൽക്കുന്നുണ്ട്. ടിപ്പുവിന്റെ പടയോട്ടക്കാലത്തടയാളമായി സ്ഥാപിച്ചതാണെന്നും വിശ്വസിക്കുന്നവരുമുണ്ട്.
1940 മുതൽ പുരാവസ്തു വകുപ്പ് ഇത് സംരക്ഷിക്കുന്നുണ്ട്.മൂവായിരം വർഷത്തെ പഴക്കമെങ്കിലും ഉണ്ടാകുമെന്ന് വകുപ്പ് കരുതുന്നു. അക്കാലത്തെ പ്രമുഖരെ ആരെയെങ്കിലും സംസ്കരിച്ൿഹ സ്ഥലമാകാമെന്നും വകുപ്പ് കരുതുന്നു. 

ഇത്തരം പത്തോളം കല്ലുകൾ സ്ഥാപിച്ചിട്ടുണ്ടെന്നും അതിലൊന്നാണ് ഇതെന്നും പുരാവസ്തു വകുപ്പ് പറയുന്നു.


</doc>
<doc id="357834" url="https://ml.wikipedia.org/wiki?curid=357834" title="വട്ടക്കുണ്ട്">
വട്ടക്കുണ്ട്

കാസർഗോഡ് ജില്ലയിലെ അതിമനോഹരമായ ഒരു ഗ്രാമമാണ് വട്ടക്കുണ്ട്.

</doc>
<doc id="357841" url="https://ml.wikipedia.org/wiki?curid=357841" title="ചുമാഷ് ജനങ്ങൾ">
ചുമാഷ് ജനങ്ങൾ

അമേരിക്കൻ ഇന്ത്യൻ (നേറ്റീവ് ഇന്ത്യൻ) തദ്ദേശീയ ജനവിഭാഗമാണ് ചുമാഷ് ജനങ്ങൾ. ചരിത്രപരമായി കാലിഫോർണിയയുടെ മധ്യ-തെക്കൻ തീരദേശ പ്രദേശത്ത് വസിക്കുന്നവരാണ് ഈ വർഗ്ഗക്കാരായ ജനങ്ങൾ. ഇപ്പോഴത്തെ സാൻ ലൂയിസ് ഒബിസ്‌പോ, സാന്ത ബർബാര, വെന്റുറ, ലോസ് ആഞ്ചെലെസ് എന്നിവിടങ്ങളിലാണ് ചുമാഷ് ജനങ്ങൾ കൂടുതലായും വസിക്കുന്നത്.

കാലിഫോർണിയയിലെ മോറോ ബേ നഗരത്തിന്റെ വടക്ക് ഭാഗം മുതൽ മാലിബുവിന്റെ തെക്ക് വരെ വ്യാപിച്ച് കിടക്കുന്നുണ്ട് ഇക്കൂട്ടർ വസിക്കുന്ന പ്രദേശങ്ങൾ. സാന്ത ക്രൂസ് സാന്റ റോസ, സാൻ മിഗ്വൽ ചാനൽ ദ്വീപുകൾ എന്നിവ ഈ ജനതയുടെ അധീനതിയിലാണ്. കാലാവസ്ഥയ്ക്ക് അനുസൃതമായി ജലസ്രോതസ്സിന്റെ അഭാവമുള്ള സമയത്ത് ചെറിയ ദ്വീപായ അനകാപയിലും ചുമാഷ് ജനങ്ങൾ വസിച്ചുവരുന്നുണ്ട്.


</doc>
<doc id="357855" url="https://ml.wikipedia.org/wiki?curid=357855" title="എയർ മൊറീഷ്യസ്">
എയർ മൊറീഷ്യസ്

എയർ മൊറീഷ്യസ് എന്ന പേരിൽ അറിയപ്പെടുന്ന എയർ മൊറീഷ്യസ് ലിമിറ്റഡ്, മൊറീഷ്യസിൻറെ പതാക വാഹക എയർലൈനാണ്. മൊറീഷ്യസിലെ പോർട്ട്‌ ലൂയിസിലെ എയർ മൊറീഷ്യസ് സെൻറർ ആസ്ഥാനമായാണ് എയർലൈൻ പ്രവർത്തിക്കുന്നത്. സർ സീവോസഗുർ രാംഗൂലം അന്താരാഷ്‌ട്ര വിമാനത്താവളമാണ് പ്രധാന ഹബ്. സബ് – സഹാറൻ ആഫ്രിക്കയിലെ ഏറ്റവും വലിയ നാലാമത്തെ എയർലൈനായ എയർ മൊറീഷ്യസിനു യൂറോപ്പിയൻ, ആഫ്രിക്കൻ ഇന്ത്യൻ ഓഷ്യൻ പ്രദേശങ്ങൾ എന്നീ മാർക്കറ്റുകളിൽ പ്രധാനപ്പെട്ട പങ്കുണ്ട്. “2011 ഇന്ത്യൻ ഓഷ്യൻ ലീഡിംഗ് എയർലൈൻ പ്രൈസ്” ലഭിച്ച എയർ മൊറീഷ്യസ്. തുടർച്ചയായി ഏഴാമതും ഈ അവാർഡ്‌ നേടി. 

1967 ജൂൺ 14-നു എയർ ഫ്രാൻസ്, ബിഒഎസി എന്റർപ്രൈസ്, മൊറീഷ്യസ് സർക്കാർ എന്നിവർ ചേർന്നു ഓരോരുത്തർക്കും 27.5% ഓഹരികളുമായാണ് എയർ മൊറീഷ്യസ് കമ്പനി തുടങ്ങുന്നത്, ബാക്കിയുള്ള ഓഹരികൾ എയർ ഫ്രാൻസിൻറെയും ബിഒഎസിയുടേയും മൊറീഷ്യസിലെ ജനറൽ സെയിൽസ് ഏജന്റായ റോജർസ് ആൻഡ്‌ കോ ലിമിറ്റഡിൻറെ കൈവശമായിരുന്നു. 
തുടക്കത്തിൽ എയർ മൊറീഷ്യസ് അന്താരാഷ്‌ട്ര വിമാനങ്ങൾ സർവീസ് നടത്തിയിരുന്നത് കമ്പനിയിൽ 25% ഓഹരികളുള്ള എയർ ഫ്രാൻസ്, എയർ ഇന്ത്യ, ബ്രിട്ടീഷ്‌ എയർവേസ് എന്നിവയുമായി ചേർന്നാണ്. 

എയർ മൊറീഷ്യസുമായി കോഡ്ഷെയർ ധാരണകളുള്ള എയർലൈനുകൾ ഇവയാണ്: എയർ ഓസ്ട്രൽ, എയർ ഫ്രാൻസ്, എയർ ഇന്ത്യ, എയർ മഡഗാസ്കർ, എമിരേറ്റ്സ്, ഹോങ്ങ് കോങ്ങ് എയർലൈൻസ്, കെനിയ എയർവേസ്, മലേഷ്യ എയർലൈൻസ്, സിംഗപ്പൂർ എയർലൈൻസ്, സൗത്ത് ആഫ്രിക്കൻ എയർവേസ്, വിർജിൻ ഓസ്ട്രേലിയ 



</doc>
<doc id="357864" url="https://ml.wikipedia.org/wiki?curid=357864" title="ലൂഡാക്രിസ്">
ലൂഡാക്രിസ്

ഒരു അമേരിക്കൻ റാപ്പറും അഭിനേതാവുമാണ് ലൂഡാക്രിസ് (ജനനം സെപ്റ്റംബർ 11, 1977).തന്റെ സംഗീത ജീവിതത്തിനിടയിൽ ലൂഡാക്രിസ് ഗ്രാമി പുരസ്കാരം സ്ക്രീൻ ആക്‌ടേഴ്‌സ് ഗിൽഡ് എംടിവി പുരസ്കാരം തുടങ്ങി നിരവധി പുരസ്കാരങ്ങൾ നേടിയിട്ടുണ്ട്.


</doc>
<doc id="357867" url="https://ml.wikipedia.org/wiki?curid=357867" title="ചർമ്മച്ചുളിവുകൾ">
ചർമ്മച്ചുളിവുകൾ

തൊലിപുറത്ത് ഉണ്ടാകുന്ന ചുളിവ്, മടക്ക്, ഞൊറി, എന്നിവയെയാണ് ചർമ്മ ചുളിവുകൾ (wrinkle) എന്ന് പറയുന്നത്. പ്രധാനമായും വാർധക്യത്തിന്റെ ലക്ഷണമായിട്ടാണ് ചർമ്മ ചുളിവുകൾ പ്രത്യക്ഷപ്പെടുന്നത്. സ്ഥരിമായി കൈകൊള്ളുന്ന കിടപ്പ് ശീലങ്ങളും, (sleeping positions) ശരീരം മെലിയൽ, ദീർഘ നേരം വെള്ളത്തിൽ മുങ്ങിയ ശരീര ഭാഗങ്ങൾ എന്നിങ്ങനെയുള്ള അവസ്ഥകളിലും ചുളിവുകൾ പ്രത്യക്ഷപ്പെടാറുണ്ട്.

വെയിലുകൊള്ളൽ, പുകവലി, ശരീരത്തിലെ ജലാംശകുറവ്, സ്ഥിരമായ മുഖഭാവ പ്രകടനങ്ങൾ എന്നിവ ചുളിവുകൾ ഉണ്ടാകാനുള്ള സാധ്യത വർദ്ധിപ്പിക്കുന്നു.

ശരീരകോശങ്ങളുടെ സ്വാഭാവിക പുനർനിർമ്മാണം (regeneration and repair) മന്ദീഭവിക്കുകയോ, തകരാറിലാവുകയോ, താളംതെറ്റുകയോ ചെയ്യുമ്പോൾ ഉണ്ടാവുന്നതാണ്  ചുളിവുകൾ. കോശ കഠിനീകരണം (fibrosis) സംഭവിക്കുന്നതാണ്. ത്വക്ക് നാരുകളിലെ സ്വതേയുള്ള ഇലാസ്തികത നഷ്ടപ്പെടുക കൂടി ചെയ്യുന്നു വാർധക്യത്തിൽ . വലപ്പമുള്ള നാരുകൾക്ക് പകരമായി വലിപ്പം കുറഞ്ഞ നാരുകൾ പ്രത്യക്ഷപ്പെടുന്നതും ചുളിവുകൾക്ക് കാരണമാകുന്നു

(Sleep wrinkles)- ചരിഞ്ഞോ കിടന്നുറങ്ങുമ്പോൾ മുഖം തലയിണയിലോ, മെത്തയിലോ നിരന്തരമായി അമരുന്നത് മൂലം പ്രത്യക്ഷപ്പെടുന്ന ചുളിവുകളാണ് ഉറക്ക ചുളിവുകൾ. ശീലം മാറ്റിയില്ലെങ്കിൽ ഈ ചുളിവുകൾ സ്ഥായി ആയി നിലനിന്നേക്കും.

Water immersion wrinkling .വെള്ളത്തിൽ ഏറെ നേരം ശരീര ഭാഗങ്ങൾ മുക്കിയാൽ രൂപപ്പെടുന്ന ചുളിവുകളാണിവ. ജല വാർധക്യം എന്ന വിളിപേരുമുണ്ട് (water aging). കൈവെള്ളകളും കാൽ വള്ളകളിലുമാണ് ജലചുളിവുകൾ ഏറ്റവു പ്രകടമാവുന്നത്. ഈ ചുളിവുകൾ താൽകാലികം മാത്രമായിരിക്കും. ഇങ്ങനെ ചുളിവുകൾ ഉണ്ടാവുന്നതിനാൽ നനഞ്ഞ കൈകൾ കോണ്ട് സാധനങ്ങൾ മുറുകെ പിടിക്കാൻ സാധിക്കുന്നു എന്ന് കരുതപ്പെട്ടിരുന്നു. എന്നാൽ വിശദമായ പഠനങ്ങളിൽ ചുളിവുള്ളപ്പോൾ ഗ്രിപ്പ് (grasp grip) കൂടുന്നു എന്ന് തെളിയിക്കപ്പെട്ടിട്ടില്ല.

പഗ്ഗ് അടക്കം ചിലയിനം നായ്ക്കളിൽ ചുളുവുകൾ കൂടുതലായി ഉള്ളത് ശ്രേഷ്ഠതയായി കണക്കാക്കുന്നു. അതിനായി ബ്രീഡ് ചെയ്യാറുമുണ്ട്.


</doc>
<doc id="357869" url="https://ml.wikipedia.org/wiki?curid=357869" title="തീബ്സ്">
തീബ്സ്

ഒരു പുരാതന ഈജിപ്ഷ്യൻ നഗരമാണ് തീബ്സ് (, "Thēbai"). മെഡിറ്ററേനിയൻ തീരത്തുനിന്നും തെക്ക് മാറി നൈലിന്റെ കിഴക്കൻ തീരത്ത് ഇന്നത്തെ ലക്സൊർ പട്ടണത്തിലാണ് തീബ്സ് നഗരത്തിന്റെ അവശേഷിപ്പുകൾ. ഇതിന്റെ പ്രതാപകാലത്ത് ഈജിപ്തിലെത്തന്നെ ഏറ്റവും സമ്പന്നമായ നഗരമായിരുന്നു തീബ്സ്. നൂബിയക്കും കിഴക്കൻ മരുഭൂമിക്കും സമീപത്തായിരുന്ന തീബ്സ് പ്രാചീനകാലത്തെ ഒരു മതകേന്ദ്രവും വാണിജ്യ നഗരവുമായിരുന്നു. നൈലിന്റെ ഇരുകരകളിലുമായി തീബ്സ് നഗരം വ്യാപിച്ചിരുന്നു. ഇതിൽ കിഴക്കൻ തീരത്തായിരുന്നു പ്രധാന നഗരഭാഗം. ലക്സോർ, കർണാക് എന്നീ ക്ഷേത്രങ്ങൾ നൈലിന്റെ കിഴക്കൻ തീരത്താണ് സ്ഥിതിചെയ്യുന്നത്. നൈലിന്റെ പടിഞ്ഞാറൻ ഭാഗത്ത് പ്രധാനമായും നെക്രോപൊളിസാണ് ഉണ്ടായിരുന്നത്.

ബി. സി.3200 മുതൽക്കേ തീബ്സ് ഒരു ജനവാസകേന്ദ്രമാണ്. പുരാതന ഈജിപ്റ്റിൽ തീബ്സ് വാസറ്റ് എന്നാണ് അറിയപ്പെട്ടിരുന്നത്. അപ്പർ ഈജിപ്റ്റിലെ നാലാമത്തെ നോമിന്റെ (നാട്ടുരാജ്യങ്ങൾക്ക് സമാനം) തലസ്ഥാനവും വാസറ്റ് ആയിരുന്നു. 




</doc>
<doc id="357871" url="https://ml.wikipedia.org/wiki?curid=357871" title="വള്ളിത്തക്കാളി">
വള്ളിത്തക്കാളി

തെക്കേ അമേരിക്കയിലെ ഉഷ്ണമേഖലാവാസിയായ ഒരു വള്ളിച്ചെടിയാണ് വള്ളിത്തക്കാളി. . ബ്രസീലിയൻ നൈറ്റ്‌ഷേഡ് (Brazilian nightshade) എന്ന് അറിയപ്പെടുന്നു. ആവശ്യത്തിന് ഇട നൽകിയാൽ 20 ft (6 m) വരെ ഉയരത്തിൽ പടരാൻ കഴിയും ഈ ചെടിക്ക്. ചൂടിനെ നന്നായി താങ്ങാൻ കഴിവുള്ള ഈ ചെടി പക്ഷേ തണുപ്പിനെ സഹിക്കില്ല. ആൽക്കലോയ്‌ഡുകളായ അട്രോപിൻ, സ്കൊപോലാമിൻ, ഹയോസ്യാമിൻ എന്നിവ അടങ്ങിയതിനാൽ ചെറിയതോതിൽ വിഷമുള്ള ഇവ ഭക്ഷ്യയോഗ്യമല്ല.

ആസ്ത്രേലിയ, ആഫ്രിക്ക, ഇൻഡോചൈന, ശാന്തസമുദ്രദ്വീപുകൾ, ഇന്ത്യ എന്നിവിടങ്ങളിൽ പ്രാദേശികസസ്യങ്ങൾക്കുള്ള ഭീഷണിമൂലവും കന്നുകാലികൾക്കു വിഷബാധയേൽക്കുന്നതിനാലും ഇതിനെ ഒരു അധിനിവേശസസ്യമായിക്കരുതിപ്പോരുന്നു.


</doc>
<doc id="357872" url="https://ml.wikipedia.org/wiki?curid=357872" title="പാരിസ്ഥിതികരസതന്ത്രം">
പാരിസ്ഥിതികരസതന്ത്രം

പ്രകൃതിയിലെ രാസ-ജൈവ പദാർത്ഥ ബന്ധത്തെക്കുറിച്ച് പഠിക്കുന്ന രസതന്ത്രത്തിലെ ശാസ്ത്ര ശാഖയാണ് പാരിസ്ഥിതിക രസതന്ത്രം.

</doc>
<doc id="357876" url="https://ml.wikipedia.org/wiki?curid=357876" title="കുഴിമന്ന">
കുഴിമന്ന

കേരളത്തിലെ മലപ്പുറം ജില്ലയിലുള്ള ഒരു ടൗണാണ് കുഴിമന്ന അല്ലെങ്കിൽ കിഴിശ്ശേരി. 

കൊണ്ടോട്ടിയിൽ നിന്നും അരക്കോട് പോകുന്ന പ്രധാന റോഡിന്റെ സമീപത്തായാണ് ഈ ടൗൺ സ്ഥിതി ചെയ്യുന്നത്. ടൗണിന്റെ പഴയ പേര് കിഴിശ്ശേരി എന്നായിരുന്നു.

2001 ലെ സെൻസസ് പ്രകാരം കുഴിമന്നയിലെ ആകെയുള്ള ജനസംഖ്യ 28818 ആണ്. അതിൽ 14240 പുരുഷന്മാരും 14578 സ്ത്രീകളും ആണ്. 

സമീപത്തുള്ള റയിൽവേ സ്റ്റേഷൻ ഫറൂക്ക്. വിമാനത്താവളം കോഴിക്കോടാണ്.


</doc>
<doc id="357878" url="https://ml.wikipedia.org/wiki?curid=357878" title="അപ്പോഡാന്തേസീ">
അപ്പോഡാന്തേസീ

സപുഷ്പികളിൽപെടുന്ന സസ്യകുടുംബമാണ് അപ്പോഡാന്തേസീ (Apodanthaceae).  പരാദസസ്യങ്ങൾ ഉൾപ്പെടുന്ന ഈ സസ്യകുടുംബത്തിൽ രണ്ട് ജീനസ്സുകളിലായി 10 സ്പീഷിസുകളാണുള്ളത്.  ആതിഥേയ സസ്യത്തിന്റെ കൊമ്പുകളിലോ തണ്ടുകളിലോ ആണ് ഇത്തരം സസ്യങ്ങൾ വളരുന്നത്. അപ്പോഡാന്തേസീ കുടുംബത്തിലെ സസ്യങ്ങളിൽ ഹരിത വർണ്ണങ്ങൾ ഉണ്ടാകാറില്ല, മാത്രവുമല്ല ഇത്തരം സസ്യങ്ങളിൽ പ്രകാശസംശ്ലേഷണം നടക്കാറില്ല. "പൈലോസ്റ്റൈൽ,അപ്പോഡാന്തസ്" തുടങ്ങിയവയാണ് ഈ സസ്യകുടുംബത്തിലെ ജീനസ്സുകൾ 


</doc>
<doc id="357886" url="https://ml.wikipedia.org/wiki?curid=357886" title="കൾനാട്">
കൾനാട്

കൾനാട് അല്ലെങ്കിൽ കളനാട് കാസറഗോഡ് ജില്ലയിലെ ഒരു ചെറിയ ഗ്രാമമാണ്. ഇതൊരു തീരദേശ ഗ്രാമമാകുന്നു. അറബിക്കടലിന്റെ തീരത്താണ് ഇതു സ്ഥിതിചെയ്യുന്നത്. 
2001 സെൻസസ് പ്രകാരം, കൾനാടിൽ 15755 ജനങ്ങളുണ്ട്. അതിൽ 7495 പുരുഷൻമാരും 8260 സ്ത്രീകളുമാണ്.

ഇവിടെയൊരു ചെറിയ റയിൽവേ സ്റ്റേഷൻ സ്ഥിതിചെയ്യുന്നു. പാസഞ്ചർ വണ്ടികൾ മാത്രമേ നിർത്തുകയുള്ളു. 
മലയാളം, കന്നഡ എന്നീ ഭാഷകൾ ഔദ്യോഗികമായി ഉപയോഗിക്കുന്നു. തുളു, ബ്യാരി തുടങ്ങിയ ഭാഷകളും ഉപയോഗിച്ചുവരുന്നു.
സ്റ്റേറ്റ് ഹൈവേ 57(എൻ എച്ച് 17) അടുത്തുകൂടി കടന്നുപൊകുന്നു.
വേനൽക്കാലം ചൂടുകൂടിയതാണ്. കടലിന്റെ സാന്നിദ്ധ്യം ചൂടുകുറയ്ക്കുന്നു.
അടുത്ത് ചന്ദ്രഗിരി പുഴ ഒഴുകുന്നു. കാസറഗോഡ് ഫെറി (കടത്ത്) ഈ ഭാഗത്തുകൂടിയാണ്. ചന്ദ്രഗിരിക്കോട്ട അടുത്താണ്. 


</doc>
<doc id="357893" url="https://ml.wikipedia.org/wiki?curid=357893" title="പാർട്ടിംങ് (ചലച്ചിത്രം)">
പാർട്ടിംങ് (ചലച്ചിത്രം)

2016 ൽ നവീദ് മഹ് മൗദി തിരക്കഥയെഴുതി സംവിധാനം ചെയ്ത അഫ്ഗാനിചിത്രമാണ് പാർട്ടിംങ്. 21 ആമത് കേരള അന്താരാഷ്ട്ര ചലച്ചിത്രോത്സവത്തിൽ ഉദ്ഘാട നചിത്രമായി തെരഞ്ഞെടുത്തിരുന്നു.

അഫ്ഗാനിസ്ഥാനിലെ അഭയാർത്ഥികളുടെ പ്രശ്‌നങ്ങളാണ് ചർച്ച ചെയ്യുന്നത്. 


</doc>
<doc id="357903" url="https://ml.wikipedia.org/wiki?curid=357903" title="ഷഹീൻ എയർ">
ഷഹീൻ എയർ

കറാച്ചിയിലെ ജിന്ന അന്താരാഷ്‌ട്ര വിമാനത്താവളത്തിൽ ഹെഡ് ഓഫീസ് പ്രവർത്തിക്കുന്ന പാകിസ്താനിലെ സ്വകാര്യ എയർലൈനാണ് ഷഹീൻ എയർ എന്ന പേരിൽ പ്രവർത്തിക്കുന്ന ഷഹീൻ എയർ ഇന്റർനാഷണൽ. യാത്രാ വിമാനം, ചരക്ക് വിമാനം, ചാർട്ടർ സർവീസുകൾ എന്നിവ നടത്തുന്ന ഷഹീൻ എയർ പാകിസ്താനിലേയും പേർഷ്യൻ ഗൾഫിലേയും പ്രധാന നഗരങ്ങൾക്കിടയിൽ സർവീസ് നടത്തുന്നു. 1993-ൽ സ്ഥാപിക്കപ്പെട്ട എയർലൈൻ പ്രവർത്തനം ആരംഭിച്ചത് 1994 ഒക്ടോബർ 25-നാണ്. കറാച്ചിയ്ക്കു പകരം ഉത്തര പാകിസ്താനിലെ നഗരങ്ങളിലാണ് എയർലൈൻ പ്രധാനമായും ശ്രദ്ധ കേന്ദ്രീകരിച്ചത്. എയർലൈനിൻറെ പ്രധാന ഹബ് കറാച്ചിയിലെ ജിന്ന അന്താരാഷ്‌ട്ര വിമാനത്താവളത്തിലാണ്, ഇസ്ലാമാബാദിലെ ബേനസീർ ഭൂട്ടോ അന്താരാഷ്‌ട്ര വിമാനത്താവളത്തിലും ലാഹോറിലെ അല്ലാമ ഇഖ്ബാൽ അന്താരാഷ്‌ട്ര വിമാനത്താവളത്തിലും ഹബ്ബുകളുണ്ട്.

പാകിസ്താൻറെ ദേശീയ പക്ഷിയായ ഷഹീൻ ഫാൽകൊനിൻറെ പേരാണ് എയർലൈനിനു നൽകിയിരിക്കുന്നത്.

എയർലൈനിൻറെ ആദ്യ ചെയർമാൻ ആയ ഖാലിദ്‌ മെഹ്മൂദ് സെഹ്ബായ് ആണ് ഷഹീൻ എയർ എയർലൈൻസ് സ്ഥാപിച്ചത്. തുടക്കത്തിൽ രാജ്യമെമ്പാടും ആഭ്യന്തര സർവീസുകളാണ് എയർലൈൻ ആരംഭിച്ചത്. അനവധി വിമാനങ്ങൾ എയർലൈൻ കൊണ്ടുവന്നുവെങ്കിലും കറാച്ചി, ഖേട്ട എന്നെ പാകിസ്താനി നഗരങ്ങൾക്കിടയിലാണ് പ്രധാനമായും എയർലൈൻ പ്രവർത്തിച്ചിരുന്നത്.

2004 മെയ്‌ 22-നു ലക്ഷക്കണക്കിനു രൂപ നൽകാനുള്ള ഷഹീൻ എയർ എന്ന എയർലൈൻസിനെ സിവിൽ ഏവിയേഷൻ അതോറിറ്റി ഓഫ് പാകിസ്താൻ (സിഎഎ) ഗ്രൗണ്ട് ചെയ്തു. മൂന്ന് ദിവസങ്ങൾക്കുശേഷം ആഭ്യന്തര സർവീസുകളും അന്താരാഷ്‌ട്ര സർവീസുകളും പുനരാരംഭിക്കാൻ സിഎഎ അനുമതി നൽകി. നൽകാനുള്ള പണം ഷഹീൻ എയർ ഒടുക്കിയതിൻറെ പിന്നാലെയാണ് സിഎഎ എയർലൈനിനു പ്രവർത്തനങ്ങൾ പുനരാരംഭിക്കാൻ അനുമതി നൽകിയത്. അതേ വർഷം തന്നെ ഷഹീൻ എയർ ഇന്റർനാഷണൽ (എസ്എഐ) പേര് മാറ്റി ഷഹീൻ എയർ എന്നാക്കി, പുതിയ കോർപ്പറേറ്റ് വെബ്സൈറ്റും.

പാകിസ്താൻറെ പതാക വാഹക എയർലൈനായ പാകിസ്താൻ ഇന്റർനാഷണൽ എയർലൈൻസിനു പിറകിൽ പാകിസ്താനിലെ ഏറ്റവും വലിയ രണ്ടാമത്തെ എയർലൈനാണ് ഷഹീൻ എയർ.തങ്ങളുടെ അന്താരാഷ്ട്ര സർവീസുകളിൽ പാകിസ്താനിൽനിന്നും അനവധി മിഡിൽ ഈസ്റ്റ് രാജ്യങ്ങളിലേക്ക് സർവീസ് നടത്തുന്നു. പകിസ്ഥാനിൽനിന്നും മൂന്ന് വിവിധ റൂട്ടുകളിൽ റിയാദിലേക്ക് ഷഹീൻ എയർ സർവീസ് ആരംഭിച്ചിട്ടുണ്ട്. 

1993-ൽ എയർലൈനിൻറെ സ്ഥാപനത്തിനു ശേഷം അധികം വൈകാതെ തന്നെ ആരംഭിച്ച കാർഗോ ഡിവിഷനാണ് ഷഹീൻ എയർ കാർഗോ. സമയത്തിനു മൂല്യമുള്ള ചെറിയ വസ്തുക്കളും പാർസലുകളും അയക്കാം ഷഹീൻ എയർ പ്രത്യേക സർവീസ് നടത്തുന്നുണ്ട്. 

ഗൾഫ്‌ റൂട്ടിലും ആഭ്യന്തര റൂട്ടിലുമാണ് ഷഹീൻ എയർ പ്രധാനമായും പ്രവർത്തിക്കുന്നത്. 2015-ൽ പാകിസ്താനിൽനിന്നും ഈസ്റ്റിലേക്ക് പറക്കുന്ന ഏക സ്വകാര്യ എയർലൈനായി, ലാഹോറിലെ അല്ലാമ ഇഖ്ബാൽ അന്താരാഷ്‌ട്ര വിമാനത്താവളത്തിൽനിന്നും ചൈനയിലെ ഗാന്ഗ്ഷൂ ബൈയുൻ അന്താരാഷ്‌ട്ര വിമാനത്താവളത്തിലേക്ക് നോൺ - സ്റ്റോപ്പ്‌ വിമാനമായിരുന്നു അത്; ഇപ്പോൾ അടുത്ത് ഇസ്ലാമാബാദിൽനിന്നും മാൻചെസ്റ്ററിലേക്ക് സർവീസ് ആരംഭിച്ചു. തായ്‌ലാൻഡ്‌, മലേഷ്യ, ഖത്തർ, ഡെന്മാർക്ക്‌, നോർവെ, ഇറ്റലി എന്നിവടങ്ങളിലേക്കും ഷാങ്ങ്‌ഹായിലേക്കും സർവീസുകൾ ആരംഭിക്കാൻ പദ്ധതിയിടുന്നുണ്ട്. 
ഒക്ടോബർ 2016-ലെ കണക്കനുസരിച്ചു ഷഹീൻ എയറിൻറെ വിമാനങ്ങൾ ഇവയാണ്: 

എയർബസ് എ300ബി4-203, എയർബസ് എ310-300, എയർബസ് എ321-200, ബോയിംഗ് 737-200, ബോയിംഗ് 737-800, ബോയിംഗ് 767-200ഇആർ, ടുപോലേവ് ടിയു-154എം, യാകൊവ് ലേവ് യാക്-42ഡി എന്നീ വിമാനങ്ങളും മുൻകാലങ്ങളിൽ ഉപയോഗിച്ചിരുന്നു. 


</doc>
<doc id="357911" url="https://ml.wikipedia.org/wiki?curid=357911" title="ദി ഓർക്കിഡ് മുംബൈ">
ദി ഓർക്കിഡ് മുംബൈ

മഹാരാഷ്ട്രയുടെ തലസ്ഥാനമായ മുംബൈ നഗരത്തിൽ സ്ഥിതിചെയ്യുന്ന ഒരു പഞ്ചനക്ഷത്ര ആഡംബര ഹോട്ടലാണ് ദി ഓർക്കിഡ് മുംബൈ. ഇന്ത്യയിലെ ഏറ്റവും വലിയ ഹോട്ടലുകളിൽ ഒന്നാണ് ദി ഓർക്കിഡ് മുംബൈ.

ആഭ്യന്തര എയർപോർട്ടിനു സമീപമാണ് ദി ഓർക്കിഡ് മുംബൈ സ്ഥിതിചെയ്യുന്നത്. നഗരത്തിലെ ബിസിനസ്‌ സെൻറെറുകൾ, മാളുകൾ എന്നിവയ്ക്കു സമീപമാണ് ഹോട്ടൽ സ്ഥിതിചെയ്യുന്നത്. ജുഹു ബീച്ച് (ഏകദേശം 4 കിലോമീറ്റർ), ഇസ്കോൺ ക്ഷേത്രം (ഏകദേശം 6 കിലോമീറ്റർ), പോവായ് ലേക്ക് (ഏകദേശം 10 കിലോമീറ്റർ) എന്നീ സ്ഥലങ്ങൾ ഹോട്ടലിനു സമീപമാണ്. ഹോട്ടലിൽ താമസിക്കുന്നവർക്ക് ഗേറ്റ്വേ ഓഫ് ഇന്ത്യ, നെഹ്‌റു പ്ലാനറ്റോറിയം, സഞ്ജയ്‌ ഗാന്ധി നാഷണൽ പാർക്ക്‌ എന്നിവയും സന്ദർശിക്കാവുന്നതാണ്, 

മുംബൈ അന്താരാഷ്‌ട്ര വിമാനത്താവളത്തിൽനിന്നും ദി ഓർക്കിഡ് മുംബൈ ഹോട്ടലിലേക്കുള്ള ദൂരം: ഏകദേശം 6 കിലോമീറ്റർ

മുംബൈ ആഭ്യന്തര വിമാനത്താവളത്തിൽനിന്നും ദി ഓർക്കിഡ് മുംബൈ ഹോട്ടലിലേക്കുള്ള ദൂരം: ഏകദേശം 2 കിലോമീറ്റർ

മുംബൈ സിഎസ്ടി റെയിൽവേ സ്റ്റേഷനിൽനിന്നും ദി ഓർക്കിഡ് മുംബൈ ഹോട്ടലിലേക്കുള്ള ദൂരം: ഏകദേശം 20 കിലോമീറ്റർ

മുംബൈ സെൻട്രൽ റെയിൽവേ സ്റ്റേഷനിൽനിന്നും ദി ഓർക്കിഡ് മുംബൈ ഹോട്ടലിലേക്കുള്ള ദൂരം: ഏകദേശം 19 കിലോമീറ്റർ

ഡീലക്സ് മുറിയിൽ ടെലിവിഷൻ, അയൺ, മിനി ബാർ, സേഫ്, ടെലിഫോൺ, റൂം ഹീറ്റർ, അയണിംഗ് ബോർഡ്, വൈഫൈ, എയർ കണ്ടീഷൻ, ഹെയർ ഡ്രയർ, ന്യൂസ്‌പേപ്പർ, ഫ്രിഡ്ജ്‌, ബാത്ത്റോബ്, ബെഡ്സൈഡ് ലാമ്പ്, കാർപെറ്റഡ് ഫ്ലോർ, മ്യൂസിക്‌ സിസ്റ്റം, മിനറൽ വാട്ടർ, ഫ്രൂട്ട് ബാസ്ക്കറ്റ്, ഇൻറെർകോം, എക്സ്പ്രസ്സ്‌ ലോണ്ടറി സർവീസ്, ഫ്ലാറ്റ് സ്ക്രീൻ ടിവി, കണ്ണാടി, ഹാങ്ങറുകൾ, ഇൻ-റൂം മെനു, ഇൻ-റൂം ഇലക്ട്രോണിക് സേഫ്, ലോണ്ടറി ബാഗ്‌, ബാത്ത്റൂമിൽ പാരലൽ ഫോൺ ലൈൻ, റോൾ എവേ ബെഡ്, സാറ്റലൈറ്റ് ടിവി, ഷവർ, ഗസ്റ്റ് സ്ലിപ്പറുകൾ, ടേബിൾ ലാമ്പ്, ടീ / കോഫീ മേക്കർ, താപനില നിയന്ത്രണം, ടേൺ ഡൌൺ സർവീസ്, വോയിസ്‌ മെയിൽ, വുഡൻ ഫ്ലോർ, അന്താരാഷ്‌ട്ര പ്ലഗ് പോയിന്റ്‌, ബെഡ്സൈഡ് കണ്ട്രോളുകൾ, ഷേവിംഗ് കിറ്റ്‌, പ്രൈവറ്റ് ബാത്ത്റൂം, ലഗേജ് റാക്ക്, റൈറ്റിംഗ് ഡസ്ക് / സ്റ്റഡി ടേബിൾ എന്നിവ ലഭ്യമാണ്. 




</doc>
<doc id="357915" url="https://ml.wikipedia.org/wiki?curid=357915" title="ആറളം">
ആറളം

ആറളം ഗ്രാമപഞ്ചായത്തിലെ ഒരു ഗ്രാമമാണ് ആറളം. പഞ്ചായത്ത് ഓഫീസും വില്ലേജ് ഓഫീസും എടൂരിൽ ആണ് സ്ഥിതിചെയ്യുന്നത്.

ആറളത്ത് ഒരു ഗവണ്മെന്റ് ഹയർ സെക്കന്ററി സ്കൂളും രണ്ട് എയ്‌ഡഡ് ഹയർ സെക്കന്ററി സ്കൂളുകളും ഉണ്ട്, ഒരെണ്ണം എടൂർ സെന്റ്‌. മേരീസ് എച്ച്.എസ്.എസും മറ്റൊരെണ്ണം സെന്റ്‌. സെബാസ്റ്റ്യൻസ് എച്ച്.എസ്.എസും   

എല്ലാ മത വിഭാഗങ്ങളും സന്തോഷത്തോടെ ഒരുമിച്ചു ജീവിക്കുന്നു


</doc>
<doc id="357933" url="https://ml.wikipedia.org/wiki?curid=357933" title="ചുമാഷൻ ഭാഷകൾ">
ചുമാഷൻ ഭാഷകൾ

തെക്കൻ കാലിഫോർണിയയിലെ തീരപ്രദേശങ്ങളിൽ താമസിക്കുന്ന അമേരിക്കൻ തദ്ദേശീയ ജനങ്ങളായ ചുമാഷ് ജനങ്ങൾ സംസാരിച്ചിരുന്ന ഭാഷകളുടെ കുടുംബമാണ് ചുമാഷൻ ഭാഷകൾ - Chumashan languages (English name from "čʰumaš" , meaning "Santa Cruz Islander"). തീരദേശ സമതലം മുതൽ സാൻ ലൂയിസ് ഒബിസ്‌പോ താഴ്‌വര, മലിബു നഗരം വരെയുള്ള ജനങ്ങൾ ഈ ഭാഷകൾ സംസാരിക്കുന്നുണ്ട്.


</doc>
<doc id="357938" url="https://ml.wikipedia.org/wiki?curid=357938" title="ബൂട്ട്സ്ട്രാപ്പ്">
ബൂട്ട്സ്ട്രാപ്പ്

വെബ്സൈറ്റുകളും വെബ് ആപ്ലിക്കേഷനുകളും നിർമ്മിക്കാൻ സഹായിക്കുന്ന ഒരു സൗജന്യ ഓപ്പൺ സോഴ്സ് ഫ്രണ്ട് എൻറ് ഫ്രയിം വർക്ക് ആണ് ബൂട്ട്സ്ട്രാപ്പ്. എച്ച്. ടി. എം. ൽ, സി. എസ്സ്. എസ്സ് എന്നിവയിലധിഷ്ടിതമായ ഒരു ഡിസൈൻ ടെംപ്ലേറ്റുകളും, ഫോമുകളും, ബട്ടനുകളും, നാവിഗേഷനുകളും തുടങ്ങി ജാവാ സ്ക്രിപ്റ്റ് എക്സ്റ്റൻഷനുകൾ വരെ ഇതിൽ അടങ്ങിയിരിക്കുന്നു.

1,11,600 നക്ഷത്രങ്ങളും 51,500 ഫോർക്കുകളും ഉൾപ്പെടുന്ന ഗിറ്റ്ഹബിലെ രണ്ടാമത്തെ ഏറ്റവുമധികം ദൃശ്യമാവുന്ന പദ്ധതിയാണ് ബൂട്ട്സ്ട്രാപ്പ്.

ട്വിറ്റർ ബ്ലൂപ്രിൻറ് എന്നാണ് ബൂട്ട്സ്ട്രാപ്പിൻറെ യഥാർത്ഥ നാമം . ആന്തരിക ഉപകരണങ്ങളിൽ സ്ഥിരത കൈവരിക്കുന്നതിനായി  മാർക്ക് ഓട്ടോയും ജേക്കബ് തോർണ്ടനും ചേർന്ന്  ബൂട്ട്സ്ട്രാപ്പ് വികസിപ്പിച്ചെടുത്തു. ബൂട്ട്സ്ട്രാപ്പിന് മുമ്പ് വ്യത്യസ്ത ലൈബ്രറികൾ  ഇൻറർഫേസ് വികസനത്തിന് ഉപയോഗപ്പെടുത്തിയിരുന്നു. ഇത് പൊരുത്തക്കേടുകൾക്കും ഉയർന്ന സംരക്ഷണ ഭാരത്തിനും ഇടയാക്കി. ട്വിറ്റർ ഡെവലപ്പർ മാർക്ക് ഓട്ടോയുടെ അഭിപ്രായമനുസരിച്ച്: 

"ഒരു ചെറിയ സംഘം ഡെവലപ്പർമാർക്കും ഒരു പുതിയ ആന്തരിക ഉപകരണം രൂപകൽപ്പന ചെയ്യാനും കൂടുതൽ എന്തെങ്കിലും ചെയ്യാനുള്ള ഒരു അവസരവും ഞാൻ കണ്ടു. ഈ പ്രക്രിയയിലൂടെ, മറ്റൊരു ആന്തരിക ഉപകരണത്തേക്കാൾ വളരെയേറെ കരുത്തുള്ള  ഒന്ന് ഞങ്ങൾ കെട്ടിപ്പടുത്തിട്ടുണ്ട്. മാസങ്ങൾക്ക് ശേഷം ബൂട്ട്സ്ട്രാപ്പിൻറെ ആദ്യകാല പതിപ്പ് ഞങ്ങൾ അവസാനിപ്പിച്ചു. കമ്പനിയുടെ ഉള്ളിലുള്ള സാധാരണ രൂപകൽപ്പനാ പാറ്റേണുകളും ആസ്തികളും രേഖപ്പെടുത്തുന്നതിനും പങ്കിടുന്നതിനുമുള്ള ഒരു മാർഗ്ഗമായി ബൂട്ട്സ്ട്രാപ്പിൻറെ ആദ്യകാല പതിപ്പുകളോടെയാണ് ഇത് നിർമ്മിച്ചത്. "

ഒരു ചെറിയ ഗ്രൂപ്പിൻറെ ഏതാനും മാസങ്ങൾക്കുള്ളിൽ, ട്വിറ്റർ വികസിപ്പിച്ച ടീമിൽ ഹാക്കത്തൺ ശൈലിയിലുള്ള ഹാക് ആഴ്ചയുടെ ഭാഗമായി ട്വിറ്ററിലെ അനേകം ഡെവലപ്പർമാർ ഈ പദ്ധതിക്ക് സംഭാവന നല്കി. ഇത് ട്വിറ്റർ ബ്ലൂപ്രിന്റിൽ നിന്നും ബൂട്ടസ്ട്രാപ്പിലേക്ക് പുനർനാമകരണം ചെയ്യപ്പെടുകയും 2011 ഓഗസ്റ്റ് 19-ന് തുറന്ന ഉറവിട (Open-source) പദ്ധതിയായി പുറത്തിറക്കുകയും ചെയ്തു. മാർക്ക് ഓട്ടോ, ജേക്കബ് തോർണ്ടൺ, കോർ ഡവലപ്പർമാരുടെ ഒരു ചെറിയ സംഘം, കൂടാതെ സംഭാവനക്കാരുടെ ഒരു വലിയ സമൂഹം എന്നിവയും ഇപ്പോഴും തുടർന്നും നിലനിർത്തുന്നു.

ജനുവരി 31, 2012 ൽ, ബൂട്ട്സ്ട്രാപ്പ് 2 പുറത്തിറങ്ങി. പന്ത്രണ്ട് നിര റെസ്പോൺസീവ് ഗ്രിഡ് ലേഔട്ട് സംവിധാനം, ഗ്ലൈഫിക്കോണുകൾക്കുള്ള ഇൻബിൽറ്റ് പിന്തുണ, അനേകം പുതിയ ഘടകങ്ങൾ, കൂടാതെ നിലവിലുള്ള പല ഘടകങ്ങൾക്കുമുള്ള മാറ്റങ്ങൾ എന്നിവ കൂടി കൂട്ടിച്ചേർത്തു. 2013 ഓഗസ്റ്റ് 19ന് ഫ്ളാറ്റ് ഡിസൈൻ ഉപയോഗിക്കുന്നതിന് പുനർരൂപകൽപ്പന ചെയ്യുന്ന ഘടകങ്ങളും, ആദ്യ മൊബൈൽ സമീപനം(Mobile-first approach) ഉൾപ്പെടുത്തിയിരുന്നു. 2014 ഒക്ടോബർ 29-ന് മാർക് ഓട്ടോ ബൂട്ട്സ്ട്രാപ്പ് 4 വികസിപ്പിച്ചതായി പ്രഖ്യാപിച്ചു. ഓഗസ്റ്റ് 19, 2015 ന് ബുളളറ്ററിന്റെ ആദ്യ ആൽഫാ പതിപ്പ് പുറത്തിറങ്ങി. ആദ്യ ബീറ്റാ പതിപ്പ് 2017 ഓഗസ്റ്റ് 10 നാണ് പുറത്തിറങ്ങിയത്.

ഗൂഗിൾ ക്രോം, ഫയർഫോക്സ്, ഇന്റർനെറ്റ് എക്സ്പ്ലോറർ, ഓപ്പറ, സഫാരി (വിൻഡോസ് ഒഴികെയുള്ള) ഏറ്റവും പുതിയ വേർഷനുകൾ പിന്തുണയ്ക്കുന്നു. ഇത് IE8 യും ഏറ്റവും പുതിയ ഫയർഫോക്സിൻറെ വിപലീക്യത റിലീസിനെയും(ESR) പിന്തുണയ്ക്കുന്നു. 2.0 മുതൽ, പ്രതികരിച്ച വെബ് ബ്രൌസറിനു പിന്തുണ നൽകുന്നു. വെബ്ബ് പേജുകളുടെ ലേഔട്ട് (ഡസ്ക്ടോപ്പ്, ടാബ്ലറ്റ്, മൊബൈൽ ഫോൺ) ഉപയോഗിക്കുന്ന ഉപകരണങ്ങളുടെ സ്വഭാവം കണക്കിലെടുത്ത് ഡൈനമിക്കായി ക്രമീകരിക്കുന്നു .പ്രൊഫക്ട് 3.0, സ്റ്റാർട്ട്അപ്, മൊഡ്യൂൾ ഡിസൈൻ ഫിലോസിഫിക്കേഷൻ, ആൽഫാ റിലീസ് കൂട്ടിച്ചേർത്തു. സസ്സിനും ഫ്ലക്സ് ബോക്സിനുമുള്ള പിന്തുണയും ചേർത്തിട്ടുണ്ട്. 

ടൂൾകിറ്റിൻറെ വിവിധ ഘടകങ്ങൾ നടപ്പിലാക്കുന്ന ലെസ്സ് സ്റ്റൈൽഷീറ്റുകളുടെ ഒരു പരമ്പരയാണ് ബൂട്ട്സ്ട്രാപ്പ്. ഈ സ്റ്റൈൽഷീറ്റുകൾ സാധാരണയായി വെബ് പേജുകളിൽ ഒരു കൂട്ടമായി സമാഹരിക്കപ്പെടുന്നു, എന്നാൽ ഓരോ ഘടകങ്ങളും ഉൾപ്പെടുത്താനോ നീക്കംചെയ്യാനോ കഴിയും.വ്യത്യസ്ത ഘടകങ്ങളുടെ വർണ്ണവും പാഡിങ്ങും പോലുള്ള കാര്യങ്ങൾ നിയന്ത്രിക്കുന്ന നിരവധി കോൺഫിഗറേഷൻ വേരിയബിളുകൾ ബൂട്ട്സ്ട്രാപ്പ് നൽകുന്നു.

ബൂട്ട്സ്ട്രാപ്പ് 2 മുതൽ, ബൂട്ട്സ്ട്രാപ്പ് ഡോക്യുമെൻറേഷൻ ഇഷ്ടാനുസൃതമാക്കൽ വിസാർഡ് ഉൾപ്പെടുത്തിയിട്ടുണ്ട്, ഇത് ആവശ്യപ്പെട്ട ഘടകങ്ങളുടെയും വ്യത്യസ്ത ക്രമീകരണങ്ങളുടെയും അടിസ്ഥാനത്തിലുള്ള ഒരു ഇഷ്ടാനുസൃത പതിപ്പാണ് ഇത്.

ബൂട്ട്സ്ട്രാപ്പ് 4 പോലെ, സ്റ്റൈൽ ഷീറ്റുകൾക്കായി ലെസ്സിനു പകരം സാസ്(Sass) ഉപയോഗിക്കുന്നു.

ഓരോ ബൂട്ട്സ്ട്രാപ്പ് രീതിയിലും ഒരു എച്ചടിഎംഎൽ(HTML) ഘടന, സിഎസ്എസ്(CSS) ഡിക്ലറേഷനുകൾ, ചില സന്ദർഭങ്ങളിൽ ജാവാസ്ക്രിപ്റ്റ് കോഡിനൊപ്പം ഉൾപ്പെടുന്നു.

ഗ്രിഡ് സിസ്റ്റവും പ്രതികരിച്ച ഡിസൈനും ഒരു 1170 പിക്സൽ വൈഡ് ഗ്രിഡ് ലേഔട്ടിനൊപ്പം സ്റ്റാൻഡേർഡ് നൽകുന്നു. കൂടാതെ, ഡെവലപ്പർക്ക് ഒരു വേരിയബിൾ വീതി ലേഔട്ട് ഉപയോഗിക്കാം. രണ്ട് കേസുകളിൽ, ടൂൾകിറ്റ് വ്യത്യസ്ത വൈവിധ്യമാർന്ന രൂപങ്ങളേയും ഉപകരണങ്ങളേയും ഉപയോഗിക്കുന്നതിന് നാല് വ്യത്യാസങ്ങളുണ്ട്: മൊബൈൽ ഫോണുകൾ, പോർട്രെയ്റ്റ്, ലാൻഡ്സ്കേപ്പ്, ടാബ്ലറ്റുകൾ, പിസി എന്നിവ കുറഞ്ഞതും ഉയർന്ന റെസല്യൂഷനുള്ളതുമാണ്. ഓരോ വ്യതിയാനവും നിരകളുടെ വീതി ക്രമീകരിക്കുന്നു.


</doc>
<doc id="357940" url="https://ml.wikipedia.org/wiki?curid=357940" title="ഇച്ചിലംപാടി">
ഇച്ചിലംപാടി

കാസറഗോഡ് ജില്ലയിലെ കാസർഗോഡ് താലൂക്കിൽ മഞ്ചേശ്വരം ബ്ളോക്കിലെ കുമ്പള ഗ്രാമ പഞ്ചായത്തിന്റെ പത്താം വാർഡ് ആണ് ഇച്ചിലംപാടി.ഇത് ഒരു വില്ലേജ് ആണ്. മൊഗ്രാൽ, കോയിപ്പാടി, ഇച്ചിലംപാടി എന്നീ ഗ്രാമങ്ങൾ ചേർന്നാണ് കോയിപ്പാടി വില്ലേജ്.

അറേബ്യൻ കടലിനടുത്തായാണ് ഇച്ചിലംപാടി സ്ഥിതിചെയ്യുന്നത്. അടുത്തുകൂടി ഷിറിയ പുഴ ഒഴുകുന്നു. ചന്ദ്രഗിരി പുഴയുടെ കൈവഴിയാണിത്. 

കാസറഗോഡ് , പുത്തൂർ , മംഗലാപുരം , കാഞ്ഞങ്ങാട് എന്നിവ അടുത്ത പ്രധാന പട്ടണങ്ങൾ ആകുന്നു.
എടനാട്, കൊയിപ്പാടി, കിഡൂർ, കുമ്പള, സീതാംഗോളി, അനന്തപുര തടാക ക്ഷേത്രം,

മലയാളം, കന്നഡ എന്നീ ഭാഷകൾ ഔദ്യോഗികമായി ഉപയോഗിക്കുന്നു. സ്കൂളുകളിലും ഈ ഭാഷകൾ പ്രത്യേകമായി പഠിക്കാനുള്ള സൗകര്യമുണ്ട്. എന്നാൽ ഈ ഭാഷകൾക്കുപുറമെ, തുളു, കൊങ്കണി, മറാത്തി എന്നീ ഭാഷകളും സംസാരിച്ചു വരുന്നുണ്ട്. 
കുമ്പള ഗ്രാമ പഞ്ചായത്തിന്റെ പത്താം വാർഡായ ആയ ഇച്ചിലംപാടിയിലെ മെംബർ ഹരീഷ് ഗട്ടി ആണ്. 
കാസറഗോഡ് ലോകസഭാമണ്ഡലത്തിലും മഞ്ചേശ്വരം നിയമസഭാമണ്ഡലത്തിലും പെട്ട സ്ഥലമാണ്.

റോഡുകൾ ദേശീയപാതയുമായി ബന്ധിപ്പിച്ചിരിക്കുന്നു.



</doc>
<doc id="357941" url="https://ml.wikipedia.org/wiki?curid=357941" title="നി-യോ">
നി-യോ

ഒരു അമേരിക്കൻ ഗായകനും ഗാനരചയിതാവും റാപ്പറും സംഗീത സംവിധായകനുമാണ് നി-യോ (ജനനം ഒക്ടോബർ 18, 1979).
ഇതുവരെ ആറു ആൽബങ്ങൾ പുറത്തിറക്കിയിട്ടുള്ള നി-യൊ ഗ്രാമി പുരസ്കാരമടക്കം നിരവധി പുരസ്കാരങ്ങൾ നേടിയിട്ടുണ്ട്.


</doc>
<doc id="357948" url="https://ml.wikipedia.org/wiki?curid=357948" title="പെരുമ്പള">
പെരുമ്പള

പെരുമ്പള കാസറഗോഡ് ജില്ലയിലെ ഒരു ഗ്രാമമാണ്. പയസ്വിനി പുഴയുടെ തീരത്താണ് ഈ ഗ്രാമം സ്ഥിതിചെയ്യുന്നത്. ഇവിടെ പെരുമ്പള പാലം സ്ഥിതിചെയ്യുന്നു. ചെമ്മനാട് പഞ്ചായത്തിന്റെ ഭാഗമാണ്. 

 India census, പെരുമ്പളയിൽ 6889 ജനങ്ങളുണ്ട് അതിൽ 3305 പുരുഷന്മാരും 3584 സ്ത്രീകളുമാണ്.




</doc>
<doc id="357954" url="https://ml.wikipedia.org/wiki?curid=357954" title="നീലേശ്വരം, എറണാകുളം">
നീലേശ്വരം, എറണാകുളം

എറണാംകുളം ജില്ലയിലെ ഒരു ഗ്രാമമാണ് നീലേശ്വരം.


</doc>
<doc id="357955" url="https://ml.wikipedia.org/wiki?curid=357955" title="തിമിരി">
തിമിരി

കേരളത്തിലെ കണ്ണൂർ ജില്ലയിലുള്ള ഒരു ഗ്രാമമാണ് തിമിരി. അവിടെ തിമിരി ശ്രീ ശിവ ക്ഷേത്രം എന്ന പേരിൽ അറിയപ്പെടുന്ന ഒരു ക്ഷേത്രം ഉണ്ട്, 

2001 ലെ സെൻസസ് പ്രകാരം തിമിരിയിലെ ആകെയുള്ള ജനസംഖ്യ 18313 ആണ്. അതിൽ 9055 പുരുഷന്മാരും 9258 സ്ത്രീകളും ആണ്. 

കുമഴി കിഴക്കിലിനിന്റേയും പുലുക്കോൽ തറവാടിന്റേയും കുടുംബ ക്ഷേത്രമാണ് ഇത്. അസുരന്മാരുടെ വാസ സ്ഥലം വേരോടെ നശിപ്പിച്ച ശേഷം ഭഗവാൻ ശിവൻ ധ്യാനത്തിലിരുന്ന സ്ഥലത്താണ് ക്ഷേത്രം നിലകൊള്ളൂന്നത് എന്നാണ് വിശ്വാസം. പിന്നീട് 1943 നും 1946 നും ഇടയ്ക്ക് കുമഴി ചാത്തുക്കുട്ടി നമ്പ്യാർ നവീകരണം നടത്തി. 

പെരുമ്പ ജങ്ഷനിൽ കൂടിയാണ് ദേശീയപാത കടന്നു പോകുന്നത്. മംഗലാപുരം - പാലക്കാട് ലൈനിലുള്ള പയ്യന്നൂരാണ് സമീപത്തുള്ള റയിൽവേ സ്റ്റേഷൻ. കോഴിക്കോടും മംഗലാപുരത്തും വിമാനത്താവളങ്ങളുമുണ്ട്. 


</doc>
<doc id="357956" url="https://ml.wikipedia.org/wiki?curid=357956" title="ഈസ്റ്റ് ബംഗാൾ ഫുട്ബോൾ ക്ലബ്">
ഈസ്റ്റ് ബംഗാൾ ഫുട്ബോൾ ക്ലബ്

കൊൽക്കത്ത ആസ്ഥാനമായി 1920 മുതൽക്ക് നിലനിൽക്കുന്ന ഒരു ഫുട്ബോൾ ക്ലബാണ് ഈസ്റ്റ് ബംഗാൾ എന്നു പൊതുവേ അറിയപ്പെടുന്ന ഈസ്റ്റ് ബംഗാൾ എഫ്.സി. (; ഈസ്റ്റ് ബംഗാൾ ഫുട്ബോൾ ക്ലബ്)

ഇന്ത്യയിലെ ഏറ്റവും മികച്ച ഫുട്ബോൾ ക്ലബുകളിൽ ഒന്നാണ് ഈസ്റ്റ് ബംഗാൾ

മൊഹൻ ബഗാനുമായുള്ള ഈസ്റ്റ് ബംഗാളിന്റെ കളിക്കള വൈര്യം ഒരു നൂറ്റാണ്ട് അടുക്കുകയാണ്. ഒരു കായിക രംഗത്തെ ഒരു പ്രദേശത്തെ രണ്ട് വൈരികൾ തമ്മിൽ ഏറ്റുമുട്ടുന്ന ഡെർബി (Derby) കളിൽ കൊൽകൊത്ത ഡെർബി ഏറെ പ്രശസ്തവും പഴക്കമുള്ളതുമാണ്. ഫിഫയുടെ ക്ലാസ്സിക്ക് ഡെർബി ലിസ്റ്റിൽ പെടുന്നതാണ് മോഹൻ ബഗാൻ-ഈസ്റ്റ് ബംഗാൾ വൈര്യം. നിലവിൽ വർഷത്തിൽ മൂന്നു തവണയെങ്കിലും ഇവർ നേർക്കുനേർ ഏറ്റുമുട്ടാറുണ്ട്.

മുഹമ്മദൻ സ്പോർട്ടിംഗ് ക്ലബ് , ആര്യൻ ഫുട്ബോൾ ക്ലബ് എന്നിവയാണ് മറ്റ് പ്രശസ്ത വൈരികൾ. ഇവരുമായും ഡെർബികൾ ഉണ്ടാവാറുണ്ട്.

Gurwinder Singh, the captain of East Bangal FC.


</doc>
<doc id="357960" url="https://ml.wikipedia.org/wiki?curid=357960" title="ചെറിയ അകിൽ">
ചെറിയ അകിൽ

മീലിയേസീ സസ്യകുടുംബത്തിലെ ഒരു മരമാണ് ചെറിയ അകിൽ. . ബ്രൂണൈ, ഇന്ത്യ, ഇന്തോനേഷ്യ, ലാവോസ്, മലേഷ്യ, തായ്‌ലാന്റ് എന്നിവിടങ്ങളിൽ കാണുന്നു.



</doc>
<doc id="357962" url="https://ml.wikipedia.org/wiki?curid=357962" title="ഫിലിഡ്രേസീ">
ഫിലിഡ്രേസീ

സപുഷ്പികളിൽപെടുന്ന സസ്യകുടുംബമാണ് ഫിലിഡ്രേസീ (Philydraceae). മൂന്നു ജീനസ്സുകളിലായി 6 സ്പീഷിസുകൾ മാത്രമാണ് ഈ സസ്യകുടുംബത്തിലുള്ളത്. 



</doc>
<doc id="357966" url="https://ml.wikipedia.org/wiki?curid=357966" title="തെക്കിൽ">
തെക്കിൽ

തെക്കിൽ കാസറഗോഡ് ജില്ലയിലെ ഒരു ഗ്രാമമാണ്.

 India census, തെക്കിൽ എന്ന ഈ സ്ഥലത്ത്12341 ജനങ്ങളൂണ്ട്. അതിൽ 5958 പുരുഷന്മാരും 6383 സ്ത്രീകളും ഉണ്ട്.

ചന്ദ്രഗിരി പുഴയ്ക്കു (പയസ്വിനി എന്നാണ് ഇവിടെ ചന്ദ്രഗിരി അറിയപ്പെടുന്നത്) തെക്കുഭാഗത്തു സ്ഥിതിചെയ്യുന്നു. തെക്കിൽ ഭാഗത്ത് പുഴയ്ക്ക് ഒരു പാലം ഉണ്ട്. ഈ ഭാഗത്ത് പുഴയ്ക്കു കുറുകെ മുമ്പ് പാലം നിർമ്മിക്കുന്നതിനു മുമ്പ് കടത്ത് ഉണ്ടായിരുന്നു. തെക്കിൽ ഫെറി എന്ന് ഈ ഭാഗം അറിയപ്പെടുന്നു. 
തെക്കിൽ വഴിയാണ് മുമ്പ് കേരളത്തിന്റെ തെക്കൻ ഭാഗത്തേയ്ക്കുള്ള എൻ എച്ച് 17 കടന്നു പോയിരുന്നത്. (കാസറഗോഡ്-ചെർക്കള-ചട്ടഞ്ചാൽ-ദേശീയപാത 17) എന്നാൽ കാസറഗോഡു നിന്നും ചെമ്മനാട് വഴി നേരിട്ട് പുതിയ റോഡ് നിർമ്മിച്ചപ്പോൾ ദേശീയപാത 17 (ഇപ്പോൾ ദേശീയപാത 66 എന്നാണ് ഇത് അറിയപ്പെടുന്നത്.) അതുവഴിയായി. ഇതോടെ തെക്കിൽന്റെ പ്രാധാന്യം കുറഞ്ഞു.
അസംബ്ലി നിയോജകമണ്ഡലം: കാസറഗോഡ്
പാർളിമെന്റ് നിയോജകമണ്ഡലം: കാസറഗോഡ്


</doc>
<doc id="357973" url="https://ml.wikipedia.org/wiki?curid=357973" title="കുറ്റിക്കോൽ">
കുറ്റിക്കോൽ

കുറ്റിക്കോൽ കാസറഗോഡ് ജില്ലയിലെ ഒരു സ്ഥലമാണ്. കാസറഗോഡ് നിന്നും 25 കിലോമീറ്റർ അകലെയാണ്.



കൃഷി ആണ് പ്രധാന ജോലി. അടയ്ക്ക, തെങ്ങ്, പറങ്കിമാവ്, റബ്ബർ എന്നിവ കൃഷി ചെയ്യുന്നു. ചൂടുകൂടിയ കാലാവസ്ഥയാണ്. 
ഇവിടെയൊരു ഫയർ സ്റ്റേഷൻ ഉണ്ട്. 
ബന്തടുക്ക വഴി കർണ്ണാടകവുമായി റോഡു ബന്ധം ഉണ്ട്. കർണ്ണാടകയിലെ സുള്ള്യയിലേയ്ക്ക് 20 കി. മീ. മാത്രമേയുള്ളു. അവിടെനിന്നും ബാംഗളുറു, മൈസുറു എന്നിവിടങ്ങളിലേയ്ക്കു പോകാൻ പ്രയാസമില്ല. അടുത്ത റയിൽവേ സ്റ്റേഷൻ കാഞ്ഞങ്ങാട് ആണ്. കോഴിക്കോട്, മംഗലാപുരം , കണ്ണൂർ എന്നിവിടങ്ങളിൽ വിമാനത്താവളങ്ങൾ ഉണ്ട്. 
ഭൂരിപക്ഷം പേരും മലയാളം സംസാരിക്കുന്നു.


</doc>
<doc id="357996" url="https://ml.wikipedia.org/wiki?curid=357996" title="ആരോൺ ഹ്യൂസ്">
ആരോൺ ഹ്യൂസ്

2016 ഇന്ത്യൻ സൂപ്പർ ലീഗിൽ കേരളാ ബ്ലാസ്റ്റേഴ്സിന് വേണ്ടി കളിച്ച പ്രതിരോധ താരമാണ് ആരോൺ ഹ്യൂസ്.

ഇംഗ്ലീഷ് പ്രീമിയർ ലീഗിൽ ന്യൂകാസ്റ്റിലിനായി 205 മത്സരങ്ങൾ കളിച്ചിട്ടുളള താരം ഫുൾഹാമിനായി 200 മത്സരവും ജെഴ്‌സി അണിഞ്ഞിട്ടുണ്ട്. പ്രതിരോധനിരയിൽ വിശ്വസ്തനായ താരം ഉത്തര അയർലൻഡിനായി 100 മത്സരവും കളിച്ചിട്ടുണ്ട്. ക്യൂൻസ് പാർക്ക്, ബ്രിൻട്ടൺ തുടങ്ങിയ ക്ലബുകളിലും ബൂട്ടണിഞ്ഞ ഹ്യൂസ് മെൽബൺ സിറ്റിക്കായാണ് കഴിഞ്ഞ വർഷം കളിച്ചത്.

ഇന്ത്യൻ സൂപ്പർ ലീഗിൽ കേരളാ ബ്ലാസ്റ്റേഴ്സിന്റെ പ്രതിരോധത്തിലെ വിശ്വസ്തനാണ് ആരോൺ ഹ്യൂസ്. ഒക്ടോബർ 14 ന് കൊച്ചിയിൽ നടന്ന മത്സരത്തിൽ ശക്തരായ മുംബൈ 69 ആമത്തെ മിനുട്ടിൽ സന്ദേശ് ജിങ്കനെയും സന്ദീപ് നന്ദിയെയും മറികടന്ന നോർദേ തൊടുത്ത ഷോട്ട് ഗോൾ ലൈൻ ക്ലിയറൻസ് വഴി തടഞ്ഞ പ്രകടനം മാത്രം മതി ഹ്യൂസിന്റെ പ്രതിഭയുടെ ആഴം മനസ്സിലാക്കാൻ.പുണെക്കെതിരായ നിർണായക മത്സരത്തിൽ ഹ്യൂസ് ആരാധക ഹൃദയം കവർന്ന ഒരു ഗോളും നേടി.ഐ.എസ്.എല്ലിലെ ഹ്യൂസിന്റെ ആദ്യ ഗോൾ. 37 വയസ്സിലെത്തിയിട്ടും പ്രതിഭക്കൊട്ടും മങ്ങലേറ്റിട്ടില്ലെന്ന് തെളിയിച്ച ഹ്യൂസ് പിന്നിൽ നിന്ന് എതിരാളികളെ നിഷ്പ്രഭമാക്കുന്നതിനോടൊപ്പം മുന്നിൽ വന്ന് അപകടം വിതക്കാനും തനിക്കാകുമെന്ന് തെളിയിച്ചു.


</doc>
<doc id="357997" url="https://ml.wikipedia.org/wiki?curid=357997" title="ബഡഗ ഭാഷ">
ബഡഗ ഭാഷ

തമിഴ്നാട്ടിലെ നീലഗിരി ജില്ലയിലും കേരളത്തിലെ അട്ടപ്പാടി പ്രദേശത്തുമായി 4 ലക്ഷത്തോളം പേർ സംസാരിക്കുന്ന ഒരു തെക്കൻ ദ്രാവിഡഭാഷയാണ് ബഡഗ. ഇവിടെ അധിവസിച്ചുവരുന്ന വനവാസി സമ്പന്ന കർഷകരാണ് ബഡുകർ. 

പ്രാകൃത കന്നഡ ഭാഷയും തമിഴും കലർന്ന രൂപമാണ് ബഡുകർ ഉപയോഗിക്കുന്നത്. ഇതിന് ലിപി ഇല്ല.

ബഡുകർ ആഭ്യന്തര യുദ്ധകാലങ്ങളിൽ തെക്കു പടിഞ്ഞാ്ഞാറ കര്ൻ‍ണ്ണാടകങ്ങളിൽ നിന്നും കുടിയേറിയ കർഷകരാണെന്നും കരുതപ്പെടുന്നു. 
ഇവർ താമസിക്കുന്ന കോളനികൾ അട്ടി എന്നറിയപ്പെടുന്നു.


</doc>
<doc id="357998" url="https://ml.wikipedia.org/wiki?curid=357998" title="ഗോൾഡൻ ടുലിപ് ഹോട്ടൽ ജയ്പൂർ">
ഗോൾഡൻ ടുലിപ് ഹോട്ടൽ ജയ്പൂർ

ഇന്ത്യൻ സംസ്ഥാനമായ രാജസ്ഥാനിലെ ജയ്പൂരിൽ സ്ഥിതിചെയ്യുന്ന ആഡംബര ഹോട്ടലാണ് ഗോൾഡൻ ടുലിപ് ഹോട്ടൽ ജയ്പൂർ. 

എയർപോർട്ടിൽനിന്നും 9 കിലോമീറ്റർ അകലെ എം. ഐ. റോഡിലാണ് ഹോട്ടൽ സ്ഥിതിചെയ്യുന്നത്. ഷോപ്പിംഗ്‌ ആർക്കേഡിൽനിന്നും റെയിൽവേ സ്റ്റേഷനിൽനിന്നും 1 കിലോമീറ്റർ അകലെ. 
ഡീലക്സ് മുറിയിൽ ടെലിവിഷൻ, അയൺ, മിനി ബാർ, സേഫ്, ടെലിഫോൺ, റൂം ഹീറ്റർ, അയണിംഗ് ബോർഡ്, വൈഫൈ, എയർ കണ്ടീഷൻ, ഹെയർ ഡ്രയർ, ന്യൂസ്‌പേപ്പർ, ഫ്രിഡ്ജ്‌, ബാത്ത്റോബ്, ബെഡ്സൈഡ് ലാമ്പ്, കാർപെറ്റഡ് ഫ്ലോർ, മ്യൂസിക്‌ സിസ്റ്റം, മിനറൽ വാട്ടർ, ഫ്രൂട്ട് ബാസ്ക്കറ്റ്, ഇൻറെർകോം, എക്സ്പ്രസ്സ്‌ ലോണ്ടറി സർവീസ്, ഫ്ലാറ്റ് സ്ക്രീൻ ടിവി, കണ്ണാടി, ഹാങ്ങറുകൾ, ഇൻ-റൂം മെനു, ഇൻ-റൂം ഇലക്ട്രോണിക് സേഫ്, ലോണ്ടറി ബാഗ്‌, ബാത്ത്റൂമിൽ പാരലൽ ഫോൺ ലൈൻ, റോൾ എവേ ബെഡ്, സാറ്റലൈറ്റ് ടിവി, ഷവർ, ഗസ്റ്റ് സ്ലിപ്പറുകൾ, ടേബിൾ ലാമ്പ്, ടീ / കോഫീ മേക്കർ, താപനില നിയന്ത്രണം, ടേൺ ഡൌൺ സർവീസ്, വോയിസ്‌ മെയിൽ, വുഡൻ ഫ്ലോർ, അന്താരാഷ്‌ട്ര പ്ലഗ് പോയിന്റ്‌, ബെഡ്സൈഡ് കണ്ട്രോളുകൾ, ഷേവിംഗ് കിറ്റ്‌, പ്രൈവറ്റ് ബാത്ത്റൂം, ലഗേജ് റാക്ക്, റൈറ്റിംഗ് ഡസ്ക് / സ്റ്റഡി ടേബിൾ എന്നിവ ലഭ്യമാണ്. 




</doc>
<doc id="358000" url="https://ml.wikipedia.org/wiki?curid=358000" title="നേത്രാവതി എക്സ്പ്രസ്സ്‌">
നേത്രാവതി എക്സ്പ്രസ്സ്‌

തിരുവനന്തപുരത്തിനും മുംബൈക്കും ഇടയിൽ ദിവസേന സർവീസ് നടത്തുന്ന ഇന്ത്യൻ റെയിൽവേയുടെ ട്രെയിനാണ് 16345 / 16346 നേത്രാവതി എക്സ്പ്രസ്സ്‌. കൊങ്കൺ റെയിൽവേ പാത വഴിയാണ് ഈ ട്രെയിൻ സർവീസ് നടത്തുന്നത്. ട്രെയിൻ നമ്പർ 16345 നേത്രാവതി എക്സ്പ്രസ്സ്‌ ലോകമാന്യതിലകിൽനിന്നും തിരുവനന്തപുരം സെൻട്രൽ വരെ സർവീസ് നടത്തുന്നു. ട്രെയിൻ നമ്പർ 16346 നേത്രാവതി എക്സ്പ്രസ്സ്‌ തിരുവനന്തപുരം സെൻട്രലിൽനിന്നും ലോകമാന്യതിലക് വരെ സർവീസ് നടത്തുന്നു.

ട്രെയിൻ നമ്പർ 16345 നേത്രാവതി എക്സ്പ്രസ്സ്‌ ദിവസേന ലോകമാന്യതിലകിൽനിന്നും തിരുവനന്തപുരം സെൻട്രൽ വരെ സർവീസ് നടത്തുന്നു. 
ട്രെയിൻ നമ്പർ 16345 നേത്രാവതി എക്സ്പ്രസ്സിനു ലോകമാന്യതിലക് കഴിഞ്ഞാൽ താനെ, പനവേൽ, റോഹ, ചിപ്ലുൻ, രത്നഗിരി, കുടൽ, തിവിം, കർമാലി, മഡ്ഗാവ്, കാന്കോന, കാർവാർ, കുംത, മുർദേഷ്വർ, ഭട്കൽ, ബിണ്ടൂർ, കുണ്ടപുര, ഉടുപ്പി, സൂറത്ത്കൽ, മംഗലാപുരം ജങ്ഷൻ, കാസർഗോഡ്‌, കാഞ്ഞങ്ങാട്, ചർവത്തൂർ, പയ്യന്നൂർ, കണ്ണപുരം, കണ്ണൂർ, തലശ്ശേരി, വടകര, കോഴിക്കോട്, പരപ്പനങ്ങാടി, തിരൂർ, കുറ്റിപ്പുറം, ഷോർണൂർ ജങ്ഷൻ, തൃശ്ശൂർ, ഡിവൈൻ നഗർ, ആലുവ, എറണാകുളം ജങ്ഷൻ, ചേർത്തല, ആലപ്പുഴ, അമ്പലപ്പുഴ, ഹരിപ്പാട്, കായംകുളം ജങ്ഷൻ, കരുനാഗപ്പള്ളി, കൊല്ലം ജങ്ഷൻ, വർക്കല, തിരുവനന്തപുരം സെൻട്രൽ എന്നീ സ്റ്റോപ്പുകളാണ് ഉള്ളത്. ട്രെയിൻ നമ്പർ 16346 നേത്രാവതി എക്സ്പ്രസ്സ്‌ തിരുവനന്തപുരം സെൻട്രലിൽനിന്നും ലോകമാന്യതിലക് വരെ സർവീസ് നടത്തുന്നു. 

ട്രെയിൻ നമ്പർ 16346 നേത്രാവതി എക്സ്പ്രസ്സിനു തിരുവനന്തപുരം സെൻട്രൽ കഴിഞ്ഞാൽ വർക്കല, കൊല്ലം ജങ്ഷൻ, കരുനാഗപ്പള്ളി, കായംകുളം ജങ്ഷൻ, ഹരിപ്പാട്, അമ്പലപ്പുഴ, ആലപ്പുഴ, ചേർത്തല, എറണാകുളം ജങ്ഷൻ, ആലുവ, ഡിവൈൻ നഗർ, തൃശ്ശൂർ, ഷോർണൂർ ജങ്ഷൻ, കുറ്റിപ്പുറം, തിരൂർ, പരപ്പനങ്ങാടി, കോഴിക്കോട്, വടകര, തലശ്ശേരി, കണ്ണൂർ, കണ്ണപുരം, പയ്യന്നൂർ, ചർവത്തൂർ, കാഞ്ഞങ്ങാട്, കാസർഗോഡ്‌, മംഗലാപുരം ജങ്ഷൻ, സൂറത്ത്കൽ, ഉടുപ്പി, കുണ്ടപുര, ബിണ്ടൂർ, ഭട്കൽ, മൂർദേഷ്വർ, കുംത, കാർവാർ, കാന്കോന, മഡ്ഗാവ്, കർമാലി, തിവിം, കുടൽ, രത്നഗിരി, ചിപ്ലുൻ, റോഹ, പനവേൽ, താനെ, ലോകമാന്യതിലക് എന്നീ സ്റ്റോപ്പുകളാണ് ഉള്ളത്. 


</doc>
<doc id="358030" url="https://ml.wikipedia.org/wiki?curid=358030" title="കല്യാണഭവനം">
കല്യാണഭവനം

കാസർകോഡ് ജില്ലയിലെ കാഞ്ഞങ്ങാടിന് സമീപം ഏച്ചിക്കാനത്തുള്ള ഒരു പ്രമുഖ തറവാട് വീട്. ഒരു നാലുകെട്ട് ഭവനമാണ് ഇത്. മാവുങ്കാൽ - മടിക്കൈ അമ്പലത്തുകര വഴിയുള്ള കല്യാൺറോഡിന്റെ കിഴക്ക് ഭാഗത്തായി ഇത് സ്ഥിതി ചെയ്യുന്നു .
വേങ്ങയിൽ ചാത്തുക്കുട്ടി നായനാരാണ് ഇതിന്റെ സ്ഥാപകൻ. ബേപ്പൂരിൽ നിന്നുള്ള ഖലാസികളുടെ സഹായത്തോടെ വന്മരങ്ങൾ എത്തിച്ച് അഞ്ചുവർഷത്തെ പ്രവർത്തനങ്ങൾക്കുശേഷം 1926 ലാണ് ഈ മൂന്നുനില മാളികയുടെ നിർമ്മാണം പൂർത്തിയാക്കിയത്. 
5 ഏക്കറോളം സ്ഥലത്തിന് നടുവിൽ 52 സെന്റ് വിസ്തൃതിയിൽ ഇത് നിറഞ്ഞുനിൽക്കുന്ന നിർമ്മാണം. കൊട്ടിലകവും പടിഞ്ഞാറ്റയും നടുത്തളവും വടക്കിനിയുമൊക്കെയുള്ള നാലുകെട്ടിന്റെ അകത്തളങ്ങളിൽ ശ്രദ്ധേയങ്ങളായ കൊത്തുപണികൾ. പാലാഴിമഥനവും കാളിയനർത്തനവും മറ്റും കൊത്തിയ കട്ടിളപ്പടികൾ. ചുവർചിത്രങ്ങൾ. സ്റ്റോർ മുറിയിലെ ഭീമൻ ചീനഭരണികൾ. പഴയകാല കാർഷിക ഉപകരണങ്ങളുടെ ശേഖരം. മുകൾ നിലകളിലേക്ക് കയറുന്നതിന് ശിൽപഭംഗിയോടെ നിർമ്മിച്ച മൂന്നു ഗോവണികൾ. വിശാലമായ അകത്തളവും വരാന്തയും. നാല്പതിലധികം മുറികൾ. ഇങ്ങനെ വാസ്തുവിദ്യയുടേയും കാർഷിക ചരിത്രത്തിന്റേയും ശേഷിപ്പുകൾ ഇവിടെ കാണാം. അതോടൊപ്പം തന്നെ, ജന്മിത്തത്തിന്റെ അടയാളങ്ങളും ഇവിടെ അവശേഷിക്കുന്നുണ്ട്. തങ്ങളുടെ അധീനപ്രദേശങ്ങളിൽ നിന്ന് കരം പിരിക്കുന്നതിന് കാര്യസ്ഥൻമാരെ ചുമതലപ്പെടുത്തിക്കൊണ്ടുള്ള ഉത്തരവ് പ്രദർശന ഇനങ്ങളിൽ കാണാം. മീനമാസത്തിലെ സൂര്യൻ, വടക്കുംനാഥൻ, പഴശ്ശിരാജ, കാൽച്ചിലമ്പ്, കർമയോഗി, ഫ്ലാഷ്, ഞാൻ തുടങ്ങിയ ചലച്ചിത്രങ്ങളുടെ ലൊക്കേഷനായിരുന്നു ഈ കൂററൻ ബംഗ്ലാവ്.


</doc>
<doc id="358032" url="https://ml.wikipedia.org/wiki?curid=358032" title="പ്രിൻസിപിയ മാത്തമാറ്റിക്ക">
പ്രിൻസിപിയ മാത്തമാറ്റിക്ക

ബെർട്രഡ് റസലും ആൽഫ്രഡ് നോർത്ത് വൈറ്റ്ഹെഡും ചേർന്ന് ഗണിത ശാസ്ത്രത്തിന്റെ ആരംഭത്തെ കുറിച്ച് രചിച്ച 1910,1912,1913 എന്നീ വർഷങ്ങളിലായി പുറത്തു വന്ന മൂന്ന് വാല്യങ്ങളുള്ള പുസ്തകമാണ് പ്രിൻസിപിയ മാത്തമാറ്റിക്ക.


</doc>
<doc id="358036" url="https://ml.wikipedia.org/wiki?curid=358036" title="കർണ്ണാക്">
കർണ്ണാക്

പ്രാചീന ഈജിപ്ഷ്യൻ നിർമ്മിതികളുടെ ശേഷിപ്പുകൾ ഇന്നും സ്ഥിതിചെയ്യുന്ന ഒരു പൈതൃക കേന്ദ്രമാണ് കർണ്ണാക് അഥവാ കർണ്ണാക് ക്ഷേത്ര സമുച്ചയം. കർണ്ണാക് ക്ഷേത്രം പുരാതന ഈജിപ്തിലെതന്നെ ഏറ്റവും വലിയ ക്ഷേത്രങ്ങളിൽ ഒന്നായിരുന്നു. ക്ഷേത്രങ്ങൾ, പൈലോണുകൾ, ഒബിലിസ്കുകൾ, മറ്റ് അനുബന്ധ കെട്ടിടങ്ങൾ എന്നിങ്ങനെ വൈവിധ്യമാർന്ന നിരവധി പ്രാചീന ഈജിപ്ഷ്യൻ നിർമ്മിതികൾ ഇവിടെ കാണപ്പെടുന്നു. മദ്ധ്യസാമ്രാജ്യത്തിലെ സെനുസ്രെസ് ഒന്നാമൻ ഫറവോയുടെ കാലത്താണ് കർണ്ണാക് ക്ഷേത്ര സമുച്ചയത്തിന്റെ നിർമ്മാണം ആരംഭിക്കുന്നത്. പിന്നീടത് ടോളമൈക് കാലഘട്ടം വരെ തുടർന്നുകൊണ്ടിരുന്നു.

പുരാതന ഈജിപ്ഷ്യൻ വിശ്വാസത്തിലെ തീബിയൻ ത്രിമൂർത്തികൾ ആയിരുന്ന അമുൻ , മുട്ട്, ഖോൻസു എന്നീ മൂന്ന് ദേവന്മാർക്കു വേണ്ടിയാണ് ഈ ക്ഷേത്രം പണികഴിപ്പിച്ചത്.

പ്രധാനമായും നാല് ഭാഗങ്ങളാണ് കർണാക് ക്ഷേത്രത്തിനുള്ളത്. ഇതിലെ ഏറ്റവും വലിയ ഭാഗം അമുൻ റായുടെ ക്ഷേത്രമാണ്. മുട്ട് ക്ഷേത്രം, മോണ്ടു ക്ഷേത്രം, അമെൻഹൊട്ടെപ് ക്ഷേത്രം എന്നിവയാണ് ബാക്കി മൂന്ന് ഭാഗങ്ങൾ. അതിലെ ഏറ്റവും വലിയ ഭാഗം മാത്രമാണ് (റാ ക്ഷേത്രം) പൊതുജനങ്ങൾക്കായി തുറന്നുകൊടുത്തിട്ടുള്ളത്.  

ഇതിൽ മുട്ട് ക്ഷേത്രം വളരെ പുരാതനമാണ്. ഭൂമിയുടെയും സൃഷ്ടിയുടെയും ദേവതയ്ക്കാണ് ഇത് സമർപ്പിച്ചിരിക്കുന്നത്. യഥാർത്ഥ ക്ഷേത്രം പൗരാണിക കാലത്ത് നശിപ്പിക്കപ്പെടുകയും പിന്നീട് ഹാഷെപ്സുറ്റ് ഭാഗികമായി പുനർനിർമ്മിക്കുകയും ഉണ്ടായി  

ഈജിപ്റ്റിലെ മറ്റ് ക്ഷേത്രങ്ങളെ അപേക്ഷിച്ച് നിർമ്മാണത്തിനും വികസനങ്ങൾക്കും എടുത്ത സമയമാണ് കർണ്ണാക് ക്ഷേത്രത്തെ വ്യത്യസ്തമാക്കുന്നത്. ഏകദേശം മുപ്പതോളം ഫറവോമാർ ഈ ക്ഷേത്രത്തിന്റെ നിർമ്മാണപ്രവർത്തനങ്ങളിൽ പങ്ക് വഹിച്ചിട്ടുണ്ട്. തന്മൂലം ഈജിപ്തിൽ മറ്റെങ്ങും കാണാത്തവിധം അതിബൃഹത്തും, സങ്കീർണ്ണവും വൈവിധ്യമേറിയതുമായി കർണാക് ക്ഷേത്രം വികസിച്ചുവന്നു. 

അമുൻ റാ ക്ഷേത്രത്തിലെ ഹൈപ്പൗസ്റ്റൈൽ ഹാൾ ആണ് കർണാക്ക്ഷേത്രത്തിലെ സവിശേഷ ആകർഷണം. 50,000 ചതുരശ്ര അടിയാണ് (5,000 m) ഇതിന്റെ വിസ്തീർണ്ണം. 16 നിരകളിലായി ക്രമീകരിച്ച 134 മഹാ ബൃഹത് സത്ംഭങ്ങൾ ഈ മണ്ഡപത്തിലുണ്ട്. ഇവയിൽ 122 തൂണുകൾക്ക് 10മീറ്ററും, ബാക്കി 12 തൂണുകൾക്ക് 21 മീറ്ററുമാണ് ഉയരം. ഈ തുണുകൾക്കെല്ലാം 3 മീറ്ററോളമുണ്ട് വ്യാസം. 


</doc>
<doc id="358039" url="https://ml.wikipedia.org/wiki?curid=358039" title="തൃപ്പല്ലാവൂർ ശിവക്ഷേത്രം">
തൃപ്പല്ലാവൂർ ശിവക്ഷേത്രം

കേരളത്തിൽ പാലക്കാട് ജില്ലയിലെ പല്ലാവൂർ ഗ്രാമത്തിൽ സ്ഥിതിചെയ്യുന്ന പ്രധാനക്ഷേത്രമാണ് തൃപ്പല്ലാവൂർ ശിവക്ഷേത്രം. അത്യുഗ്രമൂർത്തിയും പരമാത്മാവും മഹാദേവനുമായ പരമശിവനും ആദിപരാശക്തിയായ ജഗദംബിക പാർവ്വതിദേവിയുമാണ് ഈ ക്ഷേത്രത്തിലെ മുഖ്യപ്രതിഷ്ഠകൾ. കൂടാതെ ധാരാളം ഉപദേവതകളുമുണ്ട്. കരിങ്കല്ലിൽ കെട്ടിപ്പൊക്കിയ കോട്ട പോലുള്ള ഭീമൻ മതിൽക്കെട്ടാണ് ഈ ക്ഷേത്രത്തിന്റെ പ്രത്യേകത. കൂടാതെ, പടിഞ്ഞാറോട്ടുള്ള ദർശനവും വളരെ സവിശേഷമാണ്. മലബാർ ദേവസ്വം ബോർഡിന്റെ കീഴിലാണ് ക്ഷേത്രം വരുന്നത്. മീനമാസത്തിലെ തിരുവുത്സവം, കന്നിമാസത്തിലെ നവരാത്രി എന്നിവയാണ് ഇവിടത്തെ പ്രധാന ആട്ടവിശേഷങ്ങൾ. 

രാവണസഹോദരനായ ഖരൻ എന്ന അസുരന് ഒരിയ്ക്കൽ ഗായത്രിപ്പുഴയുടെ കരയിൽ നിന്ന് മൂന്ന് ശിവലിംഗങ്ങൾ കിട്ടി. അവയിൽ രണ്ടെണ്ണം തന്റെ രണ്ടുകൈകളിലും ഒരെണ്ണം വായിൽ പല്ലുകൊണ്ട് കടിച്ചും പിടിച്ചുകൊണ്ട് അയാൾ യാത്രയാരംഭിച്ചു. അവയിൽ വലതുകയ്യിലെ ശിവലിംഗം തൃപ്പാളൂരിലും ഇടതുകയ്യിലെ ശിവലിംഗം അയിലൂരിലും പല്ലുകൊണ്ട് കടിച്ചുപിടിച്ച ശിവലിംഗം പല്ലാവൂരിലും പ്രതിഷ്ഠിച്ചു. പല്ലുകൊണ്ട് കടിച്ചുപിടിച്ച ശിവലിംഗം പ്രതിഷ്ഠിച്ചതുകൊണ്ടാണ് ഗ്രാമത്തിന് 'പല്ലാവൂർ' എന്ന പേരുതന്നെ വന്നത്. ഈ മൂന്ന് ക്ഷേത്രങ്ങളിലും ഒരേ ദിവസം ഉച്ചയ്ക്കുമുമ്പ് തൊഴുന്നത് പുണ്യകരമായി വിശ്വസിച്ചുവരുന്നു.

ക്ഷേത്രമിരിയ്ക്കുന്ന സ്ഥലം ഒരുകാലത്ത് പല്ലവരാജവംശത്തിന്റെ കീഴിലായിരുന്നു. തന്മൂലം 'പല്ലാവൂർ' എന്നറിയപ്പെട്ടു എന്നാണ് ചരിത്രകാരന്മാരുടെ സൂചന. പല്ലാവൂരിന്റെ സമീപപ്രദേശമായ പല്ലശ്ശനയുടെ പേരും പല്ലവരുമായി ബന്ധപ്പെട്ടുകിടക്കുന്നു. തമിഴ്നാട്ടിൽ ചെന്നൈയ്ക്കടുത്തുള്ള പല്ലാവരം എന്ന സ്ഥലത്തിന്റെയും പല്ലാവൂരിന്റെയും പേരുകൾ തമ്മിലുള്ള ബന്ധവും രണ്ടിടത്തുമുള്ള ശിവക്ഷേത്രങ്ങളും ഒരു വലിയ സാമ്യത്തിലെത്തിച്ചേരുന്നു. ക്ഷേത്രം നിർമ്മിച്ചതും പല്ലവരാജാക്കന്മാർ തന്നെയാണെന്ന് ചരിത്രം പറയുന്നു. ക്ഷേത്രത്തിന് പുറത്തുള്ള ഭീമൻ ആനപ്പള്ളമതിലും വിളക്കുമാടത്തിൽ നിന്ന് വേർപ്പെട്ടുകിടക്കുന്ന വലിയമ്പലവും പല്ലവനിർമ്മാണരീതിയുടെ പ്രത്യേകതകളാണ്.

ക്ഷേത്രം ആദ്യം ഏലംകുളം, പൂളമന, ഇടമന, പാർളിക്കാട്, മൂന്നുരുളി എന്നീ അഞ്ച് ഇല്ലക്കാരുടെ വകയായിരുന്നു. പിന്നീട് സാമൂതിരിയുടെ കീഴിൽ ക്ഷേത്രം വന്നു. 1945-ൽ എച്ച്.ആർ. & സി.ഇ. എന്ന സംഘടനയുടെ ഉടമസ്ഥതയിൽ വന്ന ക്ഷേത്രം 2008-ൽ മലബാർ ദേവസ്വം ബോർഡ് രൂപവത്കരിച്ചപ്പോൾ അതിന് കീഴിലായി. മലബാർ ദേവസ്വം ബോർഡിന് കീഴിലെ മേജർ ദേവസ്വങ്ങളിലൊന്നാണ് തൃപ്പല്ലാവൂർ ദേവസ്വം. എക്സിക്യൂട്ടിവ് ഓഫീസറാണ് ഇതിന്റെ മേൽനോട്ടം വഹിയ്ക്കുന്നത്. 

കേരളത്തിലെ വാദ്യചക്രവർത്തിമാരായിരുന്ന പല്ലാവൂർ ത്രയത്തിന്റെ ഓർമ്മകൾ ഇന്നും നാട്ടുകാർക്ക് ഒരാവേശമാണ്. ചെണ്ട, തിമില, ഇടയ്ക്ക, സോപാനസംഗീതം തുടങ്ങി കൈവച്ച മേഖലകളിലെല്ലാം തങ്ങളുടേതായ വ്യക്തിമുദ്ര പതിപ്പിച്ച ഇവരുടെ കലാജീവിതം തുടങ്ങിയത് ഈ ക്ഷേത്രത്തിൽ നിന്നാണ്. 1936-ൽ എട്ടാം വയസ്സിൽ ക്ഷേത്രത്തിലെ നവരാത്രി ഉത്സവക്കാലത്ത് വിളക്കെഴുന്നള്ളത്തിന് ചെണ്ട കൊട്ടിക്കൊണ്ടായിരുന്നു ഇവരിൽ മൂത്തയാളായിരുന്ന അപ്പുമാരാരുടെ അരങ്ങേറ്റം. പിന്നീട് മറ്റൊരു നവരാത്രിക്കാലത്ത് ഡബിൾ തായമ്പക അവതരിപ്പിച്ചുകൊണ്ട് അനുജന്മാരായിരുന്ന മണിയൻ മാരാരും കുഞ്ഞിക്കുട്ടൻ മാരാരും അരങ്ങേറ്റം കുറിച്ചു. തുടർന്നുള്ള അഞ്ച് പതിറ്റാണ്ടുകൾ മൂവരുടെയും വാദ്യപ്രകടനങ്ങൾക്ക് കേരളം സാക്ഷ്യം വഹിച്ചു. ഒടുവിൽ, വെറും 18 മാസത്തെ (ഒന്നര വർഷം) കാലയളവിൽ മൂവരും ഈ ലോകത്തോട് വിടപറഞ്ഞു. ഇന്ന് ഇവരുടെ ഓർമ്മ നിലനിർത്താനായി ക്ഷേത്രം വക വാദ്യകലാപീഠവും മറ്റും പ്രവർത്തിച്ചുവരുന്നുണ്ട്. 

പല്ലാവൂർ ഗ്രാമത്തിന്റെ ഒത്ത നടുക്ക് പ്രകൃതിരമണീയമായ അന്തരീക്ഷത്തിലാണ് ക്ഷേത്രം സ്ഥിതിചെയ്യുന്നത്. പടിഞ്ഞാറോട്ടാണ് ക്ഷേത്രത്തിന്റെ ദർശനം. ക്ഷേത്രത്തെ ചുറ്റിപ്പറ്റി ഭീമാകാരമായ ആനപ്പള്ളമതിൽ പണിതിട്ടുണ്ട്. ക്ഷേത്രത്തിന്റെ ഏറ്റവും വലിയ ആകർഷണമാണ് കോട്ടപോലെ നിൽക്കുന്ന ഈ മതിൽ. ഇത് ഒറ്റ രാത്രികൊണ്ട് ശിവഭൂതഗണങ്ങൾ പണിതീർത്തതാണെന്നും, എന്നാൽ നേരം വെളുക്കും മുമ്പ് ദേവേന്ദ്രൻ കോഴിയുടെ വേഷത്തിൽ വന്ന് കൂക്കിവിളിച്ചപ്പോൾ പണി അവസാനിപ്പിച്ച് സ്ഥലം വിടുകയായിരുന്നുവെന്നുമാണ് നാട്ടുകാരുടെ വിശ്വാസം. ഇതിന് ഉപോദ്ബലകമായി തെക്കുഭാഗത്ത് മതിൽ പണിതിട്ടില്ലെന്ന് കാണാം. ക്ഷേത്രത്തിന് ഇരുവശവും ചെറുതും വലുതുമായ രണ്ട് ക്ഷേത്രക്കുളങ്ങളുണ്ട്. വലിയ ക്ഷേത്രക്കുളം കിഴക്കുഭാഗത്തും ചെറിയ ക്ഷേത്രക്കുളം പടിഞ്ഞാറുഭാഗത്തുമാണ് സ്ഥിതിചെയ്യുന്നത്. ശാന്തിക്കാരും ഭക്തരും ഈ കുളങ്ങളിൽ കുളിച്ചാണ് ക്ഷേത്രദർശനം നടത്തുന്നത്. രണ്ടരയേക്കറിൽ വ്യാപിച്ചുകിടക്കുന്ന തടാകസമാനമായ വലിയ കുളത്തിലാണ് ഉത്സവത്തിന്റെ അവസാനം ഭഗവാന്റെ ആറാട്ട് നടക്കുന്നത്. ചെറിയ കുളം ഭഗവാന്റെ ഉഗ്രത കുറയ്ക്കാനെന്ന സങ്കല്പത്തിൽ പിന്നീട് കുഴിച്ചതാണ്. ക്ഷേത്രത്തിന്റെ ഒരു ഭാഗത്തും ഗോപുരങ്ങളില്ലെന്നത് ഒരു പോരായ്മയായി നിലനിൽക്കുന്നു. ഇപ്പോൾ പടിഞ്ഞാറും കിഴക്കും ഭാഗങ്ങളിൽ ഗോപുരങ്ങൾ പണികഴിപ്പിയ്ക്കാൻ ആലോചനകളുണ്ട്. പടിഞ്ഞാറേ നടയിലെ വടക്കേ വരിയിലാണ് ദേവസ്വം ഓഫീസ് സ്ഥിതിചെയ്യുന്നത്. തെക്കുഭാഗത്ത് ക്ഷേത്രത്തിന് അഭിമുഖമായി പഴയകാല അഗ്രഹാരം സ്ഥിതിചെയ്യുന്നു. ഇന്ന് ഇവിടെയുള്ള വീടുകളിൽ അധികവും അന്യജാതിക്കാരുടെ കയ്യിലാണ്.

പടിഞ്ഞാറേ നടയിലെ പ്രധാന കവാടത്തിലൂടെ അകത്തുകടന്നാൽ ആദ്യം കാണുന്നത് ഈയടുത്ത കാലത്ത് നിർമ്മിച്ച ശീവേലിപ്പുരയാണ്. ഇതിനപ്പുറമാണ് ആനക്കൊട്ടിലുള്ളത്. മൂന്നാനകളെ എഴുന്നള്ളിയ്ക്കാൻ സൗകര്യമുള്ള ഈ ആനക്കൊട്ടിലിൽ തന്നെയാണ് ഭഗവദ്വാഹനമായ നന്ദിയെ ശിരസ്സിലേറ്റുന്ന ഉത്തുംഗമായ കൊടിമരമുള്ളത്. തേക്കിൻതടിയിൽ തീർത്ത് ചെമ്പുപറകൾ ഇറക്കിപ്രതിഷ്ഠിച്ച ഈ കൊടിമരത്തിന് ഏകദേശം നൂറടി ഉയരം വരും. ഇതിനപ്പുറമാണ് ബലിക്കൽപ്പുര സ്ഥിതിചെയ്യുന്നത്. സാമാന്യത്തിലധികം ഉയരമുള്ള ബലിക്കല്ലാണ് ഈ ക്ഷേത്രത്തിൽ. അതിനാൽ, പുറത്തുനിന്ന് നോക്കിയാൽ ശിവലിംഗം കാണാൻ കഴിയില്ല. 

വടക്കുഭാഗത്ത് ക്ഷേത്രം വക ഒരു അഗ്രശാല പണിതിട്ടുണ്ട്. ഇവിടെ പണ്ടുണ്ടായിരുന്ന ഊട്ടുപുരയും സ്റ്റേജും പൊളിച്ചുമാറ്റിയാണ് ഇത് പണിതത്. ഒരേ സമയം കലാപരിപാടികൾക്കും സദ്യയ്ക്കും ഉപയോഗിയ്ക്കാമെന്നതാണ് ഇതിന്റെ ഗുണം. വിശേഷദിവസങ്ങളിൽ ഇവിടെ പരിപാടികൾ കാണാം. ക്ഷേത്രത്തിൽ നടക്കുന്ന വിവാഹങ്ങൾക്കും ഉത്സവക്കാലത്തും സദ്യ വിളമ്പുന്നത് ഇവിടെയാണ്. വടക്കുകിഴക്കുഭാഗത്ത് പ്രത്യേകം തീർത്ത ശ്രീകോവിലുകളിൽ ഭദ്രകാളിയും സീതാദേവിയും കുടികൊള്ളുന്നു. പണ്ട് പല്ലാവൂരിനടുത്തുണ്ടായിരുന്ന കനകശ്ശേരി ക്ഷേത്രത്തിലെ പ്രതിഷ്ഠയായിരുന്നു ഇവിടെ കുടികൊള്ളുന്ന ഭദ്രകാളി. അതിനാൽ 'കനകശ്ശേരി അമ്മ' എന്നാണ് ഈ പ്രതിഷ്ഠ അറിയപ്പെടുന്നത്. സീതാദേവി ഉപദേവതാപ്രതിഷ്ഠയായി വരുന്ന ഏക ശിവക്ഷേത്രം ഇതായിരിയ്ക്കും (സാധാരണയായി ശ്രീരാമക്ഷേത്രങ്ങളിലാണ് സീതാദേവിയെ പ്രതിഷ്ഠിച്ചുകാണാറുള്ളത്). രണ്ടും താരതമ്യേന പുതിയ പ്രതിഷ്ഠകളാണ്. 1954-ലാണ് ഈ പ്രതിഷ്ഠകൾ ഇവിടെയുണ്ടായത്.

ക്ഷേത്രമതിൽക്കെട്ടിന് പുറത്ത് വടക്കുഭാഗത്ത് ഒരു ചെറിയ ശ്രീകൃഷ്ണക്ഷേത്രമുണ്ട്. താരതമ്യേന പുതിയ ക്ഷേത്രമാണിത്. ഇവിടത്തെ പ്രതിഷ്ഠകൾ പണ്ട് ഗായത്രിപ്പുഴയുടെ തീരത്തുണ്ടായിരുന്ന പല ക്ഷേത്രങ്ങളിലാണുണ്ടായിരുന്നതെന്ന് വിശ്വസിച്ചുവരുന്നു. ഇപ്പറഞ്ഞ ക്ഷേത്രങ്ങ ഗായത്രിപ്പുഴയിലുണ്ടായ വെള്ളപ്പൊക്കത്തിലും മറ്റുമായി തകർക്കപ്പെട്ടപ്പോൾ അവിടത്തെ പ്രതിഷ്ഠകളെ പല്ലാവൂരിൽ കൊണ്ടുവന്ന് പ്രതിഷ്ഠിയ്ക്കുകയായിരുന്നു. ഇന്നിവിടെ നിത്യപൂജയുണ്ട്. പ്രധാന പ്രതിഷ്ഠ ശ്രീകൃഷ്ണനെങ്കിലും മിക്ക ക്ഷേത്രങ്ങളിലേതും പോലെ ഇവിടെയും ചതുർബാഹുവായ മഹാവിഷ്ണുവാണ് ശ്രീകൃഷ്ണനായി ആരാധിയ്ക്കപ്പെടുന്നത്. കൂടാതെ ഉപദേവതകളായി ആറ്റായ വിഷ്ണു, ആറ്റായ ശിവൻ, തൃപ്പാത്തറ വിഷ്ണു, ഗണപതി, ശാസ്താവ്, സുബ്രഹ്മണ്യൻ തുടങ്ങിയവരുമുണ്ട്. പ്രധാന പ്രതിഷ്ഠയായ ശ്രീകൃഷ്ണഭഗവാൻ കിഴക്കോട്ട് ദർശനമായി കുടികൊള്ളുന്നു. ഇന്ന് ഈ ക്ഷേത്രത്തിൽ നിത്യപൂജയും വഴിപാടുകളുമെല്ലാമുണ്ട്. തൃപ്പല്ലാവൂർ ക്ഷേത്രത്തിന്റെ ഉപക്ഷേത്രമാണ് ഈ ക്ഷേത്രം.

മതിൽക്കെട്ടിനകത്ത് കിഴക്കുഭാഗത്ത്, പാർവ്വതീദേവിയുടെ പ്രതിഷ്ഠയ്ക്ക് നേരെ മുന്നിൽ ഒരു പടുകൂറ്റൻ അരയാൽമരമുണ്ട്. ഹൈന്ദവവിശ്വാസപ്രകാരം പുണ്യവൃക്ഷമായ അരയാലിന്റെ മുകളിൽ ബ്രഹ്മാവും നടുക്ക് വിഷ്ണുവും അടിയിൽ ശിവനും കുടികൊള്ളുന്നു. അതായത്, അരയാൽ ത്രിമൂർത്തിസ്വരൂപമാണ്. ദിവസവും രാവിലെ അരയാലിനെ ഏഴുവലം വയ്ക്കുന്നത് പുണ്യകരമായി വിശ്വസിച്ചുവരുന്നു. തെക്കുകിഴക്കേമൂലയിൽ ഒരു ചെറിയ ശ്രീകോവിൽ കാണാം. ഇവിടെയും ശിവപ്രതിഷ്ഠ തന്നെയാണ്. 'തൃപ്പാത്തറ ശിവൻ' എന്നാണ് ഈ പ്രതിഷ്ഠ അറിയപ്പെടുന്നത്. താരതമ്യേന പുതിയ പ്രതിഷ്ഠയാണ് ഇതും. ഗായത്രിപ്പുഴയുടെ കരയിലുണ്ടായിരുന്ന ഒരു ശിവക്ഷേത്രത്തിലെ പ്രതിഷ്ഠയായിരുന്നു ഇത്. പിൽക്കാലത്ത്, ക്ഷേത്രം വെള്ളപ്പൊക്കത്തിൽ നശിച്ചപ്പോൾ ഇവിടെക്കൊണ്ടുവന്ന് പ്രതിഷ്ഠിയ്ക്കുകയായിരുന്നു. തെക്കുപടിഞ്ഞാറേമൂലയിൽ പ്രത്യേകം തീർത്ത തറയിൽ കിഴക്കോട്ട് ദർശനമായി നാഗദൈവങ്ങൾ സാന്നിദ്ധ്യമരുളുന്നു. ആദ്യം, കിഴക്കേ നടയിലെ ആൽത്തറയിൽ സാന്നിദ്ധ്യമരുളിയിരുന്ന നാഗദൈവങ്ങളെ ഇങ്ങോട്ട് മാറ്റിപ്രതിഷ്ഠിയ്ക്കുകയായിരുന്നു. നാഗരാജാവായി വാസുകിയാണ് ഇവിടെ സാന്നിദ്ധ്യമരുളുന്നത്. കൂടാതെ നാഗയക്ഷി, നാഗകന്യക, നാഗചാമുണ്ഡി, ചിത്രകൂടം, കരിനാഗം, മണിനാഗം, മറ്റ് ഉത്തമമദ്ധ്യമാധമസർപ്പങ്ങൾ തുടങ്ങിയവരുമുണ്ട്. ഇതിനടുത്തുതന്നെയാണ് ശിവപാർവ്വതീപുത്രനായ വേട്ടയ്ക്കൊരുമകന്റെ പ്രതിഷ്ഠയും. ആദ്യം വേട്ടയ്ക്കൊരുമകൻ വടക്കുകിഴക്കുഭാഗത്താണ് സാന്നിദ്ധ്യമരുളിയിരുന്നത്. പിന്നീട്, ഇങ്ങോട്ട് മാറ്റുകയായിരുന്നു. 

സാമാന്യത്തിലധികം വലിപ്പമുള്ള ഒറ്റനില വട്ടശ്രീകോവിലാണ് തൃപ്പല്ലാവൂർ ശിവക്ഷേത്രത്തിലുള്ളത്. കരിങ്കല്ലിൽ തീർത്ത ഈ ശ്രീകോവിലിന് ഏകദേശം 160 അടി ചുറ്റളവുണ്ടാകും. ശ്രീകോവിലിന്റെ മേൽക്കൂര ചെമ്പുമേഞ്ഞിരിയ്ക്കുന്നു. മുകളിൽ സ്വർണ്ണത്താഴികക്കുടം തിളങ്ങിനിൽക്കുന്നു. ശ്രീകോവിലിനകത്ത് മൂന്ന് മുറികളുണ്ട്. അവയിൽ ഗർഭഗൃഹം രണ്ടാക്കിത്തിരിച്ചിരിയ്ക്കുന്നു. ഒരുഭാഗത്ത് പടിഞ്ഞാറോട്ട് ദർശനമായി ശിവനും മറുഭാഗത്ത് കിഴക്കോട്ട് ദർശനമായി പാർവ്വതിയുമാണ് കുടികൊള്ളുന്നത്. ഇവിടത്തെ ശിവലിംഗം രുദ്രാക്ഷശിലയാണെന്ന് വിശ്വസിച്ചുവരുന്നു. ഇത് ഈ പ്രതിഷ്ഠയുടെ മാഹാത്മ്യം കൂട്ടുന്നു. മൂന്നടിയിലധികം ഉയരം വരുന്ന ശിവലിംഗമാണിത്. ശിവന് പ്രിയപ്പെട്ട കൂവളമാല, തുമ്പപ്പൂമാല, രുദ്രാക്ഷമാല തുടങ്ങിയവകൊണ്ട് വിഗ്രഹത്തിന്റെ മുക്കാൽ ഭാഗവും മറഞ്ഞിരിയ്ക്കും. വിശ്വപ്രകൃതിയുടെ മൂലതേജസ്സിനെ മുഴുവൻ ആവാഹിച്ചുകൊണ്ട് സാക്ഷാൽ തൃപ്പല്ലാവൂരപ്പൻ ശിവലിംഗമായി ശ്രീലകത്ത് വാഴുന്നു. 

കിഴക്കേ നടയിലെ പാർവ്വതീസാന്നിദ്ധ്യം താരതമ്യേന അടുത്തകാലത്തുണ്ടായതാണ്. ഉഗ്രമൂർത്തിയായ ശിവന്റെ ഉഗ്രഭാവം കുറയ്ക്കാൻ കൂടിയാകണം ഈ പ്രതിഷ്ഠ നടത്തിയതും. പിന്നീട്, ക്ഷേത്രത്തിലെ പ്രതിഷ്ഠാസങ്കല്പം അർദ്ധനാരീശ്വരഭാവമായി. പാർവ്വതീദേവിയ്ക്ക് ശിലാവിഗ്രഹമാണ്. മൂന്നടി ഉയരം വരും. ഒരു കയ്യിൽ താമര പിടിച്ച ദേവി മറുകൈ അരയിൽ കുത്തിനിൽക്കുന്നു. ദേവി ശിവസാന്നിദ്ധ്യത്തിൽ ഇരിയ്ക്കുന്നതിനാൽ സർവ്വമംഗളകാരിണിയായ കല്ല്യാണരൂപിണിയാണ്. വിശ്വപ്രകൃതിയുടെ മൂലതേജസ്സിനെ മുഴുവൻ ആവാഹിച്ചുകൊണ്ട് സാക്ഷാൽ ശ്രീപാർവ്വതീദേവി ശ്രീലകത്ത് വാഴുന്നു. 

ശ്രീകോവിൽ ചുവർച്ചിത്രങ്ങൾ കൊണ്ട് അലംകൃതമല്ലെങ്കിലും ധാരാളം ദാരുശില്പങ്ങൾ കാണാം. ഇതിന്റെ ഓരോ കഴുക്കോലിന്റെയും നിർമ്മാണരീതി അമ്പരപ്പിയ്ക്കുന്നതാണ്. കഴുക്കോലുകളെല്ലാം കൂടി മുകളിൽ വന്നുചേരുന്നതായാണ് കാണിയ്ക്കുന്നത്. വിവിധ ഋഷിമാരുടെയും ദേവീദേവന്മാരുടെയും രൂപങ്ങൾ ഇവിടെ കൊത്തിവച്ചിട്ടുണ്ട്. ഗജമസ്തകങ്ങളും പക്ഷിമാലയും മൃഗമാലയും യുദ്ധരംഗങ്ങളുമെല്ലാം അതിമനോഹരമായി ചിത്രീകരിയ്ക്കപ്പെട്ടിട്ടുണ്ട്. വടക്കുഭാഗത്ത് ഓവ്, വ്യാളീമുഖത്തോടെ മനോഹരമായി നിർമ്മിയ്ക്കപ്പെട്ടിരിയ്ക്കുന്നു. ശിവക്ഷേത്രമായതിനാൽ ഇതിനപ്പുറം പ്രദക്ഷിണം പാടില്ല. 

ശ്രീകോവിലിനെ ചുറ്റിപ്പറ്റി നാലമ്പലം പണിതിട്ടുണ്ട്. അതിവിശാലമായ നാലമ്പലമാണ് ഇവിടെയുള്ളത്. അതിനാൽ ഭക്തർക്ക് പ്രദക്ഷിണം വയ്ക്കാൻ ധാരാളം സ്ഥലമുണ്ട് (ഓവിനപ്പുറം പോകാതെ). നാലമ്പലത്തിലേയ്ക്കുള്ള പ്രവേശനകവാടത്തിനിരുവശവും വാതിൽമാടങ്ങൾ കാണാം. തെക്കേ വാതിൽമാടം ഹോമയാഗാദികൾക്കും വടക്കേ വാതിൽമാടം വാദ്യമേളങ്ങൾക്കും ഉപയോഗിച്ചുവരുന്നു. വടക്കുകിഴക്കേമൂലയിൽ ക്ഷേത്രക്കിണറും തെക്കുകിഴക്കേമൂലയിൽ തിടപ്പള്ളിയും പണിതിട്ടുണ്ട്. നാലമ്പലത്തിനകത്തുതന്നെയാണ് പ്രധാന ഉപദേവതകളായ ഗണപതി, ശാസ്താവ്, സുബ്രഹ്മണ്യൻ എന്നിവരുടെ പ്രതിഷ്ഠകളും. തെക്കുപടിഞ്ഞാറേമൂലയിൽ പ്രത്യേകം തീർത്ത ശ്രീകോവിലിലാണ് ഗണപതിപ്രതിഷ്ഠ. ഏതാണ്ട് ഒന്നരയടി ഉയരം വരുന്ന ചതുർബാഹു ശിലാവിഗ്രഹമാണ് ഇവിടെ ഗണപതിയ്ക്ക്. വടക്കുപടിഞ്ഞാറേമൂലയിൽ അതുപോലൊരു ശ്രീകോവിലിൽ സുബ്രഹ്മണ്യസ്വാമി കുടികൊള്ളുന്നു. മൂന്നടി ഉയരം വരുന്ന ശിലാവിഗ്രഹമാണ് ഇവിടെ. സുബ്രഹ്മണ്യശ്രീകോവിലിന് തൊട്ടടുത്തുതന്നെയാണ് ശാസ്താവിന്റെയും പ്രതിഷ്ഠ. പൂർണാപുഷ്കലാസമേതനായ ദമ്പതീശാസ്താവാണ് ഇവിടെയുള്ളത്. ശിവലിംഗരൂപത്തിലുള്ള മൂന്ന് കല്ലുകളാണ് മൂവരെയും പ്രതിനിധീകരിയ്ക്കുന്നത്. ഗണപതി, സുബ്രഹ്മണ്യൻ, ശാസ്താവ് - ഇവർ മൂവരും കിഴക്കോട്ട് ദർശനമായാണ് കുടികൊള്ളുന്നത്. ശിവപുത്രന്മാരായ മൂവരുടെയും സാന്നിദ്ധ്യം തൃപ്പല്ലാവൂർ ക്ഷേത്രത്തെ ശിവപരിവാരക്ഷേത്രമാക്കിമാറ്റുന്നു. 

ശ്രീകോവിലിനെ ചുറ്റിപ്പറ്റി അകത്തെ ബലിവട്ടം പണിതിരിയ്ക്കുന്നു. അഷ്ടദിക്പാലകർ (പടിഞ്ഞാറ് - വരുണൻ, വടക്കുപടിഞ്ഞാറ് - വായു, വടക്ക് - കുബേരൻ, വടക്കുകിഴക്ക് - ഈശാനൻ, കിഴക്ക് - ഇന്ദ്രൻ. തെക്കുകിഴക്ക് - അഗ്നി, തെക്ക് - യമൻ, തെക്കുപടിഞ്ഞാറ് - നിര്യതി)‌, സപ്തമാതൃക്കൾ (ബ്രഹ്മാണി, വൈഷ്ണവി, മഹേശ്വരി, ഇന്ദ്രാണി, കൗമാരി, ചാമുണ്ഡി), വീരഭദ്രൻ, ഗണപതി, ശാസ്താവ്, സുബ്രഹ്മണ്യൻ, അനന്തൻ, ബ്രഹ്മാവ്, ദുർഗ്ഗാദേവി, നിർമ്മാല്യധാരി (ഇവിടെ ചണ്ഡികേശ്വരൻ) എന്നിവരെ പ്രതിനിധീകരിയ്ക്കുന്ന ബലിക്കല്ലുകൾ ഇവിടെ കാണാം. ശീവേലിസമയത്ത് ഇവയിൽ ബലിതൂകുന്നു. 

ശ്രീകോവിലിന്റെ നേരെമുന്നിൽ ചതുരാകൃതിയിൽ നമസ്കാരമണ്ഡപം പണിതിരിയ്ക്കുന്നു. സാമാന്യത്തിലധികം വലിപ്പമുള്ള മണ്ഡപമാണിത്. ഇതിന്റെ മേൽക്കൂര ചെമ്പുമേഞ്ഞ് സ്വർണ്ണത്താഴികക്കുടത്തോടെ നിലകൊള്ളുന്നു. ഇത് കൊട്ടിയടച്ച നിലയിലാണ് കാണപ്പെടുന്നത്. എങ്കിലും, നാലുഭാഗത്തും വിടവുകളുമുണ്ട്. വിശേഷദിവസങ്ങളിൽ സ്ഥലത്തെ ബ്രാഹ്മണർ ഇവിടെയിരുന്ന് ശ്രീരുദ്രമന്ത്രവും ശിവസഹസ്രനാമവും ജപിയ്ക്കുന്നത് കാണാം. പതിനാറുകാലുകളോടുകൂടിയ നമസ്കാരമണ്ഡപത്തിന്റെ ഓരോ കാലുകളിലും വിവിധ ദേവരൂപങ്ങൾ കാണാം. മണ്ഡപത്തിന്റെ കിഴക്കേ അറ്റത്ത് ഭഗവദ്വാഹനമായ നന്ദിയുടെ ശില്പവും കാണാം. നന്ദിയ്ക്ക് ദിവസവും വിളക്കുവയ്പുണ്ട്.

തൃപ്പല്ലാവൂർ ക്ഷേത്രത്തിലെ മുഖ്യപ്രതിഷ്ഠ. അത്യുഗ്രമൂർത്തിയായ മഹാകാലനായാണ് പ്രതിഷ്ഠാസങ്കല്പം. മൂന്നടിയോളം ഉയരം വരുന്ന ശിവലിംഗത്തിൽ പടിഞ്ഞാറോട്ട് ദർശനമായാണ് തൃപ്പല്ലാവൂരപ്പൻ കുടികൊള്ളുന്നത്. പടിഞ്ഞാറോട്ട് ദർശനം വരുന്ന പ്രതിഷ്ഠകൾ താരതമ്യേന കുറവാണ്. അവയ്ക്ക് ഉഗ്രത കൂടുതലായിരിയ്ക്കുമെന്ന് താന്ത്രികമതം പറയുന്നു. വിശേഷിച്ചും ശിവക്ഷേത്രങ്ങളിൽ അത്യുഗ്രഭാവമായിരിയ്ക്കും ഉണ്ടാകുക. ഇവിടെ ശിവലിംഗം രുദ്രാക്ഷശിലയിൽ നിർമ്മിച്ചതാണ്. അതിനാൽ ജലാഭിഷേകം മാത്രമേ നടത്താൻ കഴിയൂ. മറ്റ് അഭിഷേകങ്ങൾക്കായി ഒരു പ്രത്യേക ശിവലിംഗം അടുത്തുതന്നെ പ്രതിഷ്ഠിച്ചിട്ടുണ്ട്. ശംഖാഭിഷേകം, ധാര, പിൻവിളക്ക്, കൂവളമാല തുടങ്ങിയവയാണ് തൃപ്പല്ലാവൂരപ്പന്റെ പ്രധാന വഴിപാടുകൾ.

തൃപ്പല്ലാവൂർ ക്ഷേത്രത്തിലെ രണ്ടാമത്തെ മുഖ്യപ്രതിഷ്ഠ. ഉഗ്രമൂർത്തിയായ ശിവന്റെ കോപം കാരണം സമീപപ്രദേശങ്ങൾക്ക് നാശനഷ്ടങ്ങളുണ്ടായപ്പോൾ പരിഹാരവിധിയായി നടത്തിയതാകണം ഈ പ്രതിഷ്ഠ. ഇതിനുശേഷം കോപം കുറഞ്ഞ് ഭഗവാൻ ശാന്തസ്വരൂപിയായി. മൂന്നടിയോളം ഉയരം വരുന്ന ശിലാവിഗ്രഹത്തിൽ ദേവി കിഴക്കോട്ട് ദർശനമായി കുടിയിരുത്തപ്പെട്ടിരിയ്ക്കുന്നു. ശിവനും പാർവ്വതിയും അനഭിമുഖമായി കുടികൊള്ളുന്നതിനാൽ ഇവിടെ അർദ്ധനാരീശ്വരസങ്കല്പം വരുന്നു. ദേവി ശിവസാന്നിദ്ധ്യത്തിൽ കുടികൊള്ളുന്നതിനാൽ ഇവിടെ സർവ്വമംഗളകാരിണിയായ കല്ല്യാണരൂപിണിയാണ്. പട്ടും താലിയും ചാർത്തുന്നതാണ് ദേവിയ്ക്ക് പ്രധാന വഴിപാട്. 

തൃപ്പല്ലാവൂർ ക്ഷേത്രത്തിന്റെ ഉപക്ഷേത്രത്തിലെ പ്രധാന പ്രതിഷ്ഠ. ശ്രീകൃഷ്ണസങ്കല്പമാണെങ്കിലും പ്രതിഷ്ഠ ചതുർബാഹുവായ മഹാവിഷ്ണുവാണ്. പണ്ട് ഗ്രാമത്തിന്റെ തെക്കേയറ്റത്ത് ഗായത്രിപ്പുഴയുടെ കരയിലുണ്ടായിരുന്ന ക്ഷേത്രത്തിലെ പ്രതിഷ്ഠയായിരുന്നു ഈ ശ്രീകൃഷ്ണൻ. ഗായത്രിപ്പുഴയിലുണ്ടായ വെള്ളപ്പൊക്കത്തിൽ ക്ഷേത്രം തകർന്നപ്പോൾ അവിടെയുണ്ടായിരുന്ന വിഗ്രഹങ്ങളെയെല്ലാം പല്ലാവൂരിൽ കൊണ്ടുവന്ന് പ്രതിഷ്ഠിയ്ക്കുകയായിരുന്നു. ഇന്നിവിടെ നിത്യപൂജയും വഴിപാടുമൊക്കെയുണ്ട്. കിഴക്കോട്ട് ദർശനമായി നാലടി ഉയരം വരുന്ന വിഗ്രഹമാണ് ഇവിടെ ഭഗവാന്. പാൽപ്പായസം, വെണ്ണ, തുളസിമാല, ചന്ദനം ചാർത്ത് തുടങ്ങിയവയാണ് ശ്രീകൃഷ്ണഭഗവാന് പ്രധാന വഴിപാടുകൾ.

നാലമ്പലത്തിനകത്ത് തെക്കുപടിഞ്ഞാറേ മൂലയിലാണ് ശിവപാർവ്വതീപുത്രനായ ഗണപതിഭഗവാന്റെ പ്രതിഷ്ഠ. പ്രത്യേകം തീർത്ത ശ്രീകോവിലിൽ കിഴക്കോട്ട് ദർശനമായി കുടികൊള്ളുന്ന ഗണപതിയുടെ വിഗ്രഹത്തിന് ഒന്നരയടി ഉയരം കാണും. പുറകിലെ വലതുകയ്യിൽ മഴുവും പുറകിലെ ഇടതുകയ്യിൽ കയറും മുന്നിലെ ഇടതുകയ്യിൽ മോദകവും ധരിച്ച ഭഗവാൻ മുന്നിലെ വലതുകൈ കൊണ്ട് ഭക്തരെ അനുഗ്രഹിയ്ക്കുന്നു. വിഘ്നേശ്വരപ്രീതിയ്ക്കായി നിത്യേന ക്ഷേത്രത്തിൽ ഗണപതിഹോമം നടന്നുവരുന്നു. ഒറ്റയപ്പം, മോദകം, കറുകമാല തുടങ്ങിയവയാണ് ഭഗവാന് മറ്റ് പ്രധാന വഴിപാടുകൾ.

നാലമ്പലത്തിനകത്ത് വടക്കുപടിഞ്ഞാറേ മൂലയിലാണ് ശിവപാർവ്വതീപുത്രനായ സുബ്രഹ്മണ്യസ്വാമിയുടെ പ്രതിഷ്ഠ. പ്രത്യേകം തീർത്ത ശ്രീകോവിലിൽ കിഴക്കോട്ട് ദർശനമായി കുടികൊള്ളുന്ന സുബ്രഹ്മണ്യന്റെ വിഗ്രഹത്തിന് മൂന്നടി ഉയരം കാണും. രണ്ടുകൈകളുള്ള ബാലസുബ്രഹ്മണ്യസ്വാമിയാണിവിടെ. വലതുകൈ കൊണ്ട് ഭക്തരെ അനുഗ്രഹിയ്ക്കുന്ന ഭഗവാൻ ഇടതുകൈ അരയിൽ കുത്തിനിൽക്കുന്നു. ഭഗവാന്റെ വലത്തെ ചുമലിലാണ് ആയുധമായ വേൽ. പഞ്ചാമൃതം, പാലഭിഷേകം, ഭസ്മാഭിഷേകം തുടങ്ങിയവയാണ് സുബ്രഹ്മണ്യസ്വാമിയുടെ പ്രധാന വഴിപാടുകൾ.

സുബ്രഹ്മണ്യസ്വാമിയുടെ ശ്രീകോവിലിന്റെ വടക്കുഭാഗത്ത് പ്രത്യേകം തീർത്ത ശ്രീകോവിലിലാണ് പൂർണാപുഷ്കലാസമേതനായ ധർമ്മശാസ്താവിന്റെ പ്രതിഷ്ഠ. ശിവലിംഗരൂപത്തിലുള്ള മൂന്ന് വിഗ്രഹങ്ങളാണ് ശാസ്താവിനെയും പത്നിമാരായ പൂർണയെയും പുഷ്കലയെയും പ്രതിനിധീകരിയ്ക്കുന്നത്. ഏതാണ്ട് അരയടി ഉയരം വരും. വനശാസ്താവാണ് പ്രതിഷ്ഠാസങ്കല്പം. അതിനാൽ മേൽക്കൂരയിട്ടിട്ടില്ല. എന്നാൽ, വിളക്കുകൾ കെടാതിരിയ്ക്കാൻ ഒരു ആസ്ബസ്റ്റോസ് ഷീറ്റ് ഇട്ടിട്ടുണ്ട്. നീരാജനം, നെയ്യഭിഷേകം, അഷ്ടാഭിഷേകം തുടങ്ങിയവാണ് ശാസ്താവിന്റെ പ്രധാന വഴിപാടുകൾ.

നാലമ്പലത്തിന് പുറത്ത് തെക്കുപടിഞ്ഞാറേമൂലയിൽ പ്രത്യേകം തീർത്ത തറയിൽ കിഴക്കോട്ട് ദർശനമായാണ് നാഗദൈവങ്ങളുടെ സ്ഥാനം. പണ്ട് കിഴക്കേ നടയിലെ ആൽത്തറയിലുണ്ടായിരുന്ന നാഗദൈവങ്ങളെ 1984-ലാണ് ഇന്നത്തെ സ്ഥാനത്തേയ്ക്ക് മാറ്റിയത്. നാഗരാജാവായി വാസുകിയും കൂടെ നാഗയക്ഷിയും നാഗകന്യകയും നാഗചാമുണ്ഡിയും ചിത്രകൂടവും ഉത്തമമദ്ധ്യമാധമസർപ്പങ്ങളുമടങ്ങുന്നതാണ് ഈ പ്രതിഷ്ഠ. നൂറും പാലും, മഞ്ഞൾപ്പൊടി അഭിഷേകം, ആയില്യപൂജ, പാൽപ്പായസം തുടങ്ങിയവയാണ് നാഗദൈവങ്ങളുടെ പ്രധാന വഴിപാടുകൾ.

നാഗദൈവങ്ങൾക്കടുത്തുതന്നെയാണ് വേട്ടയ്ക്കൊരുമകന്റെയും സ്ഥാനം. കിഴക്കോട്ട് ദർശനമായ വേട്ടയ്ക്കൊരുമകന് ലിംഗരൂപത്തിലുള്ള വിഗ്രഹമാണ്. ഒന്നരയടി ഉയരം വരും. ശിവപാർവ്വതീപുത്രനായ വേട്ടയ്ക്കൊരുമകന് നാളികേരമുടയ്ക്കുന്നതാണ് പ്രധാന വഴിപാട്.

നാലമ്പലത്തിന് പുറത്ത് വടക്കുകിഴക്കുഭാഗത്താണ് ഭദ്രകാളിയുടെ പ്രതിഷ്ഠ. അത്യുഗ്രദേവതയായ ഈ ഭദ്രകാളി പല്ലാവൂരിലുണ്ടായിരുന്ന കനകശ്ശേരി ക്ഷേത്രത്തിലെ പ്രതിഷ്ഠയായിരുന്നു. അതിനാൽ, 'കനകശ്ശേരി അമ്മ' എന്ന് ഈ പ്രതിഷ്ഠ അറിയപ്പെടുന്നു. നാലടി ഉയരമുള്ള ചതുർബാഹു വിഗ്രഹമാണ് ഇവിടെ ദേവിയ്ക്ക്. രക്തപുഷ്പാഞ്ജലി, കടുംപായസം, കൂട്ടുപായസം തുടങ്ങിയവയാണ് ഭദ്രകാളിയ്ക്ക് പ്രധാന വഴിപാടുകൾ.

ഭദ്രകാളിക്ഷേത്രത്തിന് തൊട്ടടുത്താണ് ശ്രീരാമപത്നിയായ സീതാദേവിയുടെ പ്രതിഷ്ഠ. താരതമ്യേന വളരെ പുതിയൊരു പ്രതിഷ്ഠയാണിത്.

നാലമ്പലത്തിന് പുറത്ത് തെക്കുകിഴക്കേമൂലയിലാണ് തൃപ്പാത്തറ ശിവന്റെ പ്രതിഷ്ഠ. പണ്ട് ഗായത്രിപ്പുഴയുടെ കരയിലുണ്ടായിരുന്ന ഒരു ശിവക്ഷേത്രത്തിലെ പ്രതിഷ്ഠയായിരുന്നു ഇത്. ഗായത്രിപ്പുഴയിലുണ്ടായ വെള്ളപ്പൊക്കത്തിൽ ക്ഷേത്രം നശിച്ചപ്പോൾ ശിവനെ ഇവിടെക്കൊണ്ടുവന്ന് പ്രതിഷ്ഠിയ്ക്കുകയായിരുന്നു. അത്യുഗ്രമൂർത്തിയാണ് തൃപ്പാത്തറ ശിവൻ. ത്രിപുരാന്തകനാണ് പ്രതിഷ്ഠാസങ്കല്പം. വട്ടശ്രീകോവിലിലാണ് ഭഗവാനെ പ്രതിഷ്ഠിച്ചിരിയ്ക്കുന്നത്. ഇത് മറ്റ് ഉപദേവതകളിൽ നിന്ന് അല്പം ഉയർന്ന സ്ഥാനം ഈ പ്രതിഷ്ഠയ്ക്ക് നൽകുന്നു. ശിവപ്രീതികരമായ വഴിപാടുകൾ തന്നെയാണ് ഇവിടെയും നടത്തിവരുന്നത്.

തൃപ്പല്ലാവൂർ ക്ഷേത്രത്തിന്റെ ഉപക്ഷേത്രമായ ശ്രീകൃഷ്ണക്ഷേത്രത്തിലെ ഉപദേവതാപ്രതിഷ്ഠയാണ് തൃപ്പാത്തറ വിഷ്ണു. ശ്രീകൃഷ്ണശ്രീകോവിലിന്റെ വടക്കുകിഴക്കുഭാഗത്ത് പടിഞ്ഞാട്ട് ദർശനമായാണ് പ്രതിഷ്ഠ. പണ്ട് ഗായത്രിപ്പുഴയുടെ കരയിലുണ്ടായിരുന്ന ഒരു ക്ഷേത്രത്തിലെ പ്രതിഷ്ഠയായിരുന്ന ഈ വിഷ്ണുവിനെ വെള്ളപ്പൊക്കത്തിൽ ക്ഷേത്രം നശിച്ചപ്പോൾ ഇന്നത്തെ ക്ഷേത്രത്തിൽ കൊണ്ടുവന്ന് പ്രതിഷ്ഠിയ്ക്കുകയായിരുന്നു. വിഷ്ണുപ്രീതികരമായ എല്ലാ വഴിപാടുകളും ഇവിടെ നടത്താം.

ശ്രീകൃഷ്ണക്ഷേത്രത്തിലെ മറ്റൊരു ഉപപ്രതിഷ്ഠയാണ് ആറ്റായ ശിവൻ. പണ്ട് ഗായത്രിപ്പുഴയുടെ കരയിലുണ്ടായിരുന്ന ഒരു ക്ഷേത്രത്തിലെ പ്രധാനമൂർത്തിയായിരുന്ന ഈ ശിവനെ പിന്നീട് വെള്ളപ്പൊക്കത്തിൽ ക്ഷേത്രം നശിച്ചുപോയപ്പോൾ ഇവിടെക്കൊണ്ടുവന്ന് പ്രതിഷ്ഠിയ്ക്കുകയായിരുന്നു. ശ്രീകൃഷ്ണശ്രീകോവിലിന്റെ വടക്കുകിഴക്കുഭാഗത്ത് പടിഞ്ഞാട്ട് ദർശനമായാണ് ഈ പ്രതിഷ്ഠ. ശിവപ്രീതികരമായ എല്ലാ വഴിപാടുകളും ഇവിടെ നടത്താവുന്നതാണ്.

ശ്രീകൃഷ്ണക്ഷേത്രത്തിലെ മറ്റൊരു ഉപപ്രതിഷ്ഠയാണ് ആറ്റായ വിഷ്ണു. പ്രധാന ശ്രീകോവിലിന്റെ വടക്കുപടിഞ്ഞാറുഭാഗത്ത് കിഴക്കോട്ട് ദർശനമായാണ് ആറ്റായ വിഷ്ണു കുടികൊള്ളുന്നത്. പണ്ട് ഗായത്രിപ്പുഴയുടെ കരയിലുണ്ടായിരുന്ന ക്ഷേത്രം വെള്ളപ്പൊക്കത്തിൽ നശിച്ചുപോയപ്പോൾ ഇവിടെക്കൊണ്ടുവന്ന് പ്രതിഷ്ഠിയ്ക്കുകയായിരുന്നു. വിഷ്ണുപ്രീതികരമായ എല്ലാ വഴിപാടുകളും ഇവിടെ നടത്താവുന്നതാണ്.

നിത്യേന അഞ്ചുപൂജകളും മൂന്നുശീവേലികളുമുള്ള മഹാക്ഷേത്രമാണ് തൃപ്പല്ലാവൂർ ശിവക്ഷേത്രം. പുലർച്ചെ നാലുമണിയോടെ നടതുറന്നാൽ ആദ്യം നിർമ്മാല്യദർശനമാണ്. തുടർന്ന് ശംഖാഭിഷേകം നടത്തുന്നു. ഇതുകഴിഞ്ഞാൽ വിഗ്രഹം അലങ്കരിയ്ക്കുകയും തുടർന്ന് നടയടച്ച് ഉഷഃപൂജ നടത്തുകയും ചെയ്യുന്നു. സൂര്യോദയസമയത്ത് എതിരേറ്റുപൂജയും ഗണപതിഹോമവും നടത്തുന്നു. ഏഴുമണിയോടെ ഉഷഃശീവേലി. തന്റെ ഭൂതഗണങ്ങൾക്ക് അന്നം നൽകുന്നത് ഭഗവാൻ നേരിട്ടുകാണുന്നു എന്ന സങ്കല്പത്തിൽ നാലമ്പലത്തിനകത്ത് ഒന്നും പുറത്ത് രണ്ടും എന്ന ക്രമത്തിൽ മൂന്നുതവണ പ്രദക്ഷിണം വയ്ക്കുന്നു. ജലഗന്ധപുഷ്പങ്ങളുമായി മേൽശാന്തിയും വിഗ്രഹവുമായി കീഴ്ശാന്തിയും അകത്തെയും പുറത്തെയും ബലിക്കല്ലുകളിൽ ബലിതൂകി ഒടുവിൽ വലിയ ബലിക്കല്ലിലും ബലിതൂകുന്നതോടെ ശീവേലി അവസാനിയ്ക്കുന്നു. എട്ടുമണിയോടെ പന്തീരടിപൂജയും അതിനോടനുബന്ധിച്ച് ധാരയും നവകാഭിഷേകവും നടത്തുന്നു. പതിനൊന്നുമണിയോടെ ഉച്ചപ്പൂജയും പതിനൊന്നരയോടെ ഉച്ചശീവേലിയും നടത്തി ഉച്ചയ്ക്ക് പന്ത്രണ്ടുമണിയ്ക്ക് നടയടയ്ക്കുന്നു.

വൈകീട്ട് അഞ്ചുമണിയ്ക്ക് വീണ്ടും നടതുറക്കുന്നു. സന്ധ്യയ്ക്ക് സൂര്യാസ്തമയമനുസരിച്ച് ദീപാരാധന നടത്തുന്നു. ദീപാരാധനാസമയത്ത് വേദജ്ഞരായ ബ്രാഹ്മണർ ഒന്നിച്ചിരുന്ന് സന്ധ്യാവേല നടത്തുന്നത് വിശേഷപ്പെട്ട ഒരു ചടങ്ങാണ്. ദീപാരാധനയ്ക്കുശേഷം രാത്രി ഏഴുമണിയോടെ അത്താഴപ്പൂജയും ഏഴരയോടെ അത്താഴശീവേലിയും നടത്തി എട്ടുമണിയ്ക്ക് വീണ്ടും നടയടയ്ക്കുന്നു. 

സാധാരണ ദിവസങ്ങളിലെ പൂജാക്രമങ്ങളാണ് നേരത്തേ സൂചിപ്പിച്ചത്. വിശേഷദിവസങ്ങളിലും (ഉദാ: തിരുവുത്സവം, നവരാത്രി, ശിവരാത്രി) സൂര്യ-ചന്ദ്രഗ്രഹണങ്ങളുള്ള ദിവസങ്ങളിലും മേൽപ്പറഞ്ഞ പൂജാവിധികളിൽ വ്യത്യാസമുണ്ടാകും. 

ക്ഷേത്രത്തിലെ താന്ത്രികാവകാശം ലക്കിടിയിലുള്ള പനാവൂർ മനയ്ക്കാണ്. ഇവിടെ പൂജാദികാര്യങ്ങൾ നടത്തുന്നത് എമ്പ്രാന്തിരിമാരാണ്.

മീനമാസത്തിൽ ഉത്രട്ടാതിയ്ക്ക് കൊടികയറി തിരുവാതിരനാളിൽ ആറാട്ടോടുകൂടി സമാപിയ്ക്കുന്ന വിധത്തിലാണ് ക്ഷേത്രത്തിലെ തിരുവുത്സവം. എട്ടുദിവസം നീണ്ടുനിൽക്കുന്ന ഉത്സവത്തോടനുബന്ധിച്ച് വിവിധ കലാപരിപാടികളും താന്ത്രികച്ചടങ്ങുകളുമുണ്ടാകും. ഉത്രട്ടാതിനാളിൽ രാത്രിയാണ് കൊടിയേറ്റം. ഉത്സവദിനങ്ങളിൽ നിത്യേന ശ്രീഭൂതബലിയും എഴുന്നള്ളിപ്പുകളുമുണ്ടാകും. ഈ നാളുകളിൽ തൃപ്പല്ലാവൂരപ്പൻ ഗ്രാമത്തിലെ വീടുകളിലേയ്ക്ക് എഴുന്നള്ളുമ്പോൾ ഭക്തർ നിറപറയും നിലവിളക്കും നൽകി സ്വീകരിയ്ക്കുന്നത് പ്രധാനമാണ്. ആറാം ദിവസമാണ് വിശേഷദിനമായ ഉത്സവബലി. നിത്യശീവേലിയുടെ വിശദീകരിച്ച രൂപമാണ് ഉത്സവബലി. ഇതിനോടനുബന്ധിച്ച് തന്ത്രി, ശാന്തിക്കാർ, കഴകക്കാർ തുടങ്ങിയവർക്ക് അന്നവസ്ത്രാദിദാനമുണ്ടാകും. തുടർന്ന് ഹവിസ്സ് മൂന്നായി പകുത്ത് ഉണക്കലരി, എള്ള്, മഞ്ഞൾ എന്നിവയുടെ പൊടി ചേർത്തശേഷം ഹവിസ്സുപൂജ നടത്തുന്നു. ഇതിനോടനുബന്ധിച്ച് ദേവതകളെ ഉണർത്താൻ മരപ്പാണി കൊട്ടുന്നു. തുടർന്ന് നാലമ്പലത്തിനകത്ത് രണ്ട് പ്രദക്ഷിണം നടത്തുന്നു. ആദ്യ പ്രദക്ഷിണത്തിൽ ദ്വാസ്ഥന്മാർ (ദ്വാരപാലകർ), മണ്ഡപത്തിലുള്ള നന്ദി, അഷ്ടദിക്പാലകർ, സപ്തമാതൃക്കൾ, വീരഭദ്രൻ, ഗണപതി, അനന്തൻ എന്നീ ദേവതകൾക്കും അനുചരന്മാർക്കും രണ്ടാമത്തെ പ്രദക്ഷിണത്തിൽ സപ്തമാതൃക്കൾക്ക് മാത്രമായും ബലിതൂകുന്നു. സപ്തമാതൃക്കളുടെ ബലിസമയത്ത് മാത്രമാണ് നാലമ്പലത്തിനകത്ത് ദർശനസൗകര്യമുള്ളത്. മൂന്നാമത്തെ പ്രദക്ഷിണം പുറത്തെ ബലിക്കല്ലുകളിലാണ് നടത്തുന്നത്. അവയിൽ വടക്കുകിഴക്കേമൂലയിലെ ക്ഷേത്രപാലന് സമീപമെത്തുമ്പോൾ നടത്തുന്നത് വളരെ പ്രധാനപ്പെട്ട ചടങ്ങാണ്. ഇവയെല്ലാം കഴിഞ്ഞാൽ വലിയ ബലിക്കല്ലിലും ബലി തൂകി ഉത്സവബലി തീരുന്നു.

ഏഴാം ദിവസമാണ് ക്ഷേത്രത്തിലെ പള്ളിവേട്ട. ഭഗവാൻ ക്ഷേത്രത്തിനടുത്തുള്ള പറമ്പിലേയ്ക്ക് എഴുന്നള്ളി അവിടെ സ്ഥാപിച്ചിട്ടുള്ള തേങ്ങാക്കുലകൾ അമ്പെയ്ത് തീർക്കുന്നതാണ് ചടങ്ങ്. ക്ഷേത്രം പരിചാരകനാണ് ഭഗവദ്പ്രതിനിധിയായി നിൽക്കുന്നത്. വാദ്യഘോഷങ്ങളൊന്നുമില്ലാതെ എഴുന്നള്ളി എല്ലാ വാദ്യഘോഷങ്ങളോടെയുമാണ് തിരിച്ചെഴുന്നള്ളുന്നത്. തുടർന്ന് മണ്ഡപത്തിൽ പള്ളിയുറങ്ങുന്ന ഭഗവാൻ പിറ്റേന്ന് രാവിലെ വൈകി ഉണരുന്നു. അന്നാണ് അവസാന ചടങ്ങായ ആറാട്ട്. യാത്രാഹോമം മുതൽ ഭഗവാന്റെ തിടമ്പ് ആനപ്പുറത്തേറ്റി ക്ഷേത്രത്തെ മൂന്ന് വലം വച്ച് കുളത്തിന്റെ സമീപമെത്തുന്നു. തുടർന്ന് കുളക്കരയിൽ വച്ച് സർവ്വതീർത്ഥങ്ങളെയും ആവാഹിച്ചശേഷം തന്ത്രിയും ശാന്തിക്കാരും കുളത്തിലിറങ്ങി വിഗ്രഹവുമായി മൂന്നുതവണ മുങ്ങിനിവരുന്നു. തുടർന്ന് ഇളനീരും മഞ്ഞളും അഭിഷേകം ചെയ്ത് വീണ്ടും മൂന്നുതവണ മുങ്ങിനിവരുന്നു. ഭഗവദ്ചൈതന്യം കൊണ്ട് ധന്യമായ തീർത്ഥത്തിൽ ഭക്തരും ഭഗവാനോടൊപ്പം മുങ്ങിനിവരുന്നു. തുടർന്ന് എല്ലാവരും വസ്ത്രം മാറി തിരിച്ചെഴുന്നള്ളത്തിന് പുറപ്പെടുന്നു. ആറാട്ട് കഴിഞ്ഞ് തിരിച്ചെത്തുന്ന ഭഗവാനെ ഭക്തർ നിറപറയും നിലവിളക്കും നൽകി സ്വീകരിയ്ക്കുന്നു. തുടർന്ന് പ്രദക്ഷിണം നടത്തി കൊടിയിറക്കുന്നതോടെ ഉത്സവത്തിന് തിരശ്ശീല വീഴുന്നു.

അത്യപൂർവ്വമായ ഒരു ചടങ്ങും ആറാട്ടിനോടനുബന്ധിച്ചുണ്ട്. പന്ത്രണ്ട് വർഷത്തിലൊരിയ്ക്കൽ നടക്കുന്ന 'വലിയ ആറാട്ട്' എന്ന ചടങ്ങാണത്. സമീപഗ്രാമമായ കുനിശ്ശേരിയിലെ പൂക്കുളങ്ങര ഭഗവതിയോടൊപ്പമുള്ള ചടങ്ങാണിത്. പൂക്കുളങ്ങരയമ്മ തൃപ്പല്ലാവൂരപ്പന്റെ മക്കളാണെന്നാണ് വിശ്വാസം. അതിനാൽ ഈ ചടങ്ങ് പിതൃപുത്രീബന്ധത്തിന്റെ പ്രതീകമായി കണ്ടുവരുന്നു. കുനിശ്ശേരി ഗ്രാമവാസികളും അവരുടെ തട്ടകത്തമ്മയോടൊപ്പം പല്ലാവൂരിലെത്തി ആറാട്ടിൽ പങ്കെടുത്ത് ഭഗവാനെ തൊഴുതുമടങ്ങുന്നു. ആറാട്ട് കഴിഞ്ഞ് തിരിച്ചുചെല്ലുമ്പോൾ മകൾക്ക് പന്ത്രണ്ടുവർഷത്തേയ്ക്കുള്ള സാധനങ്ങളെല്ലാം നൽകിക്കൊണ്ട് മടക്കിയയയ്ക്കുന്നു. തട്ടകവാസികൾക്ക് ഇതിനോടനുബന്ധിച്ച് സദ്യയുമുണ്ടാകും. 2011-ലാണ് അവസാനമായി വലിയ ആറാട്ട് നടന്നത്. ഇനി 2023-ലാണ് നടക്കുക.

ക്ഷേത്രത്തിലെ രണ്ടാമത്തെ പ്രധാന ആചരണമാണ് കന്നിമാസത്തിൽ കറുത്തവാവ് കഴിഞ്ഞുള്ള ഒമ്പതുദിവസങ്ങളിലായി ആഘോഷിച്ചുവരുന്ന നവരാത്രി. ശ്രീപാർവ്വതീദേവിയുടെ മഹോത്സവമായാണ് ഇത് ആഘോഷിച്ചുവരുന്നത്. പല്ലാവൂർ ഗ്രാമത്തിന്റെ മുഴുവൻ ഉത്സവമായി ഇത് കണ്ടുവരുന്നു. ഒമ്പതുദിവസവും ദേവിയ്ക്ക് വിശേഷാൽ പൂജകളും വിളക്കാചരണവുമുണ്ടാകും. ഇതിനോടനുബന്ധിച്ച് കലാപരിപാടികളും ഉണ്ടാകാറുണ്ട്. വെളുത്തപക്ഷത്തിലെ പ്രഥമനാളിൽ പല്ലാവൂരിലെ പ്രസിദ്ധ നായർ തറവാടായ ഉള്ളാട്ടിൽ വീട്ടുകാരുടെ വിളക്കോടെയാണ് നവരാത്രി തുടങ്ങുന്നത്. തുടർന്നുള്ള എട്ടുദിവസങ്ങളിൽ യഥാക്രമം നാരായണസ്വാമി അയ്യർ എന്ന ഭക്തന്റെ കുടുംബം, ചിന്മയ മിഷൻ, കണ്ടേത്ത് വീട്, സാമ്പമൂർത്തി അയ്യർ എന്ന ഭക്തന്റെ കുടുംബം, പെരിഞ്ചേരി വീട്, ഏഴാം വിളക്ക്, ദേശവിളക്ക്, ജനവിളക്ക് എന്നിങ്ങനെ വിളക്കുകൾ നടത്തിവരുന്നു. ചില വർഷങ്ങളിൽ നാഴിക കൂടിക്കൂടി 60 നാഴികയും പിറ്റേന്നത്തെ ഏതാനും നാഴികയും ഒരു തിഥിയായാൽ നവരാത്രി 'ദശരാത്രി'യാകാറുണ്ട്. അത്തരം അവസരങ്ങളിൽ പത്താം ദിവസം ദേവസ്വം വക പ്രത്യേകം വിളക്കുമുണ്ടാകും. വാദ്യകുലപതിമാരുടെ ജന്മനാടായ പല്ലാവൂരിൽ ഇവയോടനുബന്ധിച്ച് പഞ്ചവാദ്യത്തോടുകൂടിയ എഴുന്നള്ളിപ്പുമുണ്ടാകും. പല്ലാവൂരിലെ തമിഴ് ബ്രാഹ്മണർ നടത്തുന്ന ഏഴാം വിളക്കാണ് ഏറ്റവും പ്രധാനം. അന്നേ ദിവസം മൂന്നാനകളുടെ അകമ്പടിയോടെ പാർവ്വതീദേവി എഴുന്നള്ളുന്നു. ഇതോടനുബന്ധിച്ച് വിശേഷാൽ പഞ്ചവാദ്യമുണ്ടാകും. ദുർഗ്ഗാഷ്ടമി നാളിൽ സന്ധ്യയ്ക്ക് പുസ്തകങ്ങൾ, സംഗീതോപകരണങ്ങൾ, ആയുധങ്ങൾ തുടങ്ങിയവ പൂജയ്ക്ക് വയ്ക്കുന്നു. മഹാനവമി നാളിൽ അടച്ചുപൂജയാണ്. വിജയദശമിനാളിൽ രാവിലെ പൂജ കഴിഞ്ഞ് മേൽപ്പറഞ്ഞ വസ്തുക്കൾ അവയുടെ ഉടമസ്ഥർക്ക് തിരിച്ചുകൊടുക്കുന്നു. ആയിരക്കണക്കിന് കുരുന്നുകൾ അന്നേ ദിവസം ആദ്യാക്ഷരം കുറിയ്ക്കുന്നു.

കുംഭമാസത്തിലെ കറുത്ത ചതുർദ്ദശി ദിവസമാണ് ശിവരാത്രിയായി ആചരിച്ചുവരുന്നത്. രാജ്യമൊട്ടുക്കും നിരവധി വിശ്വാസികൾ അന്നേദിവസം വ്രതമനുഷ്ഠിയ്ക്കുന്നു. തൃപ്പല്ലാവൂർ ക്ഷേത്രത്തിൽ ശിവരാത്രി വളരെ മികച്ച രീതിയിൽ ആചരിച്ചുവരുന്നുണ്ട്. അന്നേ ദിവസം വിശേഷാൽ പൂജകളും കലാപരിപാടികളും ക്ഷേത്രത്തിലുണ്ടാകും. ശിവരാത്രിയോടനുബന്ധിച്ചുതന്നെയാണ് ക്ഷേത്രത്തിലെ ധ്വജപ്രതിഷ്ഠാദിനം (കൊടിമരം പ്രതിഷ്ഠിച്ചതിന്റെ വാർഷികം) വരാറുള്ളതും (കുംഭമാസത്തിൽ ഉത്രാടം, തിരുവോണം, അവിട്ടം എന്നീ നക്ഷത്രങ്ങളിലാണ് സാധാരണ ശിവരാത്രി വരാറുള്ളത്. കുംഭമാസത്തിലെ ഉത്രാടം നാളിലാണ് ധ്വജപ്രതിഷ്ഠാദിനം). അതിനാൽ അതിന്റെ വക വേറെയും പരിപാടികളുണ്ടാകും. പഞ്ചവാദ്യത്തോടെയും ചെണ്ടമേളത്തോടെയുമുള്ള എഴുന്നള്ളിപ്പുകൾ അന്നുണ്ടാകും. ശിവരാത്രിദിവസം രാത്രി ക്ഷേത്രത്തിൽ നടയടയ്ക്കില്ല. പകരം രാത്രിയിലെ ഓരോ യാമത്തിലും പൂജയും അതിനോടനുബന്ധിച്ച് കലശാഭിഷേകവുമുണ്ടാകും.

വൃശ്ചികമാസത്തിൽ ഒന്നാം തീയതി മുതൽ ധനുമാസത്തിൽ പതിനൊന്നാം തീയതി വരെയുള്ള 41 ദിവസങ്ങളാണ് മണ്ഡലകാലമായി ആചരിച്ചുവരുന്നത്. കേരളത്തിലെ ക്ഷേത്രങ്ങളിലെല്ലാം ഉത്സവപ്രതീതിയാണ് ഈ ദിവസങ്ങളിലുണ്ടാകുക. ശബരിമല തീർത്ഥാടകരെക്കൊണ്ട് ഈ ദിവസങ്ങളിൽ ക്ഷേത്രങ്ങൾ നിറയും. തൃപ്പല്ലാവൂർ ക്ഷേത്രത്തിലും ഈ ദിവസങ്ങളിൽ സാധാരണയിലധികം തിരക്കുണ്ടാകും. ക്ഷേത്രത്തിലെ ഉപദേവനായ ശാസ്താവിന് ഈ ദിവസങ്ങളിൽ വിശേഷാൽ പൂജകളുണ്ടാകും. ശബരിമല തീർത്ഥാടകർ ഈ ശാസ്താവിന്റെ തിരുനടയിലാണ് മാലയിടുന്നതും കെട്ടുനിറയ്ക്കുന്നതുമെല്ലാം. 

മേടമാസത്തിൽ ഒന്നാം തീയതിയാണ് കേരളത്തിൽ വിഷു ആഘോഷിച്ചുവരുന്നത്. യഥാർത്ഥ മലയാള പുതുവർഷമായി ആചരിച്ചുവരുന്നത് വിഷുവാണ്. കേരളത്തിലെ ഹിന്ദുഭവനങ്ങളിലും ക്ഷേത്രങ്ങളിലെല്ലാം ആ ദിവസം വിശേഷപ്പെട്ടതാണ്. തൃപ്പല്ലാവൂർ ക്ഷേത്രത്തിലും വിഷു ആഘോഷിച്ചുവരുന്നുണ്ട്. തലേദിവസം രാത്രി തന്നെ ശാന്തിക്കാർ നമസ്കാരമണ്ഡപത്തിൽ കണിയൊരുക്കിവച്ചിട്ടുണ്ടാകും. വിഷുദിവസം രാവിലെ പതിവിലും ഒരു മണിക്കൂർ നേരത്തേ നടതുറക്കും. ആദ്യം ഭഗവാനുതന്നെയാണ് കണി കാണിച്ചുകൊടുക്കുന്നത്. തുടർന്ന് നിരവധി ഭക്തർ കണികാണാനെത്തുന്നു. കണിക്കൊന്നകൾക്കും അഷ്ടമംഗല്യത്തിനുമൊപ്പം ശിവലിംഗവും കണ്ട് ഭക്തർ സായൂജ്യമടയുന്നു. തുടർന്ന് ശ്രീപാർവ്വതീദേവിയെയും ഉപദേവതകളെയും തൊഴുത് പുറത്തിറങ്ങുന്ന ഭക്തർക്ക് മേൽശാന്തി വിഷുക്കൈനീട്ടം നൽകും. ഉപക്ഷേത്രമായ ശ്രീകൃഷ്ണക്ഷേത്രത്തിലും വിഷുക്കണിദർശനവും കൈനീട്ടസമർപ്പണവുമുണ്ടാകും.

കൊല്ലവർഷത്തിലെ അവസാനമാസമായ കർക്കടകം രാമായണമാസമായി ആചരിച്ചുവരുന്നു. ഈ ദിവസങ്ങളിലെല്ലാം ക്ഷേത്രത്തിൽ ഭക്തരുടെ വക രാമായണപാരായണമുണ്ടാകും. രാമായണമാസത്തോടനുബന്ധിച്ചുള്ള മറ്റൊരു പരിപാടി രാമായണവുമായി ബന്ധപ്പെട്ട ചർച്ചകളാണ്. എല്ലാ ദിവസവും അതുണ്ടാകും. കർക്കടകത്തിലെല്ലാ ദിവസവും ക്ഷേത്രത്തിൽ അഷ്ടദ്രവ്യമഹാഗണപതിഹോമമുണ്ടാകും.

കർക്കടകവാവ് കഴിഞ്ഞുള്ള ആദ്യ ഞായറാഴ്ചയാണ് ഗതകാല കാർഷികസംസ്കൃതിയുടെ പ്രതീകമായ ഇല്ലംനിറ നടത്തുന്നത്. ക്ഷേത്രത്തിൽ ഭക്തർ സമർപ്പിയ്ക്കുന്ന കതിർക്കറ്റകൾ മേൽശാന്തി പൂജിച്ച് എഴുന്നള്ളിയ്ക്കുന്നു. മുഖ്യദേവതയുടെയും ഉപദേവതകളുടെയുമെല്ലാം ശ്രീകോവിലുകളിൽ ഇവ സ്ഥാപിയ്ക്കുന്നുണ്ട്. ഇതിലൊരു ഭാഗം ഭക്തർക്കും സമർപ്പിയ്ക്കുന്നു. ഇതിന് കൊയ്തുകണ്ടുവരുന്ന അരി ഉപയോഗിച്ചാണ് തൃപ്പുത്തരി നടത്തുന്നത്. 

ശ്രീകൃഷ്ണക്ഷേത്രത്തിലെ പ്രധാന ഉത്സവമാണ് ചിങ്ങമാസത്തിലെ അഷ്ടമിരോഹിണി. ശ്രീകൃഷ്ണഭഗവാന്റെ ജന്മദിനമായി ഈ ദിവസം ആചരിച്ചുവരുന്നു. അന്നേദിവസം ക്ഷേത്രത്തിൽ വിശേഷാൽ പൂജകളും വഴിപാടുകളുമുണ്ടാകും. അന്നേദിവസം ശ്രീകൃഷ്ണക്ഷേത്രത്തിലെത്തുന്ന ഭക്തർക്ക് പ്രസാദ ഊട്ടിന് പിറന്നാൾ സദ്യയാണ് നൽകുന്നത്. ശ്രീകൃഷ്ണന്റെ വേഷം കെട്ടിയ കുട്ടികളെ വച്ചുകൊണ്ട് ബാലഗോകുലം അടക്കമുള്ള സംഘടനകൾ നടത്തുന്ന ശോഭായാത്രയും വളരെ ശ്രദ്ധേയമായ കാഴ്ചയാണ്. അന്ന് ശ്രീകൃഷ്ണക്ഷേത്രം രാത്രി വരെ തുറന്നിരിയ്ക്കും. 


</doc>
<doc id="358043" url="https://ml.wikipedia.org/wiki?curid=358043" title="സാമി ഭാഷകൾ">
സാമി ഭാഷകൾ

പ്രധാനമായും വടക്കൻ യൂറേഷ്യയിലെ 25 ദശലക്ഷത്തോളം ആളുകൾ സംസാരിക്കുന്ന യുറാലിക് ഭാഷകളായ 38 ഭാഷകളിൽ ഉൾപ്പെട്ട ഭാഷയാണ് സാമി ഭാഷ. Sami ഉത്തര യോറോപ്പിന്റെ വടക്കൻ ഭാഗത്ത് താമസിക്കുന്ന സാമി ജനങ്ങളാണ് സാമി ഭാഷകൾ സംസാരിക്കുന്നത്. ഫിൻലാൻഡിന്റെ വടക്കൻ ഭാഗം, നോർവേ, സ്വീഡൻ, റഷ്യയുടെ വടക്കുപടിഞ്ഞാറൻ അറ്റത്തുമാണ് സാമി ജനങ്ങൾ അധികമായും വസിക്കുന്നത്. സ്വഭാവവും രീതിയുമനിസരിച്ച് പത്തോ അതിൽ അധികമോ സാമി ഭാഷകൾ നിലവിലുണ്ട്.


</doc>
<doc id="358045" url="https://ml.wikipedia.org/wiki?curid=358045" title="ഫുട്ബോളിലെ കളിസ്ഥാനങ്ങൾ">
ഫുട്ബോളിലെ കളിസ്ഥാനങ്ങൾ

ഫുട്ബോൾ കളിയിൽ ഒരു ടീമിലെ പതിനൊന്ന് കളിക്കാരിൽ ഒരോത്തർക്കും കളിക്കളത്തിൽ വ്യക്തമായ സ്ഥാനം  നിശ്ചയിച്ചു നൽകപ്പെടുന്നു(Playing position, field position). അതിനാൽ തന്നെ ഒരോ കളിക്കാരനും  സ്ഥാനത്തിന്റെ പേരിലാണ് അറിയപ്പെടുന്നത്. മികച്ച കളിക്കാർ അതാത് സ്ഥാന വിദഗ്ദ്ധരായി അറിയപ്പെടുന്നു.

4.മുന്നേറ്റ നിര (Forward)

ഈ അടിസ്ഥാന സ്ഥാനങ്ങളിൽ ഗോളിയൊഴിക എല്ലാ സ്ഥാനങ്ങളിലും ഒന്നിലധികം കളിക്കാർ ഉണ്ടാവുന്നു. അവർക്ക് വീണ്ടും ഉത്തരവാദിത്തം വിഭജിച്ച് നൽകുന്നു





</doc>
<doc id="358051" url="https://ml.wikipedia.org/wiki?curid=358051" title="കരിവേടകം">
കരിവേടകം

കരിവേടകം കാസറഗോഡ് ജില്ലയിലെ ഒരു ഗ്രാമമാണ്. 
വടക്ക്: അഡൂർ വില്ലേജ്; പടിഞ്ഞാറ്: കുറ്റിക്കോൽ വില്ലേജ്; കിഴക്ക്: ബന്തടുക്ക; തെക്ക്: പനത്തടി വില്ലേജ്

 കരിവേടകത്തെ ജനസംഖ്യ 9183ആകുന്നു. അതിൽ 4682 പുരുഷന്മാരും 4501 സ്ത്രീകളും ആകുന്നു.
കരിവേടകത്തെ പാണത്തൂർ വഴി കർണ്ണാടകവുമായി ബന്ധിപ്പിച്ചിരിക്കുന്നു. പാണത്തൂർ നിന്നും സുള്ള്യയിലേയ്ക്കും സുള്ള്യയിൽനിന്നും ബെംഗളൂറുവിലേയ്ക്കും മൈസൂറുവിലേയ്ക്കും പോകാൻ കഴിയും. അടുത്ത റെയിൽവേസ്റ്റെഷൻ കാഞ്ഞങ്ങാട് ആണ്. ഇത് മംഗളൂർ - പാലക്കാട് പാതയിലാണ്.


</doc>
<doc id="358056" url="https://ml.wikipedia.org/wiki?curid=358056" title="ഷെറിയർ ക്രൗ">
ഷെറിയർ ക്രൗ

ഒരു അമേരിക്കൻ ഗായികയും ഗാനരചയിതാവും അഭിനേത്രിയുമാണ് ഷെറിയർ സൂസന്നെ ക്രൗ (ജനനം ഫെബ്രുവരി 11, 1962).എട്ടു സ്റ്റുഡിയോ ആൽബങ്ങൾ പുറത്തിറക്കിയ ഷെറിയർ ക്രൗ അഞ്ച് കോടി ആൽബങ്ങൾ ലോകമെമ്പാടുമായി വിറ്റഴിച്ചിട്ടുണ്ട്. .32 നാമനിർദ്ദേശങ്ങളിൽ നിന്നായി ഒമ്പത് ഗ്രാമി പുരസ്കാരം നേടിയിട്ടുണ്ട്.

ഒരു ഏകാംഗ കലാകാരി എന്നതിനു പുറമെ ദ റോളിങ് സ്റ്റോൺസ്, സ്റ്റീവ് നിക്ക്സ്, മൈക്കൽ ജാക്സൺ, പ്രിൻസ്, ലൂചിയാനൊ പവറോട്ടി, വില്ലി നെൽസൺ, സ്മോക്കി റോബിൻസൺ ,ബി.ബി. കിംങ്ങ്, ടോണി ബെന്നറ്റ്,സ്റ്റിംങ്ങ്, തുടങ്ങിയ കലാകാരന്മാരുടെ കൂടെ പരിപാടി അവതരിപ്പിച്ചിട്ടുണ്ട്.ബോബ് ഡിലൻ ടിന ടർണർ തുടങ്ങി പല കലാകാരന്മാർക്കു വേണ്ടി പിന്നണി പാടിയിട്ടുമുണ്ട്.


</doc>
<doc id="358060" url="https://ml.wikipedia.org/wiki?curid=358060" title="ചിത്രവാവ്വൽ">
ചിത്രവാവ്വൽ

തെളിച്ചമുള്ള ഓറഞ്ചും കറുപ്പും നിറമുള്ള ചിറകുകളുള്ള വാവലാണിത് . പുറം തിളക്കമുള്ള ഓറഞ്ചു നിറത്തിലുള്ള രോമങ്ങൾകൊണ്ടും ശരീരത്തിന്റെ അടിവശം നീളമുള്ളതും നിബിഡമായ രോമങ്ങൾകൊണ്ട് പൊതിഞ്ഞിരിക്കുന്നു. രോമാവൃതമായ മുഖത്ത് മാറ്റ് അലങ്കാരങ്ങളോ നാസികയിതളുകളോ ഇല്ല. സുതാര്യമായ ഉൾചെവിയോടു കൂടിയ വലിയ ചെവികളാണുള്ളത്. സ്പ്രർടിലിനോയ്ഡെ കുടുംബത്തിൽപ്പെടുന്ന ഒരു വെസ്പർ വവ്വാൽ ആണ് "'ചിത്രവാവ്വൽ "

ശാസ്ത്രനാമം : Kerivoula picta

ശലഭങ്ങളെപ്പോലെ മുകളിലേക്കും താഴേക്കും ചിറകടിച്ചുകൊണ്ട് പറക്കുന്നു.

കൈകളുടേതടക്കം തോളിന്റെ നീളം 3.1- 3.7 സെ.മീ. ശരീരത്തിന്റെ മൊത്തം നീളം 4.5-4.8 സെ.മീ.ശരീരവും വാലും ഒരേ നീളമാണ്. ഈ കുഞ്ഞൻ വവ്വ്വാലിന്റെ തൂക്കം ഏതാണ്ട് 5 ഗ്രാമേയുള്ളൂ.

ബ്രൂണെ, കംബോഡിയ, ചൈന, ഇന്ത്യ, ഇന്തോനേഷ്യ, മലേഷ്യ, നേപ്പാള്, ശ്രീലങ്ക, വിയറ്റ്നാം എന്നീ രാജ്യങ്ങളിൽ കണ്ടുവരുന്നു. വരണ്ട മരത്തോപ്പുകളാണ് ആവസവ്യവസ്ഥ. വാഴത്തോപ്പുകളിലെ ഉണങ്ങിയ ഇലകൾക്കിടയിൽ ഇവയെ കണ്ടുവരുന്നു. 



</doc>
<doc id="358064" url="https://ml.wikipedia.org/wiki?curid=358064" title="കൊല്ലത്തിന്റെ ചരിത്രം">
കൊല്ലത്തിന്റെ ചരിത്രം

പുരാതനമായ വേണാട് നാട്ടുരാജ്യത്തിന്റെ തലസ്ഥാനമായിരുന്നു നൂറ്റാണ്ടുകളുടെ പഴക്കമുള്ള കൊല്ലം നഗരം. കൊല്ലം നഗരത്തിനു് കൊല്ലവർഷത്തേക്കൾ പഴക്കമുള്ളതായി വിശ്വസിക്കുന്നു. ഇതിനു ആരംഭം കുറിച്ചതു് കൊല്ലത്തു നിന്നാണ്. 
കുന്നത്തൂർ താലൂക്കിൽ നിന്ന് കണ്ടെടുത്ത മഹാശിലായുഗകാലത്തെ ശിലാഖണ്ഡങ്ങളും മരുതുർകുളങ്ങര, പള്ളിക്കൽ എന്നിവിടങ്ങളിൽ നിന്ന് കിട്ടിയ ബുദ്ധപ്രതിമകളും ക്രിസ്ത്വബ്ദത്തിനു മുമ്പ് തന്നെ കൊല്ലത്തിനുണ്ടായിരുന്ന സംസ്കാരത്തെയും ചരിത്രത്തെയും കുറിച്ച് സൂചനകൾ നൽകുന്നു. 

ക്രിസ്തുവിനു മുൻപ് തന്നെ കൊല്ലം, പട്ടണം (മുസിരിസ്) പോലെ ഭാരതത്തിലെ ഒരു പ്രധാന തുറമുഖ നഗരമായിരുന്നു. കൊല്ലത്തിന് ഫിനീഷ്യന്മാരുടേയും പ്രാചീന റോമിന്റെയും കാലത്തുമുതൽക്കേ വ്യാപാര പാരമ്പര്യമുണ്ടായിരുന്നു. പ്ലിനി (ക്രി. പി. 23 - 78) രേഖപ്പെടുത്തിയത് പ്രകാരം ഗ്രീക്ക് കപ്പലുകൾ വാണിജ്യത്തിനായി മുസിരിസ്സിലും നെൽകിണ്ടയിലും നങ്കൂരമിട്ടിരുന്നു. ഈ തുറമുഖങ്ങളിൽ നിന്നും ഈജിപ്റ്റിലേക്കും റോമിലേക്കും സുഗന്ധവ്യഞ്ജനങ്ങൾ, മുത്തുകൾ, വജ്രങ്ങൾ, പട്ട് എന്നിവ കരമാർഗ്ഗം കയറ്റിയയച്ചിരുന്നു. മുത്തും വജ്രങ്ങളും ചേരസാമ്രാജ്യത്തിലെത്തിയിരുന്നത് സീലണിൽ നിന്നും പാണ്ഡ്യ രാജവംശം എന്നറിയപ്പെട്ടിരുന്ന ഇന്ത്യയുടെ കിഴക്കൻ പ്രദേശങ്ങളിൽ നിന്നും ആയിരുന്നു.

ക്രിസ്ത്വബ്ദം 8-ആം നൂറ്റാണ്ടോടടുപ്പിച്ച് തെക്കേ ഇന്ത്യയിലെ വ്യാപാരക്കുത്തക അടക്കിവെച്ചിരുന്ന ജൂതസംഘമാണ്‌ അഞ്ചുവണ്ണം. വീരരാഘവപട്ടയത്തിലും ഈ സംഘത്തെക്കുറിച്ച് സൂചനയുണ്ട്. അറുനൂറ്റവർ എന്ന നാട്ടുകൂട്ടത്തിൽ ഇവർ പ്രമാണികളായിരുന്നു. കൊല്ലം നഗരത്തിന്റെ സം‌രക്ഷണച്ചുമതല അഞ്ചുവണ്ണക്കാർക്കുണ്ടായിരുന്നു. കൊല്ലത്തിന്റെ സാമ്പത്തികപുരോഗതിക്ക് വിലപ്പെട്ട സംഭാവനകൾ ഇവർ നൽകിയതായി ചരിത്രരേഖകളിൽനിന്ന് വ്യക്തമാണ്‌. കൊല്ലം ആസ്ഥാനമായി പ്രവർത്തിച്ച മറ്റൊരു ദ്രാവിഡകച്ചവടസംഘമാണ്‌ മണിഗ്രാമം. 8 -ആം നൂറ്റാണ്ടു മുതൽ 15-ആം നൂറ്റാണ്ടുവരെ കേരളത്തിൽ വ്യാപാരരംഗത്ത് ഇവർ ആധിപത്യമുറപ്പിച്ചിരുന്നു. 

ചേരചക്രവർത്തിയായിരുന്ന സ്ഥാണുരവി പെരുമാളിന്റെ സാമന്തനായി വേണാട് ഭരിച്ചിരുന്ന അയ്യനടികൾ തിരുവടികൾ, പേർഷ്യയിൽ നിന്ന് കുടിയേറിയ പുരോഹിതമുഖ്യനും വർത്തകപ്രമാണിയുമായിരുന്ന മാർ സാപ്രൊ ഈശോയുടെ പേരിൽ അദ്ദേഹത്തിന്റെ തരിസാപ്പള്ളിക്ക് അനുവദിച്ച് എഴുതികൊടുത്തിട്ടുള്ള അവകാശങ്ങൾ ആണ് തരിശാപള്ളി ശാസനം. കുരക്കേണിക്കൊല്ലത്ത് (ഇന്നത്തെ കൊല്ലം) ആണ് തരിസാപ്പള്ളിയുടെ സ്ഥാനം. എന്നാൽ കൊല്ലത്ത് ഈ സ്ഥലം എവിടെയായിരുന്നു എന്നു കണ്ടെത്താൽ കഴിഞ്ഞിട്ടില്ല. 

വേണാട്ടിലെ രാജാവായിരുന്ന ഉദയ മാർ‌ത്താണ്ഡ വർമ്മയാണ് കൊല്ലവർഷം തുടങ്ങിയതെന്ന് വിശ്വസിക്കപ്പെടുന്നു. കൊല്ലം നഗരം സ്ഥാപിച്ചതിന്റെ ഓർമ്മയ്ക്കാ അല്ലെങ്കിൽ രാജ്യതലസ്ഥാനം കൊല്ലത്തേക്കു മാറ്റിയപ്പോഴോ ആണു കൊല്ലവർഷം ആരംഭിച്ചതെന്നാണു് ചില പണ്ഡിതന്മാരുടെ അഭിപ്രായം.

കൊല്ലം രാമേശ്വരം മഹാദേവക്ഷേത്രത്തിൽ നിന്നും കണ്ടെടുത്ത വട്ടെഴുത്തിലുള്ള ശിലാലിഖിതങ്ങളാണ് രാമേശ്വരം ശിലാലിഖിതങ്ങൾ. കൊല്ലം പട്ടണത്തെക്കുറിച്ചും, കേരളത്തിൽ നമ്പൂതിരിമാർ തങ്ങളുടെ പരമാധികാരം സ്ഥാപിച്ചതിനെക്കുറിച്ചും, കൊല്ലത്തെ രാജാവിനെപ്പറ്റിയുമുള്ള രേഖകൾ ഇവയിലുണ്ട്.

കൊല്ലം ഒരു തുറമുഖമായി വികസിപ്പിക്കുന്നതിൽ ചേര രാജാക്കന്മാർക്ക് അതിയായ വിഴിഞ്ഞം പാണ്ട്യരുടെ കൈവശമായതാണ് ഇതിനു കാരണം. കൊല്ലത്തെ തുറമുഖ വികസനത്തിന് ക്രിസ്ത്യാനികൾ ചെയ്ത സംഭാവനകൾ മാനിച്ച മാർ സാബോറിന് ചേര രാജാവായിരുന്ന സ്ഥാണു രവിവർമ്മൻ ഇവിടെ ഒരു പള്ളി സ്ഥാപിക്കാൻ അനുവദിച്ചു. ഇത് തരിസാ പള്ളി എന്നറിയപ്പെടുന്നു, അതിനായി സ്ഥലവും മറ്റു സഹായങ്ങളും രേഖയാക്കി അവിടത്തെ നാടുവാഴിയായ അയ്യനടികൾ മുഖാന്തരം കൊടുപ്പിച്ചു. ഈ രേഖകൾ ആണ്‌ തരിസാപള്ളി ശാസനങ്ങൾ എന്നറിയപ്പെടുന്നത്. പള്ളി പണിയുകയും വ്യാപാരത്തിന്റെ മേൽനോട്ടം അവരുടെ കൂടെ വന്നിരുന്ന വണിക്കുകൾ ഏറ്റെക്കുകയും ചെയ്തു. അഞ്ചുവണ്ണം, മണിഗ്രാമം തുടങ്ങിയവ ഇതിനോട് ബന്ധപ്പെട്ട് ഉണ്ടായതാണ്. 
മാർക്കോ പോളോ ൽ ചൈനീസ് ചക്രവർത്തി കുബ്ലേ ഖാന്റെ ഔദ്യോഗിക യാത്രികനായി ഇന്ത്യയിൽ സഞ്ചരിച്ചു വരവേ ക്രി വ. 1275ൽ കൊല്ലം സന്ദർശിച്ചു.

1503 ൽ കൊല്ലവുമായി കച്ചവടം നടത്തുവാനുള്ള കൊല്ലം റാണിയുടെ അഭ്യർത്ഥനയോട് കൂടിയാണ് പോർട്ടുഗീസുകാർ കൊല്ലത്ത് എത്തുന്നത്. 1552 ൽ റൊഡ്രിഗ്സ് എന്ന പോർട്ടുഗീസ് ഉദ്യോഗസ്ഥൻ ഇവിടെ എത്തുകയും തങ്കശ്ശേരിയിലെ പണ്ടകശ്ശാല പുതുക്കി പണിയുവാനുള്ള അനുവാദം നേടിയെടുക്കുകയും ചെയ്തു. പക്ഷേ ഇതിന്റെ മറവിൽ അവർ ഒരു കോട്ടതന്നെ നിർമ്മിക്കുകയാണ് ചെയ്തത്. 1659 ഡിസംബർ 29 ന് ഡച്ചുകാർ കൊല്ലത്ത് എത്തുകയും തങ്കശ്ശേരി കോട്ട പിടിച്ചടക്കുകയും തകർത്ത് തരിപ്പണമാക്കുകയും ചെയ്തു. 1661-ൽ പോർച്ചുഗീസുകാരെ പരാജയപ്പെടുത്തി ഡച്ചുകാർ ഇവിടെ മേധാവിത്വം സ്ഥാപിച്ചു. ഒരു തിരുവിതാംകൂർ ബ്രിട്ടീഷ് ഉടമ്പടിക്ക് കാവലായി ഒരു പറ്റം ഇംഗ്ലീഷ് കാവൽ സൈന്യം കൊല്ലത്ത് തമ്പടിച്ചതിന് രേഖകളൂണ്ട്. 

1809-ൽ ബ്രിട്ടീഷ് ഈസ്റ്റ് ഇന്ത്യാ കമ്പനിയും തിരിവിതാംകൂറും തമ്മിൽ കൊല്ലത്തു വച്ചു യുദ്ധം നടന്നു.

പിൽക്കാലത്തു് പ്രാമുഖ്യം നേടിയ വേണാട്ടു രാജവംശത്തിന്റെ ആദ്യ കാല പിരിവുകളിലെ പ്രധാനപ്പെട്ട ഒരു മൂലശാഖയായിരുന്നു ദേശിങ്ങനാട്ടു സ്വരൂപം. കൊല്ലവും സമീപ പ്രദേശങ്ങളും ഉൾപ്പെട്ടിരുന്ന ഇത് 1746-ൽ വിശാല തിരുവിതാംകൂർ രാജ്യത്തിന്റെ ഭാഗമായി.
പതിനാറാം നൂറ്റാണ്ടിൽ സെന്റ് തോമസ് കോട്ട പണിത് പോർച്ചുഗീസുകാർ തങ്കശ്ശേരി നിയന്ത്രിച്ചിരുന്നു. തുടർന്നു 1661ൽ ഡച്ചുകാർ നിയന്ത്രണം കയ്യടക്കി. ഡച്ചുകാരെ 1795ൽ തോല്പിച്ച് ബ്രിട്ടീഷുകാർ തങ്കശ്ശേരിയുടെ നിയന്ത്രണം ഏറ്റെടുത്തു. ഇക്കാലയളവിൽ തങ്കശ്ശേരിക്കു പുറത്തുള്ള പ്രദേശം തിരുവിതാംകൂറിന്റെയും, തങ്കശ്ശേരി ബ്രിട്ടീഷുകാരുടേയും അധീനതയിലായിരുന്നു. തിരുവിതാംകൂറിന്റെ നിരന്തര സമ്മർദ്ദമുണ്ടായെങ്കിലും മദ്രാസ് പ്രസിഡൻസിയിലെ തിരുനൽവേലി ജില്ലയിലായിരുന്നു തങ്കശ്ശേരി പെടുത്തിയിരുന്നത്. 1934ൽ തങ്കശ്ശേരിയുടെ ഭാവി തീരുമാനിക്കാനായി ഒരു ചർച്ച നടന്നു. തങ്കശ്ശേരിയിലെ 99 ഏക്കർ വരുന്ന സ്ഥലത്തു താമസിക്കുന്ന രണ്ടായിരത്തോളം ആളുകളിൽ ഏതാണ്ട് എല്ലാവരും റോമൻ കത്തോലിക്കരാണു്. കഴിഞ്ഞ 400 വർഷത്തിലധികമായി അവർ യൂറോപ്യൻ ഭരണത്തിലായിരുന്നു അതിൽ കഴിഞ്ഞ 140 വർഷം ബ്രിട്ടീഷുകാരുടെ നിയന്ത്രണത്തിലും. അതിനാൽ നിവാസികൾ തിരുവതാംകൂറിനോടു തങ്കശ്ശേരി ചേർക്കുന്നതിനെ എതിർത്തു. തുടർന്നു തങ്കശ്ശേരിയെ ഒരു ബ്രിട്ടീഷ് പ്രവിശയായി തന്നെ നിലനിർത്തിയാണു ഒരു പ്രത്യേക ആക്ടിലൂടെ കൈമാറിയത്. നിവാസികൾക്കു പ്രത്യേകം നിയമങ്ങളായിരുന്നു പാലിക്കേണ്ടതും.


</doc>
<doc id="358067" url="https://ml.wikipedia.org/wiki?curid=358067" title="കുഞ്ചത്തൂർ">
കുഞ്ചത്തൂർ

കുഞ്ചത്തൂർ കാസറഗോഡ് ജില്ലയിലെ ഒരു അതിർത്തിഗ്രാമമാണ്. ഉത്തരഭാഗം കർണ്ണാടക സംസ്ഥാനവും തെക്ക് മഞ്ചേശ്വരവും കിഴക്ക് ഗേറുകട്ടെയും പടിഞ്ഞാറ് കണ്വതീർഥയും ആകുന്നു.
2001ലെ സെൻസസ് പ്രകാരം കുഞ്ചത്തൂരിൽ 10613 ജനങ്ങളുണ്ട്. ഇതിൽ 5216 പേർ പുരുഷന്മാരും 5397 പേർ സ്ത്രീകളും ആണ്. 
മിക്ക പ്രാദേശിക റോഡുകളും ദേശീയപാത 66 ലേയ്ക്കു ബന്ധിച്ചിരിക്കുന്നു. മാംഗളൂറുവിനെ കോഴിക്കോടുമായി ബന്ധിപ്പിക്കുന്ന പാതയാണിത്. അടുത്ത റെയിൽവേ സ്റ്റേഷൻ മഞ്ചേശ്വരം ആകുന്നു. 
അടുത്ത വിമാനത്താവളം മാംഗളൂർ ആകുന്നു. 
കുഞ്ചത്തൂർ ഒരു ബഹുഭാഷാപ്രദേശമാണ്. മലയാളം, കന്നഡ എന്നീ ഭാഷകൾ ഔദ്യോഗികാവശ്യങ്ങൾക്കുപയോഗിക്കുന്നു. തുളു, ബ്യാരി, മറാത്തി എന്നീ ഭാഷകൾ സംസാരഭാഷയായി ഉപയൊഗിക്കുന്നു. 
മഞ്ചേശ്വരം നിയമസഭാ മണ്ഡലത്തിൽപ്പെട്ട ഗ്രാമമാണ്. കാസറഗോഡ് ലോകസഭാ മണ്ഡലത്തിൽപ്പെട്ട പ്രദേശമാണ് കുഞ്ചത്തൂർ.


</doc>
<doc id="358076" url="https://ml.wikipedia.org/wiki?curid=358076" title="വയലേസീ">
വയലേസീ

സപുഷ്പികളിൽപ്പെടുന്ന ഒരു സസ്യകുടുംബമാണ് വയലേസീ (Violaceae /vaɪəˈleɪsiː/). ഈ സസ്യകുടുംബത്തിൽ ഏകദേശം 25 ജീനസ്സുകളിലായി 806 സ്പീഷിസുകളാണുള്ളത്. 

ഈ കുടുംബത്തിന് മൂന്ന് ഉപകുടുംബങ്ങളാണുള്ളത്. വയൊലോയ്ഡെ, ലിയോന്യോയ്ഡെ,  ഫുസിസ്പെർമോയ്ഡെ എന്നിവയാണവ. 










</doc>
<doc id="358082" url="https://ml.wikipedia.org/wiki?curid=358082" title="ഓക്സ് ഐ ഡെയ്സി">
ഓക്സ് ഐ ഡെയ്സി

ആസ്റ്റ്രേസീ സസ്യകുടുംബത്തിൽപ്പെടുന്ന ഒരിനം ചെടിയാണ് ഓക്സ് ഐ ഡെയ്സി. ശാസ്ത്രനാമം: Leucanthemum vulgare. യൂറോപ്പാണ് ജന്മദേശം. ഏഷ്യയിലും കാണപ്പെടുന്നു. ഇന്ത്യയിൽ മിക്കയിടത്തും ഉദ്യാനസസ്യമായി ഇതിനെ വളർത്തുന്നുണ്ട്. ചില രാജ്യങ്ങളിൽ ഇതിനെ ഒരു അധിനിവേശസസ്യമായും കരുതുന്നുണ്ട്.


</doc>
<doc id="358091" url="https://ml.wikipedia.org/wiki?curid=358091" title="ധർമപുരി ബസ്സ് കത്തിക്കൽ">
ധർമപുരി ബസ്സ് കത്തിക്കൽ

2000, ഫിബ്രവരി 2-ന് തമിഴ്നാട്ടിലെ ധർമപുരിയിലെ പ്രാന്തപ്രദേശത്താണ് ധർമപുരി ബസ്സ് കത്തിക്കൽ ദുരന്തം നടന്നത്. തമിഴ്നാട് കാർഷിക സർവ്വകലാശാലയിലെ  മൂന്ന് വിദ്യാർഥികൾ സംഭവത്തിൽ കൊല്ലപ്പെടുകയുണ്ടായി. എ.ഐ.ഡി.എം കെ പ്രവർത്തകരായിരുന്നു പ്രതികൾ. ആദ്യം പ്രധാന മൂന്ന് പ്രതികളെ സുപ്രീം കോടതി വധശിക്ഷയ്ക്ക് വിധിച്ചെങ്കിലും പിന്നീട് ജീവപര്യന്തമായി കുറച്ചു.

1996-ൽ ദ്രാവിഡ മുന്നേറ്റ കഴകം അധികാരത്തിൽ വന്നപ്പോൾ മുൻ മുഖ്യമന്ത്രിയും  AIADMK ജനറൽ സെക്രട്ടറിയും സമുന്നത നേതാവുമായ കുമാരി ജയലളിതയ്ക്കും മന്ത്രിമാർക്കെറ്റിരെയും അഴിമതി അന്യ്വേഷണങ്ങളുടെ ഒരു പരമ്പര തന്നെയുണ്ടായി.പ്ലെസന്റ് സ്റ്റേ ഹോട്ടൽ കേസിൽ ജസ്റ്റിസ് വി. രാധാകൃഷ്ണന്റെ പ്രത്യേക കോടതി ജയലളിതയെ ഒരു വർഷത്തെ കഠിനതടവിന് ശിക്ഷിച്ചു. . കോടതി വിധിക്കെതിരെ AIADMK പ്രവർത്തകർ നാടെങ്ങും കലാപങ്ങൾ അഴിച്ച് വിട്ടു  .

സ്റ്റഡി ടൂർ കഴിഞ്ഞ് മടങ്ങിവരുകയായിരുന്ന തമിഴ്നാട് കാർഷിക സർവ്വകലാശാലയിലെ എഴുപതോളം വിദ്യാർഥികൾ സഞ്ചരിച്ചിരുന്ന ബസ്സുകൾ AIADMK പ്രവർത്തകർ തടയുകയും പെട്രോൾ ബോംബെറിയുകയും ചെയ്തു. വിദ്യാർഥികൾ ബസ്സിൽ നിന്നും രക്ഷപ്പെടുന്നതിന്ന് മുന്നായിരുന്നു അക്രമം. മൂന്ന് പെൺ കുട്ടികൾ വെന്ത് മരിക്കുകയും 16 പേർക്ക് പരിക്കേൽക്കുകയും ചെയ്തു . അടുത്ത ദിവസം സൺ ടിവി ഈ ദൃശ്യങ്ങൾ പ്രക്ഷേപണം ചെയ്തു .

The തമിഴ് സിനിമ "Kalloori" was released in December 2007, വെറും ദിവസം മുമ്പ് മദ്രാസ് High court upheld the വിധി of Salem court. The movie is about college life, climaxed ഒരു ബസ് ബേണിങ് സംഭവം. താഴെ public and മീഡിയ ആവശ്യങ്ങൾ, the ending was changed.


</doc>
<doc id="358103" url="https://ml.wikipedia.org/wiki?curid=358103" title="പട്ടാമ്പി പടിഞ്ഞാറേ മഠം ഗുരുവായൂരപ്പൻ ക്ഷേത്രം">
പട്ടാമ്പി പടിഞ്ഞാറേ മഠം ഗുരുവായൂരപ്പൻ ക്ഷേത്രം

കേരളത്തിൽ പാലക്കാട് ജില്ലയിലെ പട്ടാമ്പിയിൽ ഭാരതപ്പുഴയുടെ കരയിൽ സ്ഥിതിചെയ്യുന്ന ഒരു ക്ഷേത്രമാണ് പട്ടാമ്പി പടിഞ്ഞാറേ മഠം ഗുരുവായൂരപ്പൻ ക്ഷേത്രം. ലോകപ്രസിദ്ധമായ ഗുരുവായൂർ ക്ഷേത്രത്തിന്റെ അതേ മാതൃകയിലാണ് ഈ ക്ഷേത്രവും നിർമ്മിച്ചിരിയ്ക്കുന്നത്. തൃശ്ശൂർ/ഗുരുവായൂർ/കുന്നംകുളം റൂട്ടിൽ പട്ടാമ്പി പാലത്തിന് തൊട്ടുമുമ്പാണ് ക്ഷേത്രം സ്ഥിതിചെയ്യുന്നത്. ഗണപതി, അയ്യപ്പൻ, ഭഗവതി, സുബ്രഹ്മണ്യൻ, നാഗദൈവങ്ങൾ എന്നിവരാണ് ക്ഷേത്രത്തിലെ ഉപദേവതകൾ.

പട്ടാമ്പിയിലെ പടിഞ്ഞാറേ മഠം എന്ന കുടുംബത്തിൽ തികഞ്ഞ ഗുരുവായൂരപ്പഭക്തനായ ഒരു നമ്പൂതിരിയുണ്ടായിരുന്നു. എല്ലാ മാസവും മുടങ്ങാതെ അദ്ദേഹം ഗുരുവായൂരിൽ പോയിത്തൊഴുതുവരുമായിരുന്നു. ഇന്നത്തെപ്പോലെ വാഹനസൗകര്യമൊന്നുമില്ലാതിരുന്ന അക്കാലത്ത്, പട്ടാമ്പിയിൽ നിന്ന് 30 കിലോമീറ്റർ തെക്കുപടിഞ്ഞാറുമാറി സ്ഥിതിചെയ്യുന്ന ഗുരുവായൂരിലേയ്ക്ക് തോണിയിലും നടന്നുമാണ് അദ്ദേഹം പോയിരുന്നത്. എന്നാൽ, പ്രായാധിക്യം കാരണം അദ്ദേഹത്തിന് ഗുരുവായൂർ വരെ പോയിത്തൊഴാൻ പറ്റാതായപ്പോൾ അദ്ദേഹത്തിന്റെ ആഗ്രഹപ്രകാരം ഭഗവാൻ ഇവിടെത്തന്നെ കുടികൊള്ളുകയായിരുന്നു. പടിഞ്ഞാറേ മഠം നമ്പൂതിരിയുടെ കീഴിലായതുകൊണ്ട് ക്ഷേത്രം 'പടിഞ്ഞാറേ മഠം ക്ഷേത്രം' എന്നറിയപ്പെട്ടു.

പട്ടാമ്പി പട്ടണത്തിന്റെ തെക്കുഭാഗത്ത് ഭാരതപ്പുഴയുടെ വടക്കേക്കരയിലാണ് ക്ഷേത്രം സ്ഥിതിചെയ്യുന്നത്. ഗുരുവായൂരിലേതുപോലെ ഇവിടെയും കിഴക്കോട്ടാണ് ക്ഷേത്രദർശനം. പ്രധാന പാത ക്ഷേത്രത്തിന്റെ വടക്കും പടിഞ്ഞാറും ഭാഗങ്ങളിലൂടെ കടന്നുപോകുന്നു. ഈ ഭാഗങ്ങളിൽ നിന്നുതന്നെയാണ് ക്ഷേത്രത്തിലെത്താൻ സൗകര്യവും. തെക്കുവശത്തൊഴിച്ച് ബാക്കിയെല്ലായിടത്തും ഗോപുരങ്ങളുണ്ട്. ഒരു ഭാഗത്തും ചെരുപ്പ് കൗണ്ടറുകളില്ല. ഇത് ചെരുപ്പ് നഷ്ടമാകുന്നതടക്കമുള്ള പ്രശ്നങ്ങളിലെത്തിയ്ക്കുന്നു. പടിഞ്ഞാറേ ഗോപുരത്തിൽ ഇരുവശവുമായി ശ്രീകൃഷ്ണന്റെയും ബലരാമന്റെയും രൂപങ്ങൾ കാണാം. വടക്കേ ഗോപുരത്തിൽ നിന്നാണെങ്കിൽ അല്പം ഇറങ്ങിവേണം ക്ഷേത്രത്തിലെത്താൻ. ഒറ്റപ്പാലം, ഷൊർണൂർ തുടങ്ങിയ സ്ഥലങ്ങളിൽ വറ്റിവരണ്ടൊഴുകുന്ന ഭാരതപ്പുഴ ഇവിടെ നിറഞ്ഞൊഴുകുന്നത് ശ്രദ്ധേയമാണ്. മതമൈത്രിയുടെ പ്രതീകമായി പുഴയ്ക്കക്കരെ ഒരു മുസ്ലീം പള്ളിയും കാണാം. 

അകത്തുകടന്നാൽ പടിഞ്ഞാറും വടക്കും ഭാഗങ്ങളിൽ വിശേഷിച്ചൊന്നും കാണേണ്ടതില്ല. വടക്കുപടിഞ്ഞാറേമൂലയിൽ പ്രത്യേകം തീർത്ത ശ്രീകോവിലിൽ ഭഗവതി കുടികൊള്ളുന്നു. ശ്രീഭദ്രകാളിപ്രതിഷ്ഠയാണ് ഇവിടെയുള്ളത്. ഗുരുവായൂരിലെ ഇടത്തരികത്തുകാവിലമ്മയുടെ ശ്രീകോവിൽ പോലെ പ്രത്യേകം തീർത്ത മണ്ഡപവും ഈ ശ്രീകോവിലിന് മുന്നിലുണ്ട്. ഇതിനടുത്താണ് സർപ്പക്കാവ് പണിതിട്ടുള്ളത്. നാഗരാജാവായി അനന്തനും നാഗയക്ഷിയും നാഗകന്യകയും നാഗചാമുണ്ഡിയും മറ്റ് സർപ്പങ്ങളുമടങ്ങുന്നതാണ് ഈ പ്രതിഷ്ഠ. വടക്കുകിഴക്കുഭാഗത്തായി ഊട്ടുപുര കാണാം. ദർശനവശമായ കിഴക്കുഭാഗത്താണെങ്കിൽ കൊടിമരവും ബലിക്കല്ലും സ്ഥിതിചെയ്യുന്നു. ഇവിടെത്തന്നെയാണ് വഴിപാട് കൗണ്ടറുകളും കാണപ്പെടുന്നത്. ഭഗവദ്വാഹനമായ ഗരുഡനെ ശിരസ്സിലേറ്റുന്ന ചെമ്പുകൊടിമരത്തിന് ഏകദേശം 100 അടി ഉയരം വരും. ഇത് ഇവിടെ പ്രതിഷ്ഠിച്ചിട്ട് അധികകാലമായിട്ടില്ല. വളരെ ചെറുതാണ് ഇവിടത്തെ പ്രധാന ബലിക്കല്ല്. അതിനാൽ പുറത്തുനിന്നുനോക്കിയാൽത്തന്നെ വിഗ്രഹം കാണാം. പിച്ചളയിൽ പൊതിഞ്ഞ് സ്വർണ്ണം പൂശിയാണ് ബലിക്കല്ല് നിലകൊള്ളുന്നത്. 

തെക്കുഭാഗത്ത് ഭാരതപ്പുഴയിലേയ്ക്കിറങ്ങാൻ കരിങ്കൽപ്പടവുകളുണ്ട്. ഇവിടെ എല്ലാ കാര്യങ്ങൾക്കും ഭാരതപ്പുഴയിലെ ജലം തന്നെയാണ് ഉപയോഗിച്ചുവരുന്നത്. അതിനാൽ ക്ഷേത്രത്തിൽ കുളവും കിണറുമില്ല. ഉത്സവാവസാനം ഭഗവാന്റെ ആറാട്ട് നടക്കുന്നതും ഭാരതപ്പുഴയിലാണ്. തെക്കുപടിഞ്ഞാറേമൂലയിൽ പ്രത്യേകം ശ്രീകോവിലിൽ അയ്യപ്പസ്വാമിയുടെ പ്രതിഷ്ഠയുണ്ട്. അമൃതകലശധാരിയായ അയ്യപ്പനാണ് ഇവിടെയുള്ളത്. അതിനാൽ ഇവിടത്തെ ഭജനം രോഗശാന്തിയ്ക്ക് ഉത്തമമായി കണക്കാക്കപ്പെടുന്നു. ഇവിടെയാണ് ശബരിമല തീർത്ഥാടകർ മാലയിടുന്നതും കെട്ടുനിറയ്ക്കുന്നതുമെല്ലാം.

ഗുരുവായൂരിലേതുപോലെ ഇവിടെയും ചതുരശ്രീകോവിലാണ് പണിതിരിയ്ക്കുന്നത്. എന്നാൽ ഗുരുവായൂരിലെ ശ്രീകോവിലുമായി തട്ടിച്ചുനോക്കുമ്പോൾ വളരെ ചെറുതാണ്. ഒരു നിലയേ ഈ ശ്രീകോവിലിനുള്ളൂ. അതിന്റെ മേൽക്കൂര ചെമ്പുമേഞ്ഞിട്ടുണ്ട്. മുകളിൽ സ്വർണ്ണത്താഴികക്കുടം തിളങ്ങിനിൽക്കുന്നു. ശ്രീകോവിലിനകത്ത് മൂന്ന് മുറികളുണ്ട്. അവയിൽ പടിഞ്ഞാറേ അറ്റത്തുള്ളതാണ് വിഗ്രഹം പ്രതിഷ്ഠിച്ച ഗർഭഗൃഹം. മൂന്നടി ഉയരമുള്ള ചതുർബാഹുവായ ശിലാവിഗ്രഹം കിഴക്കോട്ട് ദർശനമായി പ്രതിഷ്ഠിച്ചിരിയ്ക്കുന്നു. നിൽക്കുന്ന രൂപത്തിലുള്ള വിഗ്രഹത്തിന്റെ പുറകിലെ വലതുകയ്യിൽ സുദർശനചക്രവും പുറകിലെ ഇടതുകയ്യിൽ പാഞ്ചജന്യം ശംഖും മുന്നിലെ വലതുകയ്യിൽ താമരയും മുന്നിലെ ഇടതുകയ്യിൽ ഗദയും കാണാം. വിഗ്രഹത്തിന്റെ പുറകിൽ രണ്ട് ആലവട്ടങ്ങൾ ഇണക്കിവച്ചിട്ടുണ്ട്. വിശ്വപ്രകൃതിയുടെ മൂലതേജസ്സിനെ മുഴുവൻ ആവാഹിച്ചുകൊണ്ട് ശ്രീഗുരുവായൂരപ്പൻ, ഗുരുവായൂരിലേതുപോലെ സർവ്വചൈതന്യത്തോടെ പട്ടാമ്പിയിലും കുടികൊള്ളുന്നു.

ശ്രീകോവിലിന്റെ പുറംചുവരുകളിൽ കാര്യമായ അലങ്കാരങ്ങളൊന്നും തന്നെ കാണ്മാനില്ല. തീർത്തും നിരാർഭാടമായ നിർമ്മിതിയാണ്. വടക്കുവശത്ത് കരിങ്കല്ലിൽ ഓവ് പണിതിട്ടുണ്ട്. ഇതിലൂടെ അഭിഷേകജലം ഒഴുകിപ്പോകുന്നു.

ശ്രീകോവിലിനെ ചുറ്റിപ്പറ്റി നാലമ്പലം പണിതിരിയ്ക്കുന്നു. താരതമ്യേന വളരെ ചെറുതാണ് ഇവിടത്തെ നാലമ്പലവും. അകത്തേയ്ക്ക് കടക്കുന്ന വഴിയിൽ ഇരുവശത്തുമായി വാതിൽമാടങ്ങൾ കാണാം. നാമജപത്തിനും ഹോമത്തിനും വാദ്യമേളങ്ങൾക്കുമാണ് ഇവ ഉപയോഗിച്ചുവരുന്നത്. തെക്കുകിഴക്കേമൂലയിൽ പതിവുപോലെ തിടപ്പള്ളി പണിതിട്ടുണ്ട്. തെക്കുപടിഞ്ഞാറേമൂലയിൽ പ്രത്യേകം ശ്രീകോവിലിൽ കിഴക്കോട്ട് ദർശനമായി ഗണപതിഭഗവാൻ കുടികൊള്ളുന്നു. സാധാരണ ക്ഷേത്രങ്ങളിലുള്ളതുപോലുള്ള പ്രതിഷ്ഠയാണ് ഇവിടെയും ഗണപതിയ്ക്ക്. വടക്കുപടിഞ്ഞാറേമൂലയിൽ പ്രത്യേകം ശ്രീകോവിലിൽ കിഴക്കോട്ട് ദർശനമായി സുബ്രഹ്മണ്യസ്വാമിയുടെ പ്രതിഷ്ഠയുണ്ട്. ബാലസുബ്രഹ്മണ്യപ്രതിഷ്ഠയാണ് ഇവിടെയുള്ളത്.

ശ്രീകോവിലിനുചുറ്റും അകത്തെ ബലിവട്ടം പണിതിട്ടുണ്ട്. അഷ്ടദിക്പാലകർ (കിഴക്ക് - ഇന്ദ്രൻ, തെക്കുകിഴക്ക് - അഗ്നി, തെക്ക് - യമൻ, തെക്കുപടിഞ്ഞാറ് - നിര്യതി, പടിഞ്ഞാറ് - വരുണൻ, വടക്കുപടിഞ്ഞാറ് - വായു, വടക്ക് - കുബേരൻ, വടക്കുകിഴക്ക് - ഈശാനൻ), സപ്തമാതൃക്കൾ (ബ്രാഹ്മി/ബ്രഹ്മാണി, വൈഷ്ണവി, മഹേശ്വരി, ഇന്ദ്രാണി, വരാഹി, കൗമാരി, ചാമുണ്ഡി‌), വീരഭദ്രൻ, ഗണപതി, ശാസ്താവ്, സുബ്രഹ്മണ്യൻ, ദുർഗ്ഗാദേവി, ബ്രഹ്മാവ്, അനന്തൻ, നിർമ്മാല്യധാരി (ഇവിടെ വിഷ്വക്സേനൻ) എന്നിവരെ പ്രതിനിധീകരിയ്ക്കുന്ന ബലിക്കല്ലുകൾ ഇവിടെ സ്ഥിതിചെയ്യുന്നു. ശീവേലി സമയത്ത് ഇവയിൽ ബലിതൂകുന്നു. ബലിക്കല്ലുകളിൽ ചവിട്ടാനോ തൊട്ട് തലയിൽ വയ്ക്കാനോ പാടില്ല.

ശ്രീകോവിലിന്റെ തിരുമുന്നിൽ ചതുരാകൃതിയിൽ നമസ്കാരമണ്ഡപം പണിതിരിയ്ക്കുന്നു. വളരെ ചെറിയ നമസ്കാരമണ്ഡപമാണ് ഇവിടെയുള്ളത്. തീർത്തും അനാർഭാടമായ നിർമ്മിതിയാണ് ഈ മണ്ഡപം. ആകെ നാലുകാലുകളേ ഈ കൊച്ചുമണ്ഡപത്തിനുള്ളൂ. കരിങ്കല്ലിൽ പണിത മണ്ഡപത്തിന്റെ മേൽക്കൂര ചെമ്പുമേഞ്ഞിട്ടുണ്ട്. മുകളിൽ സ്വർണ്ണത്താഴികക്കുടം കാണാം. ഉത്സവക്കാലത്ത് കലശപൂജ നടത്തുന്നത് ഈ മണ്ഡപത്തിലാണ്.

ക്ഷേത്രത്തിലെ മുഖ്യപ്രതിഷ്ഠ. ചതുർബാഹുവായ മഹാവിഷ്ണുവാണ് ഗുരുവായൂരപ്പനായി ആരാധിയ്ക്കപ്പെടുന്നത്. മൂന്നടിയോളം ഉയരം വരുന്ന കൃഷ്ണശിലാനിർമ്മിതമായ വിഗ്രഹം കിഴക്കോട്ട് ദർശനമായി പ്രതിഷ്ഠിയ്ക്കപ്പെട്ടിരിയ്ക്കുന്നു. നിൽക്കുന്ന രൂപത്തിലുള്ള ഭഗവാനാണ്. തൃക്കൈകളിൽ ശംഖചക്രഗദാപദ്മങ്ങൾ കാണാം. വിഗ്രഹത്തിന്റെ പുറകിൽ രണ്ട് ആലവട്ടങ്ങൾ ഇണക്കിവച്ചിട്ടുണ്ട്. വിശ്വപ്രകൃതിയുടെ മൂലതേജസ്സിനെ മുഴുവൻ ആവാഹിച്ചുകൊണ്ട് ഗുരുവായൂരിലേതുപോലെ പട്ടാമ്പിയിലെ ശ്രീലകത്തും വാഴുന്ന ഗുരുവായൂരപ്പന് ഉദയാസ്തമനപൂജയാണ് പ്രധാന വഴിപാട്. കൂടാതെ പാൽപ്പായസം, തുളസിമാല, നെയ്വിളക്ക്, തൃക്കൈവെണ്ണ, അപ്പം, അട, അവിൽ തുടങ്ങിവയും വഴിപാടുകളിൽ പെടും. വിശേഷാവസരങ്ങളിൽ കൃഷ്ണനാട്ടവും പതിവുണ്ട്.

നാലമ്പലത്തിനകത്ത് തെക്കുപടിഞ്ഞാറേമൂലയിൽ പ്രത്യേകം ശ്രീകോവിലിൽ കിഴക്കോട്ട് ദർശനമായാണ് സർവ്വവിഘ്നഹരനും ശിവപാർവ്വതീപുത്രനുമായ ഗണപതിഭഗവാന്റെ പ്രതിഷ്ഠ. രണ്ടടി ഉയരം വരുന്ന ശിലാവിഗ്രഹം സാധാരണ ഗണപതിവിഗ്രഹങ്ങളുടെ രൂപത്തിൽ തന്നെയാണ് കാണപ്പെടുന്നത്. വിഘ്നേശ്വരപ്രീതിയ്ക്കായി ക്ഷേത്രത്തിൽ നിത്യേന ഗണപതിഹോമം നടത്തിവരുന്നുണ്ട്. ഒറ്റയപ്പം, മോദകം, കറുകമാല, നാളികേരമുടയ്ക്കൽ തുടങ്ങിയവയാണ് മറ്റ് പ്രധാന വഴിപാടുകൾ. 

നാലമ്പലത്തിന് പുറത്ത് തെക്കുപടിഞ്ഞാറേമൂലയിൽ പ്രത്യേകം ശ്രീകോവിലിൽ കിഴക്കോട്ട് ദർശനമായാണ് ഹരിഹരപുത്രനും താരകബ്രഹ്മമൂർത്തിയുമായ ശ്രീ അയ്യപ്പസ്വാമിയുടെ പ്രതിഷ്ഠ. അമൃതകലശധാരിയായ ഭഗവാനാണ് ഈ ശ്രീകോവിലിലുള്ളത്. അതിനാൽ ഇവിടെ ഭജിയ്ക്കുന്നത് രോഗശാന്തിയ്ക്ക് അത്യുത്തമമായി കണക്കാക്കപ്പെടുന്നു. ഈ ശ്രീകോവിലിന് മുന്നിൽ ഒരു മുഖപ്പുണ്ട്. ഇവിടെയാണ് ശബരിമലയ്ക്ക് പോകുന്ന ഭക്തർ മാലയിടുന്നതും കെട്ടുനിറയ്ക്കുന്നതുമെല്ലാം. എള്ളുതിരി കത്തിയ്ക്കലാണ് അയ്യപ്പസ്വാമിയുടെ പ്രധാന വഴിപാട്. ഇതിന് പ്രത്യേകം സ്റ്റാൻഡ് ഇവിടെയുണ്ട്. കൂടാതെ നെയ്യഭിഷേകം, അഷ്ടാഭിഷേകം, പുഷ്പാഭിഷേകം, അപ്പം, അട, എള്ളുപായസം തുടങ്ങിയവയും പ്രധാന വഴിപാടുകളാണ്.

നാലമ്പലത്തിന് പുറത്ത് വടക്കുപടിഞ്ഞാറേമൂലയിൽ പ്രത്യേകം ശ്രീകോവിലിൽ കിഴക്കോട്ട് ദർശനമായാണ് ആദിപരാശക്തിയായ ഭഗവതിയുടെ പ്രതിഷ്ഠ. ശ്രീഭദ്രകാളിയാണ് ഇവിടെ ഭഗവതിയായി കുടികൊള്ളുന്നത്. ഗുരുവായൂരിലെ ഇടത്തരികത്തുകാവ് പോലെ ഇതും പ്രത്യേകക്ഷേത്രമായാണ് പരിഗണിച്ചുവരുന്നത്. അതിനാൽ ഭഗവതിയ്ക്ക് സവിശേഷപ്രാധാന്യം കല്പിച്ചുവരുന്നുണ്ട്. അത്യുഗ്രമൂർത്തിയായ ഭദ്രകാളിയ്ക്ക് ഗുരുതിപൂജ പ്രധാനമാണ്. കൂടാതെ അഴൽ, മഞ്ഞൾ-കുങ്കുമാർച്ചന, ശത്രുസംഹാരപുഷ്പാഞ്ജലി, രക്തപുഷ്പാഞ്ജലി എന്നിവയും പ്രധാന വഴിപാടുകളായി കണ്ടുവരുന്നു. 

നാലമ്പലത്തിനകത്ത് വടക്കുപടിഞ്ഞാറേമൂലയിൽ പ്രത്യേകം ശ്രീകോവിലിൽ കിഴക്കോട്ട് ദർശനമായാണ് പ്രണവമന്ത്രത്തിന്റെ പൊരുളറിഞ്ഞ ശിവപാർവ്വതീപുത്രനായ സുബ്രഹ്മണ്യസ്വാമിയുടെ പ്രതിഷ്ഠ. മൂന്നടി ഉയരം വരുന്ന വിഗ്രഹം ദ്വിബാഹുവായ (രണ്ടുകൈകളുള്ള) ബാലസുബ്രഹ്മണ്യസ്വാമിയുടെ രൂപത്തിലാണ്. പ്രതിഷ്ഠ. പാലഭിഷേകം, പഞ്ചാമൃതം, പാനകം തുടങ്ങിയവയാണ് പ്രധാന വഴിപാടുകൾ. 

ഭഗവതിയുടെ ശ്രീകോവിലിന് സമീപത്താണ് നാഗദൈവങ്ങളുടെ പ്രതിഷ്ഠ. ചുറ്റും നിരവധി മരങ്ങൾ നിറഞ്ഞ സ്ഥലത്ത് പ്രത്യേകം പീഠത്തിൽ കിഴക്കോട്ട് ദർശനമായാണ് നാഗദൈവങ്ങൾ കുടികൊള്ളുന്നത്. നാഗരാജാവായി അനന്തനും നാഗയക്ഷിയും നാഗകന്യകയും നാഗചാമുണ്ഡിയും ചിത്രകൂടവും പരിവാരങ്ങളുമാണ് പ്രതിഷ്ഠകൾ. നൂറും പാലും സമർപ്പണമാണ് നാഗദൈവങ്ങൾക്കുള്ള പ്രധാന വഴിപാട്. കൂടാതെ നൂറും പാലും, പുറ്റും മുട്ടയും, ആയില്യപൂജ, പാൽപ്പായസം എന്നിവയും പ്രധാനമാണ്.
ഗുരുവായൂർ ക്ഷേത്രത്തിലെ പൂജാവിധികളുമായി സാമ്യമുള്ള പൂജകളാണ് പട്ടാമ്പി പടിഞ്ഞാറേമഠം ക്ഷേത്രത്തിലുമുള്ളത്. അഞ്ചുപൂജകളും മൂന്നുശീവേലികളുമുള്ള മഹാക്ഷേത്രമാണിത്. എന്നാൽ, ചില വ്യത്യാസങ്ങളും കാണാം. ഇവിടെ രാവിലെ അഞ്ചുമണിയ്ക്കാണ് നടതുറക്കുന്നത്. തുടർന്ന് നിർമ്മാല്യദർശനം നടത്തുന്നു. നിർമ്മാല്യത്തിനുശേഷം എണ്ണയഭിഷേകം, വാകച്ചാർത്ത്, ശംഖാഭിഷേകം തുടങ്ങിയ ചടങ്ങുകളാണ്. വാകച്ചാർത്തിനുശേഷം ഭഗവാന്റെ വിഗ്രഹം അലങ്കരിച്ച് മലർ, ശർക്കര, കദളിപ്പഴം എന്നിവ നേദിയ്ക്കൂന്നു. തുടർന്ന് ആറുമണിയോടെ നടയടച്ച് ഉഷഃപൂജ നടത്തുന്നു.

മകരമാസത്തിൽ ഒന്നാം തീയതി കൊടികയറി എട്ടാം തീയതി ആറാട്ട് വരുന്ന വിധത്തിലുള്ളതാണ് ഈ ക്ഷേത്രത്തിലെ മഹോത്സവം. അങ്കുരാദിമുറയനുസരിച്ചാണ് ഈ ഉത്സവം നടത്തിവരുന്നത്. അതനുസരിച്ച് ഉത്സവത്തിന് തൊട്ടുമുമ്പ് മുളയിടലും ശുദ്ധിക്രിയകളുമുണ്ടാകും. മകരമാസം ഒന്നാം തീയതി രാത്രിയാണ് കൊടിയേറ്റം നടക്കുന്നത്. തുടർന്നുള്ള എട്ടുദിവസം വിശേഷാൽ പൂജകളും കലാപരിപാടികളും താന്ത്രികക്രിയകളുമുണ്ടാകും. പഞ്ചവാദ്യം, ചെണ്ടമേളം തുടങ്ങിയവയോടെയുള്ള എഴുന്നള്ളിപ്പുകളും വിശേഷാൽ ശീവേലികളും ഈ ദിവസത്തെ പ്രത്യേകതകളാണ്.

ഉത്സവത്തിന്റെ ആറാം നാളിലാണ് വിശേഷാൽ ചടങ്ങായ ഉത്സവബലി നടത്തുന്നത്. സാധാരണ നടത്താറുള്ള ശീവേലിയുടെ വിശേഷാൽ രൂപമാണിത്. ഉത്സവബലിദർശനം സമസ്തപാപഹരമായി കണക്കാക്കപ്പെടുന്നു. ഏഴാം നാളിൽ സന്ധ്യയ്ക്കാണ് പള്ളിവേട്ട. ക്ഷേത്രത്തിനടുത്തുള്ള ഒരു പറമ്പിലേയ്ക്ക് മൂന്ന് ആനകളുടെ അകമ്പടീയ്യൊറ്റേ എഴുന്നള്ളുന്ന ഭഗവാൻ അവിടെ ഒരു മരച്ചുവട്ടിൽ നിർമ്മിച്ചുവച്ച പന്നിയുടെ രൂപത്തിൽ അമ്പെയ്യുന്നു. തിന്മയുടെ പ്രതീകമായാണ് പന്നിയെ കണ്ടുവരുന്നത്. മേൽശാന്തിയാണ് ഭഗവദ്പ്രതിനിധിയായി പന്നിയെ കൊല്ലുന്നത്. തുടർന്ന് മടങ്ങിവരുമ്പോൾ പഞ്ചവാദ്യത്തോടെയാണ് എഴുന്നള്ളിപ്പ്. ഇതിനിടയിൽ പന്തക്കൽ ഭഗവതിക്ഷേത്രം, കൈത്തളി ശിവക്ഷേത്രം എന്നിവിടങ്ങളിൽ ഇറക്കിപ്പൂജയുണ്ട്. പള്ളിവേട്ട കഴിഞ്ഞ് ക്ഷീണിച്ച ഭഗവാനെ നമസ്കാരമണ്ഡപത്തിൽ പള്ളിയുറക്കുന്നു. പിറ്റേദിവസം രാവിലെ വളരെ വൈകിയാണ് ഭഗവാനെ പള്ളിയുണർത്തുന്നത്. അന്ന് വൈകീട്ടാണ് ആറാട്ട്. തന്ത്രിയുടെ നേതൃത്വത്തിൽ ആറാട്ടുഹോമം, ആറാട്ടുബലി എന്നിവ നടത്തിയശേഷം ആറാട്ട് ഘോഷയാത്ര പുറപ്പെടുന്നു. പടിഞ്ഞാറേ നടയിലൂടെ പുറത്തിറങ്ങി പട്ടാമ്പി നഗരം മുഴുവൻ പ്രദക്ഷിണം വച്ചശേഷം തിരിച്ച് ക്ഷേത്രത്തിന്റെ കിഴക്കേ നടയിലെത്തി തെക്കുഭാഗത്തുള്ള ഭാരതപ്പുഴയിലെ ആറാട്ടുകടവിലേയ്ക്ക് എഴുന്നള്ളിപ്പ് എത്തുന്നു. 

കടവിൽ വച്ച് സമസ്ത തീർത്ഥങ്ങളെയും പുഴയിലേയ്ക്ക് ആവാഹിച്ചശേഷം ഉത്സവവിഗ്രഹവുമായി തന്ത്രിയും ശാന്തിക്കാരും മറ്റും പുഴയിലിറങ്ങി മൂന്നുതവണ മുങ്ങുന്നു. തുടർന്ന് വിഗ്രഹത്തിൽ ഇളനീരും മഞ്ഞൾപ്പൊടിയും അഭിഷേകം ചെയ്തശേഷം വീണ്ടും മൂന്നുതവണ മുങ്ങുന്നു. ഭഗവദ്സാന്നിധ്യം കൊണ്ട് പവിത്രമായ പുഴയിൽ നിരവധി ഭക്തരും മുങ്ങുന്നു. തുടർന്ന് എല്ലാവരും കരയ്ക്കുകയറി വേഷം മാറി തിരിച്ചെഴുന്നള്ളത്തിന് പുറപ്പെടുന്നു. ആറാട്ട് കഴിഞ്ഞുവരുന്ന ഭഗവാനെ ഭക്തർ നിറപറയും നിലവിളക്കുമായി വരവേൽക്കുന്നു. തുടർന്ന് ക്ഷേത്രത്തിനുചുറ്റും ആനപ്പുറത്ത് ഏഴ് പ്രദക്ഷിണം നടത്തി കൊടിയിറക്കുന്നതോടെ ഉത്സവം സമാപിയ്ക്കുന്നു. 

വൃശ്ചികമാസത്തിലെ വെളുത്ത ഏകാദശിയാണ് ഗുരുവായൂർ ഏകാദശിയായി ആചരിച്ചുവരുന്നത്. ഐതിഹ്യപ്രകാരം ദേവഗുരുവായ ബൃഹസ്പതിയും വായുദേവനും ചേർന്ന് ഗുരുവായൂരിൽ വിഷ്ണുപ്രതിഷ്ഠ നടത്തിയ ദിവസമാണ് ഗുരുവായൂർ ഏകാദശി. തന്മൂലം ഗുരുവായൂരിൽ ഇത് വളരെയധികം പ്രാധാന്യത്തോടെ ആചരിച്ചുവരുന്നുണ്ട്. കുരുക്ഷേത്രയുദ്ധത്തിനിടയിൽ തളർന്നുപോയ അർജ്ജുനന് ശ്രീകൃഷ്ണഭഗവാൻ ഗീത ഉപദേശിച്ച ദിവസമാണിതെന്നും കഥയുണ്ട്. അതിനാൽ ഈ ദിവസം ഗീതാദിനമായും ആചരിച്ചുവരുന്നു. ഗുരുവായൂരപ്പസാന്നിദ്ധ്യമുള്ള പട്ടാമ്പി പടിഞ്ഞാറേ മഠം ക്ഷേത്രത്തിലും വിശേഷമാണ് ഈ ദിവസം. അന്നേ ദിവസം നിരവധി ഭക്തർ ഉപവസിച്ച് ക്ഷേത്രത്തിൽ തങ്ങുന്നു. ഏകാദശിയോടനുബന്ധിച്ച് വിശേഷാൽ ചുറ്റുവിളക്കും ഉദയാസ്തമനപൂജയും ക്ഷേത്രത്തിലുണ്ടാകും. പഞ്ചവാദ്യത്തോടെയുള്ള എഴുന്നള്ളിപ്പാണ് പ്രധാനം. ഏകാദശിനാളിൽ നിരവധി കലാപരിപാടികളും ക്ഷേത്രത്തിലുണ്ടാകും.

ചിങ്ങമാസത്തിലെ കറുത്ത അഷ്ടമി ദിവസമാണ് ശ്രീകൃഷ്ണാവതാരദിനമായ അഷ്ടമിരോഹിണി. രാജ്യമൊട്ടുക്കുമുള്ള ശ്രീകൃഷ്ണക്ഷേത്രങ്ങളിലെല്ലാം ഈ ദിവസം വിശേഷമാണ്. ശ്രീകൃഷ്ണസാന്നിദ്ധ്യമുള്ള പടിഞ്ഞാറേ മഠം ക്ഷേത്രത്തിൽ അന്നേ ദിവസം വിശേഷാൽ പരിപാടികളോടെ ആഘോഷിച്ചുവരുന്നുണ്ട്. അഷ്ടമിരോഹിണിദിവസം ഭഗവാന് വിശേഷാൽ കളഭാഭിഷേകം, ഗോപൂജ എന്നിവയാണ് വിശേഷം. അന്ന് ക്ഷേത്രത്തിലെത്തുന്ന ഭക്തർക്ക് വിഭവസമൃദ്ധമായ സദ്യയും നൽകാറുണ്ട്. അർദ്ധരാത്രി കൃഷ്ണാവതാരമനുസരിച്ച് വിളക്കും പതിവാണ്.

വൃശ്ചികമാസം ഒന്നാം തീയതി മുതൽ ധനുമാസം പതിനൊന്നാം തീയതി വരെയുള്ള 41 ദിവസങ്ങളാണ് മണ്ഡലകാലമായി ആചരിച്ചുവരുന്നത്. ശബരിമല തീർത്ഥാടനകാലമായതിനാൽ, കേരളത്തിലെ ക്ഷേത്രങ്ങളിലെല്ലാം ഈ സമയത്ത് വൻ ഭക്തജനത്തിരക്കായിരിയ്ക്കും. പട്ടാമ്പി പടിഞ്ഞാറേമഠം ക്ഷേത്രത്തിൽ, ഈ സമയത്ത് ധാരാളം ശബരിമല തീർത്ഥാടകർ വരാറുണ്ട്. അവർക്ക് മാലയിടാനും കെട്ടുനിറയ്ക്കാനുമുള്ള സൗകര്യങ്ങൾ ക്ഷേത്രത്തിൽ ഒരുക്കാറുണ്ട്. ക്ഷേത്രത്തിലെ ഉപദേവനായ അയ്യപ്പന്, ഈ സമയത്ത് വിശേഷാൽ പൂജകളും അഭിഷേകങ്ങളുമുണ്ടാകും.

കന്നിമാസത്തിലെ വെളുത്ത പ്രഥമ മുതലുള്ള ഒമ്പതുദിവസങ്ങളാണ് നവരാത്രിയായി ആചരിച്ചുവരുന്നത്.


</doc>
<doc id="358111" url="https://ml.wikipedia.org/wiki?curid=358111" title="അമേരിക്കൻ ഇന്ത്യൻ (നേറ്റീവ് ഇന്ത്യൻ) വർഗ്ഗക്കാരുടെ പട്ടിക">
അമേരിക്കൻ ഇന്ത്യൻ (നേറ്റീവ് ഇന്ത്യൻ) വർഗ്ഗക്കാരുടെ പട്ടിക

അമേരിക്കൻ ഇന്ത്യൻ (നേറ്റീവ് ഇന്ത്യൻ) വർഗ്ഗക്കാരുടെ പട്ടിക

ബ്യൂറോ ഓഫ് ഇന്ത്യൻ അഫയേർസിൻറെ 2011 ലെ ഗോത്രവിവരപ്പട്ടിക പ്രകാരം, ഐക്യനാടുകളുടെ ഭരണഘടന അംഗീകരിച്ച (ഫെഡറൽ അംഗീകാരം) 565 അമേരിക്കൻ ഇന്ത്യൻ വർഗ്ഗങ്ങളാണ് ഐക്യനാടുകളിൽ ആകെയുള്ളത്. അലാസ്ക ഗ്രാമങ്ങളിലെ 223 വിവിധ വർഗ്ഗങ്ങൾ ഉൾപ്പെടെയുള്ള കണക്കാണിത്. ഇതുവരെ അംഗീകാരം ലഭിക്കാത്ത ഒട്ടനവധി ഇന്ത്യൻ വർഗ്ഗങ്ങൾ വേറെയുമുണ്ടെങ്കിലും ഭരണഘടനാപരമായി ഈ വർഗ്ഗങ്ങൾ അംഗീകരിക്കപ്പെട്ടിട്ടില്ല. 

ഈ പട്ടിക അപൂർണ്ണമാണ്.

PRE-CONTACT Population:

കൊളംബസ് അമേരിക്കൻ ഭൂഖണ്ഡങ്ങൾക്കു സമീപമുള്ള കരീബിയൻ ദ്വീപസമുഹങ്ങളിൽ വന്നിറങ്ങിയ കാലത്ത് (1492), അമേരിക്കൻ ഭൂഖണ്ഡങ്ങളിലെ തദ്ദേശവാസികളുടെ എണ്ണം 100 മില്ല്യൺ ആയിരുന്നു.

</doc>
<doc id="358112" url="https://ml.wikipedia.org/wiki?curid=358112" title="നെല്ലിക്കുത്ത് മുഹമ്മദ് മുസ്‌ലിയാർ">
നെല്ലിക്കുത്ത് മുഹമ്മദ് മുസ്‌ലിയാർ

1932-2007 കാലയളവിൽ കേരളത്തിൽ ജീവിച്ചിരുന്ന ചരിത്ര പണ്ഡിതനായ മത പണ്ഡിതൻ ആയിരുന്നു നെല്ലിക്കുത്ത് മുഹമ്മദലി മുസ്‌ല്യാർ എന്ന നെല്ലിക്കുത്ത് എരികുന്നൻ പാലത്ത്മൂലയിൽ മുഹമ്മദലി മുസ്‌ലിയാർ . മലബാർ കാർഷിക കലാപത്തിലെ നേതാവായിരുന്ന ആലി മുസ്‌ല്യാരുടെ പൗത്രൻ എന്ന നിലയിലായിരുന്നു അറിയപ്പെട്ടിരുന്നത് . 
അൽബിറൂനിയെയും ഇബ്‌നുബത്തൂത്തയെയും പോലെ ചരിത്ര ശേഖരണത്തിനായി, ശേഖരണ യാത്രകൾക്കുമായി ജീവിതംതന്നെ ഉഴിഞ്ഞുവെച്ച പ്രതിഭയായിരുന്നു മുഹമ്മദലി മുസ്ലിയാർ . ഇംഗ്ലീഷ് ചരിത്രകാരന്മാരായിരുന്ന ടെയ്‌ലർ , മില്ലർ ,കേരള ചരിത്രകാരൻ കെ.കെ മുഹമ്മദ് അബ്ദുൽ കരീം എന്നിവർ സംശയ നിവാരണങ്ങൾക്കായി പലപ്പോഴും അദ്ദേഹത്തെ സമീപിക്കാറുണ്ടായിരുന്നു. ഡോ. കെ.വി വീരാൻ മൊയ്തീൻ, ഡോ. ഹുസൈൻ രണ്ടത്താണി, ഡോ. കെ. ടി ജലീൽ, ഡോ. ഹുസൈൻ സഖാഫി ചുള്ളിക്കോട്, ഡോ. അബ്ദുർറഷീദ്, പ്രൊഫ. അബ്ദുൽ ഹമീദ് ഫൈസി അമ്പലക്കടവ്, ഡോ. കെ. കെ അബ്ദുസ്സത്താർ, ഡോ. മായിൻകുട്ടി, ഡോ. സക്കീർ ഹുസൈൻ തുടങ്ങിയ നിരവധി പ്രമുഖർ കേരളത്തിനകത്തും പുറത്തും അദ്ദേഹത്തിന്റെ സഹായത്തോടെ ചരിത്രത്തിൽ ഉന്നതബിരുദങ്ങൾ നേടിയിട്ടുണ്ട്. വിദ്യാർഥികൾക്കും ഗവേഷകർക്കും അദ്ദേഹം ഒരു ജീവനുള്ള വിജ്ഞാനകോശമായിരുന്നു. കേരളചരിത്രത്തിലെ ത്വബരിയെന്നും മസ്ഊദിയെന്നും ഇബ്‌നുഖൽദൂനെന്നുമെല്ലാം അദ്ദേഹത്തെ വിശേഷിപ്പിക്കുന്നു . 

1932 ഒക്‌ടോബർ 25ഇൽ മഹത്തായ പൈതൃകവും പണ്ഡിതപാരമ്പര്യവുമുള്ള കുടുംബത്തി ലാണ് മുഹമ്മദലി മുസ്‌ല്യാരുടെ ജനനം. പണ്ഡിതനും കവിമായിരുന്ന അബ്ദുല്ലക്കുട്ടി മുസ്‌ല്യാരാണ് പിതാവ് , മാതാവ് ഫാത്തിമ സൂഫി പണ്ഡിതനും ഖിലാഫത്ത് പ്രസ്ഥാന നായകനുമായിരുന്ന നെല്ലി കുത്ത് ആലി മുസ്‌ലിയാർ പിതാ മഹാനാണ് . 
പിതാവ് തന്നെയായിരുന്നു പ്രഥമ ഗുരുനാഥൻ. മൊയ്തീൻകുട്ടി മുസ്‌ല്യാർ, ശേഷം താഴെക്കോട് കുഞ്ഞലവിമുസ്‌ല്യാർ , ഇ.കെ അബൂബക്കർ മുസ്‌ല്യാർ, കോട്ടുമല അബൂബക്കർ മുസ്‌ല്യാർ, ഖുതുബി മുഹമ്മദ് മുസ്‌ല്യാർ തുടങ്ങിയ പ്രഗല്ഭരുടെ കീഴിൽ മതപഠനം നടത്തി. 1965 ൽ കാർത്തലയിൽ മുദരിസായി അധ്യാപനത്തിന് തുടക്കം കുറിച്ചു. പണ്ഡിതനും കവിയുമായ കിടങ്ങയം കെ.ടി ഇബ്‌റാഹീം മുസ്‌ല്യാരുടെ മകൾ മൈമൂനയാണ് ഭാര്യ. അഞ്ച് പെൺമക്കളും രണ്ട് ആൺമക്കളുമുണ്ട്.

നാടും വീടും വിട്ട് ചരിത്ര സത്യങ്ങൾ തേടിയുള്ള തന്റെ യാത്രയെ രണ്ട് ഘട്ടമായിട്ടാണ് അദ്ദേഹം തന്നെ വിശേഷിപ്പിക്കുന്നത്. 1951 മുതലുള്ള ഒന്നാംഘട്ടവും 1979 മുതലുള്ള രണ്ടാം ഘട്ടവും. കേരളം, കർണാടക, തമിഴ്‌നാട് എന്നീ സംസ്ഥാനങ്ങളിൽ അദ്ദേഹം ചെന്നെത്താത്ത ഗ്രന്ഥാലയങ്ങളോ സ്ഥാപനങ്ങളോ ചരിത്ര പ്രാധാന്യമുള്ള പ്രദേശങ്ങളോ ഇല്ല. ചരിത്ര പുരുഷന്മാരുടെ ഉറവിടങ്ങൾ തേടി ഇരണ്ട് പതിറ്റാണ്ടോളം നീണ്ടുനിന്ന യാത്രകൾ. വിജ്ഞാനം തേടിയുള്ള യാത്രയിൽ കക്ഷി വഴക്കുകളോ സംഘടനാ പ്രശ്‌നങ്ങളോ അദ്ദേഹത്തിനു മുമ്പിൽ തടസ്സങ്ങളായിരുന്നില്ല. ആയിരക്കണക്കിന് ഗ്രന്ഥങ്ങളിലൂടെ സഞ്ചരിച്ച് ഗ്രഹിച്ച വിജ്ഞാനങ്ങൾ മരണംവരെ അദ്ദേഹത്തിന്റെ ഓർമയിൽ നിലനിന്നിരുന്നു.

അറബി, ഉറുദു, പേർഷ്യൻ ഭാഷകളിൽ കഴിവുണ്ടായിരുന്ന മുഹമ്മദലി മുസ്‌ല്യാരുടെ രചനകളെല്ലാം ശുദ്ധവും ലളിതവുമായ അറബിഭാഷയിലാണ്. മലയാളത്തിൽ അദ്ദേഹത്തിന്റേതായി പ്രസിദ്ധീകരിക്കപ്പെട്ട ഏക ഗ്രന്ഥം മലയാളത്തിലെ മഹാരഥന്മാർ എന്ന പേരിൽ 1997 ൽ പുറത്തിറങ്ങി. പൊന്നാനി സൈനുദ്ദീൻ മഖ്ദൂം മുതൽ ഇ. കെ അബൂബക്കർ മുസ്‌ല്യാർ വരെയുള്ള പ്രഗൽഭ പണ്ഡിതന്മാരെക്കുറിച്ചുള്ളതാണിത്. സൈനുദ്ദീൻ മഖ്ദൂമിന്റെ തുഹ്ഫതുൽ മുജാഹിദീന്റെ പരിഭാഷയും ഇദ്ദേഹം നിർവഹിച്ചിട്ടുണ്ട്.

വെളിച്ചം കാണാത്ത കൃതികൾ

1. തുഹ്ഫതുൽ അഖ്‌യാർ ഫീ താരീഖി ഉലമാഇ മലൈബാർ {കേരളക്കരയിൽ മൺമറഞ്ഞുപോയ പണ്ഡിതശ്രേഷ്ഠരുടെ ജീവചരിത്രമായ ഈ ഗ്രന്ഥത്തിന് മൂന്നുവാള്യമുണ്ട്} 
3. മുഅ്ജമുൽ മുസന്നിഫീൻ - ശൈഖ് ഇസ്മാഈൽ ബാദുഷയുടെ ഹിദായതുൽ ആരിഫീൻ എന്ന കൃതിയുടെ സംഗ്രഹം {ആയിരത്തിഅഞ്ഞൂറോളം പൗരാണിക മുസ്‌ലിം ഗ്രന്ഥകാരന്മാരുടെ ചരിത്രവും ഗ്രന്ഥ വിവരണങ്ങളും ഉൾകൊള്ളുന്നു} 
4. തുഹ്ഫത്തുൽ ഇഖ്‌വാൻ ഫീ ബയാനിത്തഫാസീറി വൽ മുഫസ്സിറീന ഫിൽ ഖുർആൻ - ഖുർആൻ വ്യാഖ്യാനങ്ങളെയും വ്യാഖ്യാതാക്കളെയും കുറിച്ചുള്ള കൃതിയാണിത്. 
5. അശ്ശംസുൽ മുളീഅഃ - ഖിലാഫത്ത് സമരത്തെക്കുറിച്ച് സമരനായകൻ ആലി മുസ്‌ല്യാരുടെ പൗത്രൻ രചിച്ച കൃതി എന്നത് ഇതിനെ വ്യതിരിക്തമാക്കുന്നു.
8.മജ്മഉശ്ശുറൂഹ്- അറബി വ്യാകരണ ഗ്രന്ഥമായ അൽഫിയ, ഫിഖ്ഹ് ഗ്രന്ഥമായ മിൻഹാജ്, ഉസ്വൂലുൽ ഫിഖ്ഹ് ഗ്രന്ഥമായ ജംഉൽ ജവാമിഅ് തുടങ്ങിയവയുടെ വിവിധ വ്യാഖ്യാനങ്ങളെക്കുറിച്ചുള്ള വിവരണമാണിത്.
9. ശുറൂഹുൽ ബുർദ { ഇമാം ബൂസുരി ഖസ്വീദതുൽ ബുർദയുടെ നാല്പത്തിയെട്ട് വ്യാഖ്യാനങ്ങൾ ഒരുമിച്ചുകൂട്ടിയത്} 

മറ്റു കൃതികൾ

മലയാളത്തിൽ ആദ്യമായി അറബി മലയാള ഭാഷാ നിഘണ്ടു തയ്യാറാക്കിയത് അദ്ദേഹമാണെങ്കിലും പ്രസ്തുത കൃതി നഷ്ടപ്പെട്ടുപോവുകയുമാണുണ്ടായത്. ഇതുപോലെ അദ്ദേഹത്തിന്റെ പല രചനകളും നഷ്ടപ്പെട്ടതായി പറയുന്നു. വിവിധ മൗലീദ് രചയിതാക്കളെപ്പറ്റിയുള്ള വിവരണ ഗ്രന്ഥവും കേരളത്തിലെ വിവിധ പള്ളികളുടെ നിർമ്മാണ വിവരങ്ങളടങ്ങുന്ന മറ്റൊരു കൃതിയും അദ്ദേഹത്തിന്റേതായുണ്ട്. ഇതിനുപുറമേ ധാരാളം അറബികവിതകളും അദ്ദേഹം എഴുതിയിട്ടുണ്ട്. 

പിതാമഹൻ ആലി മുസ്‌ല്യാരിൽ നിന്ന് പൈതൃകമായി ലഭിച്ചതും താൻ ശേഖരിച്ചതും രചിച്ചതുമായ നിരവധി ഗ്രന്ഥങ്ങളുടെ ശേഖരം "മുഹമ്മദലി മുസ്‌ല്യാരുടെ" വീട്ടിലുണ്ട്. രണ്ടു ലക്ഷത്തോളം രൂപ വിലമതിക്കുന്ന ശേഖരമായിരുന്നു ആലി മുസ്‌ല്യാരുടേത്. അവയിൽ ഭൂരിഭാഗവും ഖിലാഫത്ത് സമരകാലത്ത് ബ്രിട്ടീഷുകാർ തീയിട്ട് നശിപ്പിച്ചു. അവശേഷിക്കുന്നത് മുന്നൂറോളം ഗ്രന്ഥങ്ങൾ മാത്രമായിരുന്നു. കടുത്ത സാമ്പത്തിക പരാധീനത കാരണം ചില ഗ്രന്ഥങ്ങൾ വിൽക്കാൻ പിതാവ് "അബ്ദുല്ലക്കുട്ടി മുസ്‌ല്യാർ" നിർബന്ധിതനാവുകയായിരുന്നു. ബ്രിട്ടീഷുകാർ ബൂട്ടിട്ട് ചവിട്ടിയ അടയാളമുള്ള മഹല്ലിയുടെ രണ്ടു ഭാഗവും ശേഖരത്തിലുണ്ട്. നിരവധി അലമാരകളിലായി സൂക്ഷിച്ചിട്ടുള്ള ഗ്രന്ഥങ്ങൾ പലതും കാലപ്പഴക്കത്താൽ ദ്രവിക്കാൻ തുടങ്ങിയിട്ടുണ്ട്. 

കാലിക്കറ്റ് യൂണിവേഴ്‌സിറ്റി ഇസ്‌ലാമിക് ചെയർ, സി.എച്ച്. മുഹമ്മദ് കോയ മെമ്മോറിയൽ ദുബൈ കൾച്ചറൽ സെന്റർ, പെരുമ്പിലാവ് അബ്ദുല്ലാഹിൽ ഹദ്ദാദ് ട്രസ്റ്റ്, (ഹദ്ദാദ് അവാർഡ്) കോടാമ്പുഴ ദാറുൽ മആരിഫ് അറബിക് കോളേജ് (ഇമാം ഗസ്സാലി അവാർഡ്), 2005 ലെ മഖ്ദൂം അവാർഡ്, മലബാറിലെ ചരിത്രഗവേഷണങ്ങൾക്കുള്ള അദർ ബുക്‌സ് അവാർഡ്, കാലിക്കറ്റ് സർവകലാശാല, കടമേരി റഹ്മാനിയ്യ അറബിക് കോളേജ് തുടങ്ങിയവയുടെ ബഹുമതികൾ എന്നിവ ലഭിച്ചിട്ടുണ്ട്.

ഭൗതിക ബിരുദങ്ങളൊന്നുമില്ലാത്ത മുഹമ്മദലി മുസ്‌ല്യാരുടെ വൈജ്ഞാനിക പ്രഭയിൽ നിന്നും ചരിത്ര ബോധത്തിൽ നിന്നും നിരവധി ഗവേഷണപ്രബന്ധങ്ങളും പുറത്തുവന്നിട്ടുണ്ട്. 2007 ഓഗസ്റ്റ് 7 ന് അദ്ദേഹം അന്തരിച്ചു.


</doc>
<doc id="358132" url="https://ml.wikipedia.org/wiki?curid=358132" title="ഫിന്നോ-ഉഗ്രിക് ജനങ്ങൾ">
ഫിന്നോ-ഉഗ്രിക് ജനങ്ങൾ

യുറാലിക് ഭാഷാ കുടുംബത്തിലെ ഫിന്നോ-ഉഗ്രിക് ഭാഷകൾ സംസാരിക്കുന്ന യൂറേഷ്യയില ജനങ്ങളെയാണ് ഫിന്നോ-ഉഗ്രിക് ജനങ്ങൾ(Finno-Ugric peoples) എന്ന് അറിയപ്പെടുന്നത്. ഖാന്റി ജനങ്ങൾ, മാൻസി ജനങ്ങൾ, ഹങ്കേറിയൻസ്, മാരിസ്, മോർഡ്വിൻസ്, സാമി ജനങ്ങൾ, ഇസ്‌റ്റോണിയൻസ്, കരേളിയൻസ്, ഫിന്ന്‌സ്, ഉദ്മുർറ്റുസ്, കോമിസ് ജനങ്ങളും ഫിന്നോ-ഉഗ്രിക് ജനവിഭാഗങ്ങളിൽ പെട്ടതാണ്.


</doc>
<doc id="358144" url="https://ml.wikipedia.org/wiki?curid=358144" title="കൊടക്കാട്">
കൊടക്കാട്

കാസറഗോഡ് ജില്ലയിലെ ഒരു ഗ്രാമമാണ് കൊടക്കാട്. 
 ഇന്ത്യയിലെ സെൻസസ് അനുസരിച്ച്, കൊടക്കാട് 9716 ജനങ്ങളുണ്ട്. അതിൽ, 4626 പുരുഷന്മാരും 5090 സ്ത്രീകളുമുണ്ട്.

ദേശീയപാത 66ലേയ്ക്കു ഗ്രാമീണറോഡുകൾ യോജിപ്പിച്ചിരിക്കുന്നു. മാംഗളൂരിൽനിന്നുമുള്ള റെയിൽവേപാതയാണ് അടുത്തുകൂടി കടന്നുപോകുന്ന റയിൽവേ ലൈൻ. ചെറുവത്തൂർ റെയിൽവേ സ്റ്റേഷൻ ആണ് അടുത്ത പ്രധാന റെയിൽവേ സ്റ്റേഷൻ. ചന്ദേര എന്ന ചെറിയ റെയിൽവേ സ്റ്റേഷനും അടുത്തുണ്ട്. കോഴിക്കോട് കരിപ്പൂർ വിമാനത്താവളമാണ്ഇപ്പോൾ അടുത്ത വിമാനത്താവളം. കണ്ണൂർ വിമാനത്താവളം വന്നാൽ അതാകും അടുത്ത വിമാനത്താവളം.

ചന്ദേര(ദൂരം: 4.7 കി. മീ), കാലിക്കടവ് (ദൂരം: 4.6 കി. മീ), ഓയോലം, പൊള്ളാപ്പൊയിൽ, വലിയപൊയിൽ, വെങ്ങാപ്പാറ, വെള്ളച്ചാൽ, പാല(ദൂരം: 2.3 കി. മീ), പാലക്കുന്ന്, ഓലാട്ട്, പടുവളം (ദൂരം: 4.9 കി. മീ)

മലയാളം ആണ് ഔദ്യോഗികമായി ഉപയോഗിക്കുന്നത്. 
 ജി ഡബ്ല്യു യു പി സ്കൂൾ കുഞ്ഞിപ്പാറ



</doc>
<doc id="358146" url="https://ml.wikipedia.org/wiki?curid=358146" title="സീൻ കോമ്പ്സ്സ്">
സീൻ കോമ്പ്സ്സ്

ഒരു അമേരിക്കൻ റാപ്പറും ഗായകനും ഗാനരചയിതാവും അഭിനേതാവും സംഗീത സംവിധായകനും വ്യവസായിയുമാണ് സീൻ ജോൺ കോമ്പ്സ്സ് (ജനനം നവംബർ 4, 1969), പഫ് ഡാഡി, പി. ഡിഢീ ഡിഢി എന്നീ പേരുകളിലും ഇദ്ദേഹം അറിയപ്പെടുന്നുണ്ട്.

കോമ്പ്സ് മൂന്ന് ഗ്രാമി പുരസ്കാരം അടക്കം നിരവധി പുരസ്കാരങ്ങൾ നേടിയിട്ടുണ്ട്.2016 - ൽ ഫോബ്സ് മാഗസിൻ കോമ്പ്സിന്റെ വരുമാനം 75 കോടി ഡോളർ ആണെന്നു കണ്ടെത്തിയിട്ടുണ്ട്.


</doc>
<doc id="358149" url="https://ml.wikipedia.org/wiki?curid=358149" title="മിഷിഗണിലെ ഗ്രാമങ്ങളുടേയും ചെറു പട്ടണങ്ങളുടേയും പട്ടിക">
മിഷിഗണിലെ ഗ്രാമങ്ങളുടേയും ചെറു പട്ടണങ്ങളുടേയും പട്ടിക

മിഷിഗൺ ഐക്യനാടുകളിലെ പടിഞ്ഞാറേ മദ്ധ്യത്തിലുള്ള ഒരു സംസ്ഥാനമാണ്. 2010 ലെ ഐക്യനാടുകളുടെ സെൻസസ് പ്രകാരം 9,884,129 ജനങ്ങൾ അധിവസിക്കുന്ന മിഷിഗൺ ഐക്യനാടുകളിലെ എട്ടാമത്തെ ജനസാന്ദ്രതയേറിയ സംസ്ഥാനമാണ്. സംസ്ഥാനത്തിൻറെ ആകെ ചുറ്റളവു കണക്കാക്കിയാൽ 56,538.90 സ്ക്വയർ മൈലുമായി (146,435.1 km) കരപ്രദേശമുള്ള ഇത് 22 ാമത്തെ വലിപ്പമുള്ള സംസ്ഥാനമാണ്. മിഷിഗണിലെ 83 കൌണ്ടികളിലായി സംയോജിപ്പിക്കപ്പെട്ട പട്ടണങ്ങളും ചെറു പട്ടണങ്ങളും വില്ലേജുകളുമുൾപ്പെട്ട 533 മുനിസിപ്പാലിറ്റികൾ അടങ്ങിയിരിക്കുന്നു. കൃത്യമായിപ്പറഞ്ഞാൽ മിഷിഗണിൽ, 276 പട്ടണങ്ങളും 257 വില്ലേജുകളും 1240 ചെറുപട്ടണങ്ങളുമാണുള്ളത്.


</doc>
<doc id="358151" url="https://ml.wikipedia.org/wiki?curid=358151" title="തൊണ്ണൂർക്കര">
തൊണ്ണൂർക്കര

കേരളത്തിലെ തൃശൂർ ജില്ലയിലുള്ള ഒരു ഗ്രാമമാണ് തൊണൂർക്കര. ചേലക്കര പഞ്ചായത്തിൽ ആണ് ഈ ഗ്രാമം ഉൾപ്പെടുന്നത്. 

2001 ലെ സെൻസസ് പ്രകാരം തൊണ്ണൂർക്കരയിലെ ആകെയുള്ള ജനസംഖ്യ 6287 ആണ്. അതിൽ 2984 പുരുഷന്മാരും 3303 സ്ത്രീകളും ആണ്. 



</doc>
<doc id="358152" url="https://ml.wikipedia.org/wiki?curid=358152" title="ചെമ്മനാട്">
ചെമ്മനാട്

ചെമ്മനാട് അല്ലെങ്കിൽ ചെംനാട് കാസറഗോഡ് ജില്ലയിലെ ഒരു ഗ്രാമാമാണ്. 
 India census, ചെമ്മനാട് 12937 ജനങ്ങളുണ്ട്. അതിൽ, 6569 പുരുഷന്മാരും 6368 സ്ത്രീകളുമുണ്ട്.


</doc>
<doc id="358153" url="https://ml.wikipedia.org/wiki?curid=358153" title="പോളിമോണിയേസീ">
പോളിമോണിയേസീ

സപുഷ്പികളിൽപെടുന്ന സസ്യകുടുംബമാണ് പോളിമോണിയേസീ (Polemoniaceae). 25 ജീനസ്സുകളിലായി ഏകദേശം 270-400 സ്പീഷിസുകളാണ് ഈ സസ്യകുടുംബത്തിലുള്ളത്. ഈ സസ്യകുടുംബത്തിൽ ഏകവർഷിസസ്യങ്ങളും ചിരസ്ഥായിസസ്യങ്ങളും ഉൾപ്പെടുന്നുണ്ട്. ഉത്തരാർദ്ധഗോളം, തെക്കേ അമേരിക്ക,  വടക്കേ അമേരിക്കയുടെ പടിഞ്ഞാറുഭാഗങ്ങൾ, പ്രധാനമായും കാലിഫോർണിയ എന്നിവിടങ്ങെളിലാണിവയെ പ്രധാനമായും കാണപ്പെടുന്നത്.


</doc>
<doc id="358157" url="https://ml.wikipedia.org/wiki?curid=358157" title="ചിത്താരി">
ചിത്താരി

ചിത്താരി കാസറഗോഡ് ജില്ലയിലെ ഒരു ഗ്രാമമാണ്. അജാനൂർ പഞ്ചായത്തിലെ ഒരു വാർഡ് ആണ് ചിത്താരി കടപ്പുറം. ചിത്താരി കായൽ കേരളത്തിലെ പ്രമുഖമായ ശുദ്ധജല കായൽ ആകുന്നു. ചിത്താരിപുഴ ഇതുവഴി ഒഴുകുന്നു. 
മൂന്നു വശവും ചിറ്റാരിപ്പുഴയാണ്. തെക്ക് തെക്കൻ ചിറ്റാരിയും കാഞ്ഞങ്ങാട് ബീച്ചും ആകുന്നു.

കടൽത്തീരത്തിനടുത്തുള്ള ഒരു ചെറുഗ്രാമമാണ് ചിറ്റാരി. കാസറഗോഡ് ജില്ലയിൽ സ്ഥിതിചെയ്യുന്ന ഈ ഗ്രാമം കാഞ്ഞങ്ങാട് പട്ടണത്തിൽനിന്നും 4 കിലോമീറ്റർ മാത്രം അകലെയാണ്. ബേക്കൽ കോട്ട ഇവിടെനിന്നും 5 കിലോമീറ്റർ അകലെയാണ്. ചിത്താരിപുഴ ചിത്താരിഗ്രാമത്തെ മൂന്നുവശത്തുനിന്നും ചുറ്റി ഒഴുകി അറേബ്യൻകടലിൽ പതിക്കുന്നു. 



മലയാളം പ്രധാനഭാഷയാണ്.


കാസർഗോഡ് ലോകസഭാ മണ്ഡലത്തിൽപ്പെട്ട പ്രദേശം. കാഞ്ഞങ്ങാട് ആണ് നിയമസഭാ മണ്ഡലം.


</doc>
<doc id="358158" url="https://ml.wikipedia.org/wiki?curid=358158" title="മിർസ താഹിർ അഹമദ്">
മിർസ താഹിർ അഹമദ്

ഇസ്ലാമിലെ അഹമദിയ്യ പ്രസ്ഥാനത്തിന്റെ നാലാമത്തെ ഖലീഫ (പരമാധ്യക്ഷൻ) ആയിരുന്നു മിർസ താഹിർ അഹമദ്. (1928-2003).1982 മുതൽക്ക് 2003ൽ തന്റെ മരണം വരെ ആയിരുന്നു താഹിർ അഹമദ് ഖലീഫത്തുൽ മസീഹ് റാബിഅ അഥവാ നാലാം അഹമദിയ ഖലീഫ പദം അലങ്കരിച്ചത്.

1984ൽ പാകിസ്താൻ സർക്കാർ കൊണ്ടുവന്ന ഓർഡിനൻസ് XX എന്നറിയപ്പെടുന്നു. അഹമദിയ്യ വിരുദ്ധ നിയമത്തെ തുടർന്ന് താഹിർ അഹമദിന് പാകിസ്താൻ വിടേണ്ടി വന്നു.പിന്നീട് ഇദ്ദേഹം ലണ്ടനിലേക്ക് കുടിയേറുകയായിരുന്നു. തുടർന്ന് അഹമദിയ്യ പ്രസ്ഥാനത്തിന്റെ ആസ്ഥാനം ലണ്ടൻ ആയി. 

ഇസ്ലാമിക ആശയങ്ങൾ പ്രചരിപ്പിക്കാനുദ്ദേശിച്ച് കൊണ്ട് മുസ്ലിം ടെലിവിഷൻ അഹമദിയ്യ (MTA) എന്ന സാറ്റലൈറ്റ് ടെലിവിഷൻ 1994ൽ ആരംഭിച്ചു.അനവധി ഭാഷകളിലായി ഖുർആൻ പരിഭാഷ പ്രസിദ്ധപ്പെടുത്തിയിരുന്ന അഹമദിയ്യ വിഭാഗം കുറെയേറേ ഭാഷകളിൽ കൂടി പരിഭാഷ പ്രസിദ്ധീകരിച്ചു.ടെലിവിഷൻ ചാനലുകളിലുെ അതിനുമുമ്പ് ഓഡിയോ കാസറ്റിലായും താഹിർ അഹമദ് നടത്തിവന്നിരുന്ന ചോദ്യോത്തര പംക്തിയും വിജ്ഞാന സദസ്സുകളും ഏറെ സമ്മതി നേടിയിരുന്നു. 

Some Distinctive Features of Islam<nowiki>"</nowiki>; 

<nowiki>"</nowiki>Christianity: a Journey From Facts to Fiction<nowiki>"</nowiki>; 

<nowiki>"Murder in the name of Allah"</nowiki>, 

Revelation , Rationality , Knowledge and Truth

ജീവകാരുണ്യ പ്രവർത്തനങ്ങൾ

ഹ്യുമാനിറ്റി ഫസ്റ്റ് (Humanity First) എന്ന ജീവകാരുണ്യ സംഘടന 1994 സ്ഥാപിച്ചു.

പെൺകുട്ടീകളുടെ വിവാഹ സഹായ ഫണ്ട് ആയ മറിയം ശാദി ഫണ്ട് രൂപികരിച്ചു.

ആഫ്രിക്കയിലും ഇതര ദ്രരിദ്ര പ്രദേശങ്ങ ളിലുമുള്ള  അനാഥ ശിശുക്കളുടെ സംരക്ഷണാർത്ഥമുള്ള യത്താമ ഫണ്ട്.

</doc>
<doc id="358160" url="https://ml.wikipedia.org/wiki?curid=358160" title="നമ്പീശൻ പുല്ല്">
നമ്പീശൻ പുല്ല്

ആഫ്രിക്കയിലെ ഉഷ്ണമേഖലാ തദ്ദേശവാസിയായ ഒരു പുല്ലാണ് നമ്പീശൻ പുല്ല്. . 
Pennisetum polystachion, the mission grass, വടക്കേ ആസ്ത്രേലിയയിലും ശ്രീലങ്കയിലും ഇതിനെ ഒരു അധിനിവേശസസ്യമായി കരുതുന്നു.


</doc>
<doc id="358162" url="https://ml.wikipedia.org/wiki?curid=358162" title="റിയ">
റിയ

തെക്കേ അമേരിക്കൻ സ്വദേശിയായ ഒരു പക്ഷിയാണ് റിയ.അമേരിക്കൻ ഒട്ടകപക്ഷി എന്ന് അറിയപ്പെടുന്നു. രണ്ട് ഉപവിഭാഗങ്ങളിലായി അമേരിക്കൻ/ വലിയ റിയ എന്നീ തരങ്ങളിലുള്ള ഈ പക്ഷി പർവ്വതനിവാസിയാണ്.


</doc>
<doc id="358175" url="https://ml.wikipedia.org/wiki?curid=358175" title="സനൂസി">
സനൂസി

സനൂസി (Senussi السنوسي) എന്നത് അൾജീരിയ ,ലിബിയ, ഈജിപ്ത് എന്നിവിടങ്ങളിൽ വേരുകളുള്ള ഒരു സൂഫി ധാരയുടെ (താരീഖ ) പേരാണ്. മുഹമ്മദ് ഇബ്നു അലി അസ്സനൂസി (1787–1859) എന്ന സൂഫി യോഗിയാണ് ഈ താരീഖ സ്ഥാപിച്ചത് . ഖാദിരിയ്യ സൂഫി ധാരയുടെ ഉപ വിഭാഗമാണിത് . അൾജീരിയൻ വംശജനായിരുന്ന അലി അസ്സനൂസി ഹിജാസ് (ഇന്നത്തെ സൗദിയിൽ പെട്ട പ്രദേശം ) കേന്ദ്രീകരിച്ചായിരുന്നു പ്രവർത്തിച്ചിരുന്നത്. ഹിജാസിൽ മൗലിക വാദികൾ പിടി മുറുക്കിയ സമയത്തു് മത ഭ്രംശം ആരോപിച്ചു , ആശ്രമങ്ങളും ശവ കുടീരങ്ങളും ആക്രമിക്കുകയും, സൂഫികളെ വധിക്കുകയോ നാട് കടത്തുകയോ ചെയ്തിരുന്നു. സമ്മർദ്ദത്തെ തുടർന്ന് മുഹമ്മദ് അലി അസനൂസിയും ലിബിയയിലേക്ക് പാലായനം ചെയ്തു.

പിന്നീട് ലിബിയ കേന്ദ്രീകരിച്ചായിരുന്നു ഈ സൂഫി ധാര വളർന്നു വന്നത് , അൾജീരിയ ഈജിപ്ത് എന്നിവിടങ്ങളിലും ഈ സൂഫി താരീഖയ്‌ക്ക്‌ ശക്തമായ സ്വാധീനമുണ്ട് . പല ലിബിയൻ രാജാക്കന്മാരും സനൂസി സൂഫികളാണ് . സനൂസി സൂഫികൾ "പോരാളി സൂഫികൾ" എന്ന നിലയിൽ കൂടി അറിയപ്പെടുന്നു. ഒന്നാം ലോക മഹായുദ്ധത്തിൽ ഓട്ടോമൻ പക്ഷം ചേർന്ന് യുദ്ധത്തിൽ പങ്കെടുത്തു . ഈജിപ്തിൽ ബ്രിട്ടീഷ് രാജിനെതിരെയും , അൾജീരിയയിൽ ഫ്രഞ്ച് പട്ടാളത്തിനെതിരായും , ലിബിയയിൽ ഇറ്റാലിയൻ അധിനിവേശത്തിനെതിരെയുള്ള പോരാട്ടത്തിനും നേതൃത്വം കൊടുത്തതും ഇവരായിരുന്നു. ഉമർ മുഖ്താർ ലിബിയൻ സനൂസി സൂഫികളിലെ പ്രസിദ്ധനായ പോരാളിയാണ്.


</doc>
<doc id="358184" url="https://ml.wikipedia.org/wiki?curid=358184" title="എഢീ വാൻ ഹാലൻ">
എഢീ വാൻ ഹാലൻ

ഒരു ഡച്ച്-അമേരിക്കൻ സംഗീതജ്ഞനും ഗാനരചയിതാവും സംവിധായകനുമാണ് എഢീ വാൻ ഹാലൻ (ജനനം ജനുവരി 26, 1955). അമേരിക്കൻ ഹാർഡ് റോക്ക് സംഗീത സംഘം വാൻ ഹാലൻ -ന്റെ സഹസ്ഥാപകനായ എഡീ ഇവരുടെ പ്രധാന ഗിറ്റാറിസ്റ്റായിരുന്നു.ചില സമയങ്ങളിൽ അവരുടെ കീബോർഡിസ്റ്റായും ഇദ്ദേഹം മാറിയിട്ടുണ്ട്.ലോകത്തിലെ ഏറ്റവും മഹാനായ ഗിറ്റാറിസ്റ്റുകാരിൽ ഒരാളായി കണക്കാക്കപെടുന്ന എഢീ വാൻ ഹാലനെ 2011-ൽ റോളിംങ്ങ് സ്റ്റോൺ മാഗസിൻ അവരുടെ എക്കാലത്തെയും മഹാന്മാരായ 100 ഗിറ്റാറിസ്റ്റുകളിൽ എട്ടാമനായി തിരഞ്ഞെടുത്തിട്ടുണ്ട്. 2012-ൽ എഢീ വാൻ ഹാലനെ ഗിറ്റാർ വേൾഡ് മാഗസിൻ എക്കാലത്തെയും മഹാന്മാരായ 100 ഗിറ്റാറിസ്റ്റുകളിൽ ഒന്നാമനായി തിരഞ്ഞെടുത്തിട്ടുണ്ട്.



</doc>
<doc id="358188" url="https://ml.wikipedia.org/wiki?curid=358188" title="സാമി ജനങ്ങൾ">
സാമി ജനങ്ങൾ

ഉത്തര യോറോപ്പിന്റെ വടക്കൻ ഭാഗത്ത് താമസിക്കുന്ന ആദിമ ജനവിഭാഗമാണ് സാമി ജനങ്ങൾ.(Sami people) ഇവർ സംസാരിക്കുന്നത് സാമി ഭാഷകളാണ്. ഇംഗ്ലീഷിൽ പരമ്പരാഗതമായി ഇവരെ ലാപ്‌സ് അല്ലെങ്കിൽ ലാപ്‌ലാൻഡേർസ് (Lapps or Laplanders) എന്നാണ് ഈ ജനവിഭാഗം അറിയപ്പെടുന്നത്. 
ഫിൻലാൻഡിന്റെ വടക്കൻ ഭാഗം, നോർവേ, സ്വീഡൻ, റഷ്യയുടെ വടക്കുപടിഞ്ഞാറൻ അറ്റത്തുമാണ് സാമി ജനങ്ങൾ അധികമായും വസിക്കുന്നത്.


</doc>
<doc id="358192" url="https://ml.wikipedia.org/wiki?curid=358192" title="ട്വിങ്കിൾ ട്വിങ്കിൾ ലിറ്റിൽ സ്റ്റാർ">
ട്വിങ്കിൾ ട്വിങ്കിൾ ലിറ്റിൽ സ്റ്റാർ

ഒരു പ്രശ്സ്തമായ ഇംഗ്ലീഷ് ബാല കവിത/ നഴ്സറി ഗാനമാണ് ട്വിങ്കിൾ ട്വിങ്കിൾ ലിറ്റിൽ സ്റ്റാർ (Twinkle Twinkle little star).
കവിയും നോവലിസ്റ്റുമായിരുന്ന ജേൻ ടൈലർ (Jane Taylor 1783-1824) ആണ് ഇതിന്റെ രചയിതാവ്. സഹോദരി ആൻ ടൈലറുമായി(1782-1866) ചേർന്നു പ്രസിദ്ധീകരിച്ച Rhymes for the Nursery എന്ന സമാഹാരത്തിൽ 1806ലാണ് ആദ്യമായി ഈ കവിത പ്രസിദ്ധീകൃതമായത്. 
Ah! vous dirai-je, maman എന്ന ഫ്രഞ്ച് ബാലകവിതയുടെ ഈണത്തിലാണ് ട്വിങ്കിൾ ട്വിങ്കിൾ വിരചിതമായത്. വിശ്വ സംഗീതജ്ഞനായ മൊസാർട്ട് ഉൾപ്പെടെ നിരവധിപേർ പിൽക്കാലത്ത് ഈ പാട്ടിന് ഈണ ഭേദങ്ങൾ ചിട്ടപ്പെ ടുത്തിയിട്ടുണ്ട്. പിൽക്കാലത്ത് പ്രചാരത്തിൽ വന്ന ബാബാ ബ്ലാക്ക് ഷീപ്പ് ഉൾപ്പെടെ അനവധി നഴ്സറി ഗാനങ്ങൾ മൊസാർട്ടിന്റെ ഈണ ഭേദത്തിൽ പ്പെടുന്നവയാണ്.

ഈരടികളായിട്ടാണ് ഈ പാട്ട് രചിക്കപ്പെട്ടിരിക്കുന്നത്
രണ്ട് ഈരടികൾ വീതമുള്ള അഞ്ച് ഖണ്ഡികൾ ആണ് മൂല കൃതി.എന്നാൽ ആദ്യ ഖണ്ഡിക മാത്രമാണ് അതിപ്രശസ്തം.
 പ്രകൃതിയെ നിരീക്ഷിക്കുന്ന ഒരു കുട്ടി അത്ഭുതം കൂറുന്നതാണ് കവിതയുടെ സാരം. 
രാത്രിയിൽ മിന്നുന്ന നക്ഷത്രത്തെ നോക്കി അതിനെ വർണ്ണിക്കുകയാണ് കുട്ടി.

Twinkle, twinkle, little star,
How I wonder what you are!
Up above the world so high,
Like a diamond in the sky.

When the blazing sun is gone,
When he nothing shines upon,
Then you show your little light,
Twinkle, twinkle, all the night.

Then the traveller in the dark
Thanks you for your tiny spark;
He could not see where to go,
If you did not twinkle so.

In the dark blue sky you keep,
And often through my curtains peep,
For you never shut your eye
Till the sun is in the sky.

As your bright and tiny spark
Lights the traveller in the dark,
Though I know not what you are,
Twinkle, twinkle, little star.


</doc>
<doc id="358200" url="https://ml.wikipedia.org/wiki?curid=358200" title="ബസാല്ലേസീ">
ബസാല്ലേസീ

സപുഷ്പികളിൽപെടുന്ന ഒരു സസ്യകുടുംബമാണ് ബസാല്ലേസീ (Basellaceae). ആരോഹികളും ഓഷധികളും ഉൾപ്പെടുന്ന ഈ സസ്യകുടുംബത്തിൽ 4 ജീനസ്സുകളിലായി ഏകദേളം 19 സ്പീഷിസുകളാണുള്ളത്.



</doc>
<doc id="358214" url="https://ml.wikipedia.org/wiki?curid=358214" title="റ്റ്ബിലിസി സ്‌റ്റേറ്റ് യൂനിവേഴ്‌സിറ്റി">
റ്റ്ബിലിസി സ്‌റ്റേറ്റ് യൂനിവേഴ്‌സിറ്റി

ജോർജ്ജിയയിലെ റ്റ്ബിലിസിൽ സ്ഥിതി ചെയ്യുന്ന സർവ്വകലാശാലയാണ് റ്റ്ബിലിസി സ്‌റ്റേറ്റ് യൂനിവേഴ്‌സിറ്റി. Ivane Javakhishvili Tbilisi State University (Georgian: ივანე ჯავახიშვილის სახელობის თბილისის სახელმწიფო უნივერსიტეტი) എന്നതാണ് പൂർണ നാമം. ടി.എസ്.യു (T.S.U) എന്ന ചുരുക്ക പേരിലും ഇത് അറിയപ്പെടുന്നുണ്ട്.
1918 ഫെബ്രുവരി 8നാണ് ഈ സർവ്വകലാശാല സ്ഥാപിക്കപ്പെട്ടത്. ജോർജ്ജിയയിലെയും കൊക്കേഷ്യയിലേയും ഏറ്റവും പുരാതന സർവ്വകലാശാലയാണ് റ്റ്ബിലിസി സ്റ്റേറ്റ് സർവ്വകലാശാല. ഇവിടെ 18,000ൽ അധികം വിദ്യാർത്ഥികൾ പഠിക്കുകയും 5,000 ഉദ്യോഗസ്ഥർ ജോലി ചെയ്യുകയും ചെയ്യുന്നുണ്ട്.
ജോർജ്ജിയയുടെ വിവിധ മേഖലകളിലായി സർവ്വകലാശാലയുടെ അഞ്ച് കേന്ദ്രങ്ങൾ പ്രവർത്തിക്കുന്നുണ്ട്. ആറു അധ്യായന വിഭാഗങ്ങളും (faculties) 60 ശാസ്ത്ര ഗവേഷണ കേന്ദ്രങ്ങളും 3,7000,000 പുസ്തകങ്ങളും ആനുകാലികങ്ങളുമുള്ള ഒരു സൈന്റിഫിക് ഗ്രന്ഥാലയവും ഏഴ് മ്യൂസിയങ്ങളും പ്രസാധനാലയവും അച്ചടി ശാലയും ഈ സർവ്വകലാശാലയ്ക്ക് കീഴിൽ പ്രവർത്തിക്കുന്നുണ്ട്. 

ജോർജ്ജിയൻ ചരിത്രക്കാരനും പണ്ഡിതനുമായിരുന്ന ഇവാനെ ജവകിഷ്‌വില്ലി - Ivane Javakhishvili ആണ് ഈ സർവ്വകലാശാലയുടെ പ്രധാന സ്ഥാപകൻ. 

പ്രമുഖ ശാസ്ത്രജ്ഞരായ ഗിയോർഗി അഖ്‌വ്ൽദിയാനി, ഷൽവ നുറ്റുസുബിഡ്‌സെ, ദിർമിത്രി ഉസ്‌നാഡ്‌സെ, ഗ്രിഗോൽ ത്സെരെറ്റ്‌ലി, അകാകി ശനിദ്‌സെ, അൻഡ്രിയ റാസ്മാഡ്‌സെ, കോർനെലി കെൽകെലിഡ്‌സെ, ലോസെബ് കിപ്ശിദ്‌സെ,പീട്രെ മെലികിഷ്‌വില്ലി, ഇക്വിറ്റമെ തകൈശ്‌വില്ലി എന്നിവരാണ് സഹ സ്ഥാപകർ. ജോർജ്ജിയൻ രസതന്ത്രജ്ഞൻ പീട്രെ മെലികിഷ്‌വില്ലിയായിരുന്നു സർവ്വകലാശാലയുടെ പ്രഥമ റെക്ടർ.

നിയമം, സാമ്പത്തിക ശാസ്ത്രവും വാണിജ്യവും, ഹുമാനിറ്റീസ്, വൈദ്യശാസ്ത്രം, സാമൂഹ്യം രാഷ്ട്ര മീമാംസ,പ്രകതി ശാസ്ത്രം എന്നിവയാണ് റ്റ്ബിലിസി സർവ്വകലാശാലയിലുള്ള ആറു ഫാക്കൽറ്റികൾ. കൂടാതെ ഇന്റർനാഷണൽ സ്‌കൂൾ ഓഫ് ഇക്കണോമിക്‌സ് എന്ന പേരിൽ സർവ്വകലാശാലയ്ക്ക് കീഴിൽ സ്വയം ഭരണാധികാരമുള്ള ഒരു ബിരുദ സ്‌കൂളും പ്രവർത്തിക്കുന്നുണ്ട്.

ജോർജ്ജിയൻ ചരിത്രകാരനായ ഇവാനെ ജവകിഷ്‌വില്ലിയുടെ നേതൃത്വത്തിലുള്ള സംഘമാണ് 1918ൽ ഈ സർവ്വകലാശാല സ്ഥാപിച്ചത്. അക്കാലത്ത് കൊക്കേഷ്യൻ മേഖലയിലെ ഇത്തരത്തിലുള്ള ആദ്യത്തെ വിദ്യാഭ്യാസ സ്ഥാപനാമായിരുന്നു ഇത്. 


</doc>
<doc id="358216" url="https://ml.wikipedia.org/wiki?curid=358216" title="കഡസ്ട്രൽ മാപ്പ്">
കഡസ്ട്രൽ മാപ്പ്

ദേശീയമോ തദ്ദേശീയമോ ആയ സർക്ലാർ വകുപ്പുകൾക്ക് നികുതിയും വീട്ടുനികുതിയും മറ്റും കണക്കാക്കുന്ന തിന അനുയോജ്യമായ രീതിയിൽ തയ്യാറാക്കുന്ന മാപ്പുകളാണ് കഡസ്ട്രൽ മാപ്പുകൾ അഥവാ റെവന്യു മാപ്പുകൾ.


</doc>
<doc id="358222" url="https://ml.wikipedia.org/wiki?curid=358222" title="സായി ബാബ (ഷിർദ്ദി)">
സായി ബാബ (ഷിർദ്ദി)

സായിബാബ (ഷിർദ്ദി) - ഷിർദ്ദി സായിബാബ എന്നു പരക്കെ അറിയപ്പെടുന്നു- ഒരു ഇന്ത്യൻ ആദ്ധ്യാദ്മിക ഗുരുവായിരുന്നു അദ്ദേഹം. ഭക്തൻമാരുടെയിടെയിൽ അദ്ദേഹം ഒരു സന്യാസി, ഫക്കീർ, ഒരു സദ്ഗുരു എന്നീ നിലയിലൊക്കെ അറിയപ്പെടുന്നു. അദ്ദേഹം ഒരു ഹിന്ദുമത വിശ്വാസിയായിരുന്നോ ഇസ്ലാം മത വിശ്വാസിയായിരുന്നോ എന്ന കാര്യത്തിൽ അദ്ദേഹത്തിൻറെ ഭക്തൻമാർക്കിടയിൽ അനിശ്ചിതത്വം നിലനിന്നിരുന്നു.  ഹിന്ദുമതവിശ്വാസിയാണെന്ന് വിചാരിച്ചാൽ അദ്ദേഹം ഇസ്ലാം മതവിശ്വാസിയേപ്പോലെ പെരുമാറുമായിരുന്നുവെന്നു പറയപ്പെടുന്നു. അതുപോലെ ഇസ്ലാം മതവിശ്വാസിയാണെന്നു വിചാരിച്ചാൽ അദ്ദേഹം ഒരു ഹിന്ദുമതവിശ്വാസിയേപ്പോലെ പെരുമാറുമായിരുന്നു. ഹിന്ദുമതവും ഇസ്ലാം മതവും സംയോജിപ്പിച്ച നിലയിലുള്ള പ്രബോധനങ്ങളായിരുന്നു പ്രധാനമായി അദ്ദേഹം നടത്തിയിരുന്നത്. അദ്ദേഹം ജീവിച്ചിരുന്നു മസ്ജിദിന് അദ്ദേഹം നൽകിയിരുന്ന പേര് “ദ്വാരകാമയി” എന്നായിരുന്നു.  രണ്ടുമതത്തിലേയും അനുഷ്ടാനങ്ങൾ ഒരുപോലെ അദ്ദേഹം നിർവ്വഹിച്ചിരുന്നു. അദ്ദേഹത്തിൻറെ പ്രധാന ആപ്തവാക്യം “സബ്കാ മാലിക് ഏക് ഹൈ” ("One God governs all") എന്നതായിരുന്നു. അദ്ദേഹം എപ്പോഴും മന്ത്രിച്ചിരുന്നത് “അല്ലാ മാലിക്” ("God is King") എന്ന വചനമായിരുന്നു.

ഏകദേശം 16 വയസ്സ് പ്രായമുള്ളപ്പോൾ അക്കാലത്തെ ഷിർദ്ദി ഗ്രാമത്തിലെ ഒരു വേപ്പു മരത്തിൻറെ ചുവട്ടിലാണ് ബാബ ആദ്യമായി പ്രത്യക്ഷപ്പെട്ടത്. അദ്ദേഹം എവിടെ നിന്നു വന്നുവെന്നോ എങ്ങനെ അവിയെത്തിയെന്നോ, അദ്ദേഹത്തിൻറെ മാതാപിതാക്കൾ എന്ന കാര്യത്തിലൊന്നു ആർക്കും ഒരു തീർച്ചയുമില്ലായിരുന്നു. അദ്ദേഹത്തിൽ നിന്ന് ഇക്കാര്യങ്ങളിലൊന്നും വ്യക്തമായ ഉത്തരം ആർക്കും ലഭിച്ചിരുന്നുമില്ല. അദ്ദേഹം ഷിർദ്ദി ഗ്രാമത്തിൽ എത്തിയ കാലത്ത് ആരോടും അടുപ്പം പുലർത്തിയിരുന്നില്ല. ഏകനായി കടുത്ത വേനലിലും കൊടുംതണുപ്പിലും ഗ്രാമത്തിലെ വേപ്പുമരച്ചുവട്ടിൽ ധ്യാനം ചെയ്തുകൊണ്ടിരിക്കുകയും സമീപത്തെ മസ്‍ജിദിൽ രാത്രി കഴിച്ചു കൂട്ടുകയും ചെയ്തു. ബാബയുടെ വസ്ത്രാധാരണ രീതി ഒരു കായികാഭ്യാസിയെപ്പോലെയായിരുന്നു. ഒറ്റമുണ്ടും ഉടുപ്പും ധരിച്ച അദ്ദേഹം ഒരു വെളുത്ത തുണി എല്ലായ്പ്പോഴും തലയിൽ കെട്ടിയിരുന്നു. അദ്ദേഹം ഏതു മതവിശ്വാസിയാണെന്നു ഗ്രാമവാസികൾക്കു നല്ല തീർച്ചയില്ലായിരുന്നു. ചിലസമയം ഇസ്ലാം മത വിശ്വാസിയെപ്പോലെ പെരുമാറുന്ന അദ്ദേഹം ചിലപ്പോൾ ഒരു ഹൈന്ദവ മതവിശ്വാസിയെപ്പോലെയും തോന്നിച്ചിരുന്നു. 

ഏകദേശം മൂന്നു വർഷക്കാലത്തോളം വേപ്പു മരച്ചുവട്ടിലെ ധ്യാനവും മസ്ജിദിലെ ജീവിതവും തുടരുകയും ചെയ്ത ശേഷം ബാബ ഒരു ദിവസം അവിടെ നിന്ന് പെട്ടെന്ന് അപ്രത്യക്ഷനായിത്തീർന്നു. അദ്ദേഹം എങ്ങോട്ടു പോയെന്ന് ഗ്രാമവാസികൾ ഒരു എത്തും പിടിയും കിട്ടിയില്ല. ഏറെക്കാലങ്ങൾക്കു ശേഷം ബാബയെ ഔറംഗാബാദിലെ നിബിഢ വനത്തിൽ ആളുകൾ കണ്ടെത്തി. അക്കാലത്ത് ധൂപ്ഖഡേ എന്ന ഗ്രാമമുഖ്യനായിരുന്ന ചാന്ദ്ഭായിക്ക് തൻറെ കുതിരയെ നഷ്ടപ്പെടുകയും ഗ്രാമത്തിലും സമീപഗ്രാമങ്ങളിലും അന്വേഷിച്ചു നടന്നിട്ടും കണ്ടെത്താൻ സാധിക്കാതെവരുകയും ചെയ്തു. അന്വേഷണത്തിൻറെ ഭാഗമായി അയാൾ ഗ്രാമത്തിനു സമീപത്തെ നിബിഢ വനത്തിലെത്തുകയും അവിടെ ഒരു മരച്ചുവട്ടിൽ ദിവ്യനായി ഒരാൾ തപസ്സു ചെയ്യുന്നത കാണുകയും ചെയ്തു. നടന്നവശനായി എത്തിയ ചാന്ദ്ഭായിയെ ബാബ വിശ്രമിക്കാൻ ക്ഷണിക്കുകയും എന്താണു ഈ കൊടുംകാട്ടിൽ തെരയുന്നതെന്ന് ആരായുകയും ചെയ്തു. തൻറെ ആഗമനോദ്ദേശ്യം അറിയിച്ച ഗ്രാമത്തലവനോട് ഉയരമുള്ള ഒരു മരത്തിനു മുകളിൽ കയറി നിരീക്ഷിക്കുവാൻ ബാബ ആവശ്യപ്പെട്ടു. അങ്ങനെ നോക്കവേ അകലെ പുൽത്തകിടിയിൽ മേയുന്ന കുതിരയെ അയാൾക്കു കണ്ടെത്താനായി. ഈ ദിവ്യൻ സാധാരണക്കാരനല്ലെന്നു മനസ്സിലാക്കിയ ഗ്രാമമുഖ്യൻ ദിവ്യസന്യാസിയെ തൻറെ ഗ്രാമമായ ധൂപ്ഖഡെയിലേയ്ക്കു ക്ഷണിക്കുകയും കുറേ ദിവസം തൻറെ വീട്ടിൽ അതിഥിയായി താമസിക്കണമെന്ന് അപേക്ഷിക്കുകയും ചെയ്തു. ഗ്രാമമുഖ്യൻറെ ക്ഷണം സ്വീകരിച്ച ബാബ ധൂപ്ഖഡെ ഗ്രാമത്തിലെത്തിയപ്പോൾ അവിടെ ഒരു വിവാഹാഘോഷം നടക്കുകയായിരുന്നു. ഗ്രാമമുഖ്യൻറെ ബന്ധുവിൻറെ വിവാഹത്തിനുള്ള ഒരുക്കങ്ങളാണ് ഗ്രാമത്തിൽ നടന്നുകൊണ്ടിരുന്നത്. വധുവിൻറെ ഗൃഹം ഷിർദ്ദി ഗ്രാമത്തിലാണെന്നും ബാബ വിവാഹത്തിൽ പങ്കെടുക്കണമെന്നുമുള്ളഅഭ്യർത്ഥന മാനിച്ച ബാബ വിവാഹ സംഘത്തോടൊപ്പം നാളുകൾക്കു ശേഷം ഷിർദ്ദി ഗ്രാമത്തിലെത്തിച്ചേർന്നു. വിവാഹാഘോഷങ്ങൾക്കു ശേഷം ചാന്ദ്ഭായിയും അനുയായികളും തങ്ങളുടെ ഗ്രാമത്തിലേയ്ക്കു തിരിച്ചു പോയി. പക്ഷേ ബാബ ഷിർദ്ദി ഗ്രാമത്തിൽത്തന്നെ തുടർന്നു. ബാബ നേരത്തേ ധ്യാനം നടത്തിയിരുന്ന വേപ്പുമരച്ചുവട്ടിലും സമീപത്തെ മസ്ജിദിലുമായി ജീവിതം തുടർന്നു.

ഇക്കാലത്ത് ഷിർദ്ദി ഗ്രാമത്തിൽ ജീവിച്ചിരുന്ന മൊയ്തീൻ എന്ന ഗുസ്തിക്കാരൻ ബാബയമായി ഒരു ഗുസ്തി മത്സരത്തിലേർപ്പെട്ടു. ഈ മത്സരത്തിൽ പരാജിതനായതോടെ ബാബ തൻറെ ജീവിത ശൈലിയിൽ കാര്യമായ മാറ്റം വരുത്തി. ഗുസ്തിക്കാർ അരയിൽ ധരിക്കുന്ന വസ്ത്രവും നീളൻ കുപ്പായവും മാത്രമായിരുന്നു ബാബയുടെ വേഷം. ഉറക്കം തറയിൽ വിരിച്ച കീറിയ ചാക്കിൻ കഷണങ്ങളിലായിരുന്നു. തലയിൽ വെളുത്ത തുണി കെട്ടുവാൻ തുടങ്ങി. കീറിപ്പറിഞ്ഞ വസ്ത്രങ്ങൾ ധരിച്ചു നടന്ന ബാബയെക്കണ്ട ഗ്രാമവാസികൾക്ക് ഇതു ബുദ്ധിമുട്ടുണ്ടാക്കിയെങ്കലും ദാരിദ്യം രാജപദവിയേക്കാൾ ശ്രേഷ്ഠമാണ്, ദൈവം ദാരിദ്ര്യക്കാരനോടൊപ്പമാണെന്നു പറഞ്ഞ് ബാബ അവരെ ആശ്വസിപ്പിച്ചു. ഗ്രാമത്തിലെ കടകളിൽ നിന്നു വാങ്ങുന്ന എണ്ണ ഉപയോഗിച്ച് ബാബ ആ പ്രദേശത്തെ ക്ഷേത്രങ്ങളിലും പള്ളികളിലും വിളക്കു കത്തിക്കാറുണ്ടായിരുന്നു. വിളക്കുകൾ കൊളുത്തുന്നത് അദ്ദേഹത്തിന് സന്തോഷം നൽകിയിരുന്ന പ്രവർത്തിയായിരുന്നു. ഒരിക്കൽ കടക്കാരൻ അദ്ദേഹത്തിന് എണ്ണകൊടുക്കാൻ മടിക്കുകയും ബാബ നിരാശനാകാതെ മസിജിദിലേയ്ക്കു തിരിച്ചു പോകുകയും വിളക്കുകളിൽ തിരിയിട്ട് എണ്ണ ഒഴിച്ചു വച്ചിരുന്ന കാലിപ്പാത്രത്തിൽ വെള്ളം ഒഴിച്ചു കഴുകുകയും ആ വെള്ളം എല്ലാ വിളക്കുകളിലും നിറയ്ക്കുകയും തിരി കത്തിക്കുകയും ചെയ്തു. ഉജ്ജ്വല ശോഭയോടെ തിരി രാത്രി മുഴുവൻ പ്രഭ പടർത്തി. ഈ കാഴ്ച് കാണാനിടവന്ന കടക്കാരൻ തൻറെ പ്രവൃത്തിയിൽ പശ്ചാത്തപിക്കുകയും ബാബയുടെ അടുത്തു പോയി തനിക്കു മാപ്പു നൽകാൻ അഭ്യർത്ഥിക്കുകയും ചെയ്തു. എല്ലായ്പ്പോഴും സത്യവാനും നീതിമാൻമാരുമായിരിക്കാൻ ബാബ അയാളെ ഉപദേശിച്ചു. 

1918 സെപ്റ്റംബർ മാസം 28 ന് ബാബയ്ക്ക് ജ്വരം ബാധിക്കുകയും രണ്ടു ദിവസം നീണ്ടു നിന്ന അസുഖത്തിൻറെ സമയത്ത് അദ്ദഹം ഭക്ഷണ പാനീയങ്ങൾ പൂർണ്ണമായി ഉപേക്ഷിക്കുകയും വിജയദശമി ദിവസം മഹാസമാധിയാകുകയും ചെയ്തു. രാമനവമി (ഏപ്രിൽ), ഗുരുപൂർണ്ണിമ (ജൂലൈ), വിജയദശമി (ഒക്ടോബർ) എന്നിവയാണ് ഇവിടുത്തെ പ്രധാന ഉത്സവങ്ങൾ. 

ഷിർദ്ദിയിൽ താമസിക്കുന്ന കാലത്ത് തണുപ്പുകാലങ്ങളിൽ ബാബ കാട്ടു കമ്പുകൾ കൂട്ടിയിട്ടു തീ കായുമായിരുന്നു. തന്നെ സന്ദർശിക്കാനെത്തുന്നവർക്ക് ബാബ ഇതിൽ നിന്നുള്ള ചാരം പ്രസാദമായി നൽകുകയും ചെയ്തിരുന്നു. 

ഇന്ത്യയിലെ ആത്മീയ ഗുരുവായി അറിയപ്പെടുന്ന സായി ബാബ ക്ഷേത്രത്തിലേയ്ക്കുള്ള തീർത്ഥാകരുടെ ആത്മീയ യാത്രാസൌകര്യം വിപുലീകരിക്കുന്നതിനായി മഹാരാഷ്ട്ര ഗവൺമെന്റ് ഏകദേശം 340 കോടി രുപയുടെ പദ്ധതികൾ നടപ്പിലാക്കിയിട്ടുണ്ട്. ഏകദേശം 80,000 ഭക്തർ ഇവിടം സന്ദർശിക്കുന്നുണ്ടെന്നാണ് കണക്കാക്കിയിരിക്കുന്നത്. ഏതാണ്ട് 5 ലക്ഷം പേർ ആഴ്ചയവസാനവും, അവധിക്കാലങ്ങളിലും ഉത്സവകാലങ്ങളിലുമായി ഇവിടം സന്ദർശിക്കുന്നതായി കണ്ടെത്തിയിട്ടുണ്ട്. ഷിർദ്ദി വിമാനത്താവളം വഴിയും ഷിർദ്ദിയിൽ നിന്ന് 125 കിലോമീറ്റർ അകലത്തിൽ സ്ഥിതിചെയ്യുന്ന ഔറംഗാബാദ് വിമാനത്താവളം വഴിയും സായിനഗർ ഷിർദി റെയിൽവേസ്റ്റേഷൻ വഴിയും ആണ് ഭൂരിപക്ഷം തീർത്ഥാടകരെത്തുന്നത്. 


</doc>
<doc id="358225" url="https://ml.wikipedia.org/wiki?curid=358225" title="ദ സുപ്രീംസ്">
ദ സുപ്രീംസ്

ഒരു അമേരിക്കൻ വനിതാ സംഗീത സംഘമായിരുന്നു ദ സുപ്രീംസ് 1959-ൽ ഡിട്രോയിറ്റിൽ രൂപീകൃതമായ ഈ സംഘമാണ് അമേരിക്കയുടെ ഏറ്റവും വിജയിച്ച സംഗീത സംഘം. ബിൽബോർഡ് ഹോട്ട് 100 ചാർട്ടിൽ ഇവർക്ക് 12 ഒന്നാം നമ്പർ ഗാനങ്ങളുണ്ട്.. 1960-കളായിരുന്നു ഇവരുടെ ഏറ്റവും നല്ല കാലഘട്ടം ദി ബീറ്റിൽസ് ആയിരുന്നു അന്നു പ്രശസ്തിയിൽ ഇവരുടെ എതിരാളികൾ.ഇവരുടെ വിജയം പിന്നീടുള്ള ആഫ്രിക്കൻ അമേരിക്കൻ ആർ&ബി ,സോൾ സംഗീത കലാകാരികളെ മുൻനിരയിലേക്കു കൊണ്ടുവരാൻ വളരെയധികം സഹായിച്ചിട്ടുണ്ട്

ഫ്ളോറൻസെ ബല്ലാർഡ്, മേരി വിൽസൺ, ഡയാന റോസ്, ബെറ്റി മക്ഗ്ളൊളൊൺ എന്നിവരായിരുന്നു സ്ഥാപകാംഗങ്ങൾ..ദ സുപ്രീം 1977 പതിനെട്ടു വർഷത്തിനുശേഷത്തെ സംഗീതത്തിനു ശേഷം പിരിച്ചുവിട്ടു.



</doc>
<doc id="358228" url="https://ml.wikipedia.org/wiki?curid=358228" title="പി. വിശ്വംഭരൻ">
പി. വിശ്വംഭരൻ

കേരളത്തിലെ പ്രമുഖ സോഷ്യലിസ്റ്റ് നേതാവും മുൻ എം.പിയും എൽ.ഡി.എഫിന്റെ ആദ്യ കൺവീനറുമായിരുന്നു പി. വിശ്വംഭരൻ.

തിരുവനന്തപുരം ജില്ലയിലെ കോവളത്തിനടുത്ത് വെള്ളാർ ഗ്രാമത്തിൽ പദ്മനാഭന്റേയും ചെല്ലമ്മയുടേയും മകനായി 1925 ജൂൺ 25ന് ജനിച്ചു. 2016 ഡിസംബർ 09-ന് വാർദ്ധക്യസഹജമായ അസുഖങ്ങളാൽ, തന്റെ 91-മത്തെ വയസിൽ മരിച്ചു.

സ്കൂൾ - പഞ്ചല്ലൂർ എൽ.പി. സ്കൂൾ, വെങ്ങാനൂർ ഇംഗ്ലീഷ് മീഡിയം സ്കൂൾ, തിരുവനന്തപുരം എസ്.എം.വി. സ്കൂൾ.
കോളേജ് - നാഗർകോവിൽ സ്കോട്ട് കൃസ്ത്യൻ കോളേജ്, തിരുവനന്തപുരം ആർട്സ് കോളേജ് ആന്റ് യൂണിവേർസിറ്റി കോളേജ്. ചരിത്രത്തിലും സാമ്പത്തികശാസ്ത്രത്തിലും ഡിഗ്രിയുണ്ട്.

പഠനകാലത്ത് ക്വിറ്റ് ഇന്ത്യ മൂവ്മെന്റിൽ പ്രവരത്തിച്ചുകൊണ്ടാണ് രാഷ്ട്രീയത്തിൽ പ്രവേശിക്കുന്നത്. വിദ്യാർത്ഥി കോൺഗ്രസ് രൂപീകൃതമായപ്പോൾ തിരുവിതാംകൂർ യൂണിറ്റ് സംഘടിപ്പിക്കാനുള്ള ശ്രമത്തിലായിരുന്നു. 1975-1977 കാലഘട്ടത്തിൽ അടിയന്തരാവസ്ഥയ്ക്കെതിരെ സജീവമായി പ്രവർത്തിച്ചു.


ദക്ഷിണ തിരുവിതാംകൂർ കരിങ്കൽ തൊഴിലാളി യൂനിയൻ, ദക്ഷിണ തിരുവിതാംകൂർ മോട്ടോർ തൊഴിലാളി യൂനിയൻ, തിരുവനന്തപുരം പോർട്ട് വർക്കേർസ് യൂനിയൻ, ട്രാവൻകൂർ ടെകസ്റ്റൈൽ വർക്കേഴ്സ് യൂനിയൻ എന്നിവയുടെയെല്ലാം നേതൃസ്ഥാനത്ത് പ്രവർത്തിച്ചിട്ടുണ്ട്.


</doc>
<doc id="358236" url="https://ml.wikipedia.org/wiki?curid=358236" title="ബേഡഡുക്ക">
ബേഡഡുക്ക

കേരളത്തിലെ കാസർഗോഡ് ജില്ലയിലെ ഒരു ഗ്രാമമാണ് ബേഡഡുക്ക. 

2001 ലെ സെൻസസ് പ്രകാരം ബേഡഡുക്കയിലെ ആകെയുള്ള ജനസംഖ്യ 12188 ആണ്. അതിൽ 5955 പുരുഷന്മാരും 6233 സ്ത്രീകളും ആണ്. 


ബേഡഡുക്ക റോഡ് മംഗലാപുരത്തേക്കുള്ള ദേശീയ പാത 66 മായി ബന്ധപ്പെട്ടു കിടക്കുന്നു. സമീപത്തുള്ള റയിൽവേ സ്റ്റേഷൻ മംഗലാപുരം- പാലക്കാട് ലൈനിൽ വരുന്ന കാഞ്ഞങ്ങാട് ആണ്. മംഗലാപുരത്തും കോഴിക്കോടും വിമാനത്താവളങ്ങളുണ്ട്.


</doc>
<doc id="358240" url="https://ml.wikipedia.org/wiki?curid=358240" title="ബാ ബാ ബ്ലാക്ക് ഷീപ്പ്">
ബാ ബാ ബ്ലാക്ക് ഷീപ്പ്

ഇംഗ്ലീഷിലെ പ്രസിദ്ധമായ ഒരു നഴ്സറി ഗാനമാണ് ബാ ബാ ബ്ലാക്ക് ഷീപ്പ്. 1731 മുതൽക്കെങ്കിലും ഈ ബാലകവിത നിലനിൽക്കുന്നു. വാക്കുകൾക്കോ താളത്തിനോ അധികം മാറ്റമൊന്നുമില്ലാതെ മൂന്ന് നൂറ്റാണ്ടുകളായി ഈ കവിത ചൊല്ലപ്പെട്ടു വരുന്നു.

ഈ ബാല കവിതയുടെ വരികളുടെ അർത്ഥത്തെക്കുറിച്ചു അഭിപ്രായ വ്യത്യാസങ്ങൾ ഇന്നും നിലനിൽക്കുന്നു. കമ്പിളി രോമ നികുതിയ്ക്കെതിരെയുള്ള പ്രതിഷേധമാണ് വരി കൾ സൂചിപ്പിക്കുന്നതെന്ന് ചിലർ കരുതുമ്പോൾ മറ്റ്‌ ചിലർ അഭിപ്രായപ്പെടുന്നത് ഇത് അടിമ വ്യാപാരത്തെക്കുറിച്ചാണ് എന്നാണ്.


</doc>
<doc id="358241" url="https://ml.wikipedia.org/wiki?curid=358241" title="കൂവപ്പടി">
കൂവപ്പടി

കേരളത്തിലെ എറണാകുളം ജില്ലയിലുള്ള ഒരു ഗ്രാമമാണ് കൂവപ്പടി. പെരുമ്പാവൂർ നിന്നും ഏതാണ്ട് 8 കിലോമീറ്റർ ദൂരെയാണിത്. അതിന്റെ സമീപത്തായാണ് കോടനാട് ആന പരിശീലന കേന്ദ്രം.ശ്രീ ശങ്കരാചാര്യർ ജനിച്ച കാലടിയും മലയാറ്റൂരുമെല്ലാം ഇതിന്റെ സമീപത്ത് സ്ഥിതിചെയ്യുന്ന സ്ഥലങ്ങളാണ്. 

2001 ലെ സെൻസസ് പ്രകാരം കൂവപ്പടിയിലെ ആകെയുള്ള ജനസംഖ്യ 26525 ആണ്. അതിൽ 13469 പുരുഷന്മാരും 13056 സ്ത്രീകളും ആണ്. 




</doc>
<doc id="358245" url="https://ml.wikipedia.org/wiki?curid=358245" title="ചേലമറ്റം">
ചേലമറ്റം

കേരളത്തിലെ എറണാകുളം ജില്ലയിലെ കൊച്ചിയിൽ കാലടിക്ക് അടുത്തുള്ള ഒരു ഗ്രാമമാണ് ചേലമറ്റം. ഒക്കൽ പഞ്ചായത്തിലാണ് ഈ ഗ്രാമം ഉൾപ്പെടുന്നത്. ദക്ഷിണ കാശി എന്നറിയപ്പെടുന്ന ചേലമറ്റം ശ്രീ കൃഷ്ണ ക്ഷേത്രം സ്ഥിതി ചെയ്യുന്നത് ഇവിടെയാണ്.

2001 ലെ സെൻസസ് പ്രകാരം ചേലമറ്റത്തെ ആകെയുള്ള ജനസംഖ്യ 15366 ആണ്. അതിൽ 7684 പുരുഷന്മാരും 7682 സ്ത്രീകളും ആണ്. 
ചരിത്രം ഉറങ്ങുന്നത് ഇവിടെയാണെന്ന് പറയപ്പെടുന്നു. ബി സി 28000 വരെ ഇവിടെ ജീവനുണ്ടായിരുന്നു. 1947 ഇൽ പുരാവസ്തു ഗവേഷകർക്ക് കിട്ടിയ തലയോട്ടി അതിനുള്ള ഉദാഹരണമാണ്.



</doc>
<doc id="358266" url="https://ml.wikipedia.org/wiki?curid=358266" title="ഖുത്തുബി മുഹമ്മദ് മുസ് ലിയാർ">
ഖുത്തുബി മുഹമ്മദ് മുസ് ലിയാർ

കേരളത്തിലെ പ്രശസ്തനായ ഒരു ഇസ്ലാമിക പണ്ഡിതനായിരുന്നു ഖുത്ത്ബി മുഹമ്മദ് മുസ് ലിയാർ.(Arabic:كتبي محمّد مسليار, Malayalam: ഖുതുബി മുഹമ്മദ് മുസ്ലിയാര്) സമസ്ത കേരള ജംഇയ്യത്തുൽ ഉലമ.യുടെ നേതാക്കളിൽ ഒരാളായിരുന്നു മുസ്ലിം സമൂഹത്തിലെ ഉത്പതിഷ്ണു വിഭാഗത്തിൻറെ (was a nightmare for the novelty based groups) പേടി സ്വപ്നങ്ങളിലൊരായിരുന്നു.ധാരാളം സ്ഥാപനങ്ങൾക്ക് തുടക്കം കുറിച്ച വ്യക്തിത്വം കൂടിയായിരുന്നു.

ഹിജ്റ1299 ൽ ചെപ്പിയാളം ഗ്രാമത്തിൽ ചെറുചാൽ അഹമ്മദ് എന്നിവരുടെ മകനായാണ് ജനനം.പ്രാഥമിക വിദ്യാഭ്യാസത്തിന് ശേഷം തലക്കടത്തൂർ പള്ളിയിൽ ദർസ് പഠനം ആരംഭിച്ചു. (Masjid based college) സദഖത്തുള്ള മുസ്ലിയാരുടെ പിതാവായിരുന്ന പോക്കർ മുസ്ലിയാരായിരുന്നു ഉസ്താദ്.പിന്നീട് തിരൂരങ്ങാടി തറമ്മൽ പള്ളി ദർസിൽ ചാലിലകത്ത് കുഞ്ഞഹമ്മദ് ഹാജിയുടെ കീഴിലും പഠനം നടത്തി.  ഖിബില വിഷയത്തിൽ തൻറെ ഉസ്താദിനെ ശക്തമായി പിന്തുണച്ചിരുന്നു.പിന്നീട് വാഴക്കാട് ദാറുൽ ഉലുമിൽ ചേരുകയും അവിടെ മൂന്ന് വർഷം കോഴ്സ് തുടരുകയും ചെയ്തു.

കട്ടിലപീടികയിൽ ചോക്ലി അഹമ്മദ് മുസ്ലിയാരുടെ മകൾ മറിയമിനെയാണ് വിവാഹം ചെയ്തത്.ഈ ബന്ധത്തിൽ മൂന്ന് ആൺകുട്ടികളും അഞ്ച് ആൺകുട്ടികളുമുണ്ടായി.പിന്നീട് പരപ്പനങ്ങാടി കുന്നാലയുടെ മകളായ താത്തുമ്മയെ വിവാഹം ചെയ്തു.

ഹിജ്റ 1331ൽ പാനൂർ ദർസ് തുടങ്ങുകയും 15 വർഷം അതിൻറെ മേൽനോട്ടത്തിൽ കഴിയുകയും ചെയ്തു.പിന്നീട് 1345 വാഴക്കാട് ദാറുൽ ഉലൂമിൻറെ പ്രിൻസിപ്പളായി ചുമതലയേറ്റു.ഹിജ്റ1345 ൽ താനൂർ ദർസിലേക്ക് മാറി.ഇവിടെ നിന്ന് വിരമിച്ച ശേഷം നിരവധി സാമൂഹ്യ സേവന മേഖലകളിലാണ് പ്രവർത്തിച്ചത്.

ഹിജ്റ 1385 ശവ്വാൽ മാസത്തിൽ ഈലോകം വെടിഞ്ഞു.


</doc>
<doc id="358270" url="https://ml.wikipedia.org/wiki?curid=358270" title="ജോർജിയൻ ഭാഷ">
ജോർജിയൻ ഭാഷ

കോക്കസസ് തദ്ദേശീയ ഭാഷാ കുടുംബമായ കാർട്‌വെലിയൻ ഭാഷകളിൽ (Kartvelian language) (ഐബീരിയൻ എന്നും നേരത്തെ ദക്ഷിണ കോക്കേഷ്യൻ എന്നാണ് അറിയപ്പെട്ടിരുന്നത്) ഉൾപ്പെട്ട ജോർജ്ജിയൻ ജനത സംസാരിക്കുന്ന ഭാഷയാണ് ജോർജിയൻ - Georgian (ქართული ენა "kartuli ena"). 
ജോർജ്ജിയൻ ഭാഷയ്ക്ക് സ്വന്തമായി ഒരു എഴുത്ത് രീതിയുണ്ട്. ജോർജ്ജിയൻ അക്ഷരമാലയാണ് ഉപയോഗിക്കുന്നത്. മറ്റു കാർട്‌വെലിയൻ ഭാഷകളായ സ്‌വാൻസ്, മിൻഗ്രേലിയൻസ്, ലാസ് ഭാഷകൾ സംസാരിക്കുന്നവരുടേയും സാഹിത്യ ഭാഷ കൂടിയാണ് ജോർജ്ജിയൻ.
മറ്റു കാർട്‌വെലിയൻ ഭാഷകളെ അപേക്ഷിച്ച് ഏറെ പ്രചാരമുള്ള ഭാഷയാണ് ജോർജയൻ. മറ്റു കാർട്‌വെലിയൻ ഭാഷകളായ സ്‌വാൻസ്, മിൻഗ്രേലിയൻസ് പ്രധാനമായും ജോർജിയയുടെ വടക്കുപടിപടിഞ്ഞാറൻ പ്രദേശത്താണ് സംസാരിക്കുന്നത്. ലാസ് ഭാഷകൾ സംസാരിക്കുന്നവരിൽ അധികവും താമസിക്കുന്നത് തുർക്കിയുടെ കരിങ്കടിലിന്റെ തീര പ്രദേശത്താണ്. തുർക്കിയിലെ കരിങ്കടൽ മേഖലയായ റിസെ പ്രവിശ്യയിലെ മെല്യാത് പ്രദേശത്തുമാണ് ലാസ് ഭാഷകൾ സംസാരിക്കപ്പെടുന്നത്.

ജോർജിയയിലെ ഇമെറേത്തി, റച്ച-ലെച്ച്കുമി, ഗുരിയ, അജാറ, ഇമെർഖെവി എന്നീ പ്രവിശ്യകളിൽ ജോർജിയൻ ഭാഷയുടെ തുർക്കി സ്വാധീന മുള്ള വകഭേദങ്ങളാണ് ഉപയോഗ്ിക്കുന്നത്. കാർടിലി, കഖേതി, സയ്ഗിലോ എന്നിവിടങ്ങളിൽ അസർബെയ്ജാൻ ചേർന്ന ജോർജിയൻ പ്രാദേശിക ഭാഷകളാണ് ഉപയോഗിക്കുന്നത്. തുശേതി, ഖേവ്‌സുറേതി, ഖേവി, പ്ശാവി ഫെറിദൻ എന്നിവിടങ്ങളിൽ ഇറാൻ സ്വാദീനമുള്ള ജോർജിയൻ ഭാഷാ വകഭേദമാണ് സംസാരിക്കുന്നത്. മ്റ്റുലെറ്റി, മെസ്‌ഖേറ്റി എ്ന്നീ പ്രവിശ്യകളിലും ജോർജിയൻ പ്രാദേശിക ഭാഷ സംസാരിക്കുന്നുണ്ട്.

ജോർജിയൻ ഭാഷയുടെ ചരിത്രം പരമ്പരാഗതമായി നാലായി തരംതിരിച്ചിട്ടുണ്ട്. 


</doc>
<doc id="358272" url="https://ml.wikipedia.org/wiki?curid=358272" title="അരപാഹോ ഇന്ത്യൻസ്.">
അരപാഹോ ഇന്ത്യൻസ്.

അമേരിക്കൻ ഇന്ത്യൻ വർഗ്ഗക്കാർക്കിടയിലെ ഒരു ഗോത്രവർഗ്ഗമാണ് അരപാഹോ ഇന്ത്യൻസ്. (French: "Gens de Vache") കൊളറാഡോയിലെയും  വ്യോമിങിലെയും സമതലങ്ങളിലാണ് അവർ വസിച്ചിരുന്നത്. ചെയെന്നെ ഗോത്രവുമായി ഇവർക്ക് അടുത്ത ബന്ധമുണ്ടായിരുന്നു.  

</doc>
<doc id="358284" url="https://ml.wikipedia.org/wiki?curid=358284" title="സ്മോക്കി റോബിൻസൺ">
സ്മോക്കി റോബിൻസൺ

ഒരു അമേരിക്കൻ ഗായകനും ഗാന രചയിതാവും സംഗീത സംവിധായകനുമാണ് വില്ല്യം സ്മോക്കി റോബിൻസൺ,ജൂനിയർ (ജനനം ഫെബ്രുവരി 19, 1940) മോട്ടോൺ സംഗീത സംഘമായ ദ മിറാക്കിൾസ് -ന്റെ സ്ഥാപകനും പ്രധാനിയായിരുന്ന റോബിൻസൻ 1972 ഈ സംഘത്തിൽ നിന്നും വിരമിച്ചു.

എന്നിരുന്നാലും അടുത്ത വർഷം സംഗീത രംഗത്തേക്കു ഒരു ഏകാംഗ കലാകാരനായി റോബിൻസൺ തിരിച്ചു വന്നു.1987-ൽ റോക്ക് ആൻഡ് റോൾ ഹോൾ ഓഫ് ഫെയിം ൽ ചേർക്കപ്പെട്ടിട്ടുണ്ട്.2016-ൽ ജനപ്രിയ സംഗീത രംഗത്തെ സമഗ്ര സംഭാവനയ്ക്കുള്ള ജെർഷവിൻ പുരസ്കാരം നേടിയിട്ടുണ്ട്.



</doc>
<doc id="358288" url="https://ml.wikipedia.org/wiki?curid=358288" title="പുള്ളിപാടം">
പുള്ളിപാടം

കേരളത്തിലെ മലപ്പുറം ജില്ലയിലുള്ള ഒരു ഗ്രാമമാണ് പുള്ളിപ്പാടം. 

2001 ലെ സെൻസസ് പ്രകാരം പുള്ളിപ്പാടം ഗ്രാമത്തിലെ ആകെയുള്ള ജനസംഖ്യ 9214 ആണ്. അതിൽ 4545 പുരുഷന്മാരും 4669 സ്ത്രീകളും ആണ്. 

പുള്ളിപ്പാടം ഗ്രാമം മുഖ്യമായും ഇസ്ലാം മതസ്ഥർ കൂടുതൽ താമസിക്കുന്ന പ്രദേശമാണ്. ഇവിടെ ഹിന്ദു മതസ്ഥർ വളരെ കുറവാണ്. അതിനാൽ അവിടെയുള്ളവർ പരമ്പരാഗതമായി ഇസ്ലാം മതവുമായി ബന്ധപ്പെട്ട സംസ്കാരമാണ് പിന്തുടരുന്നത്. ഈ പ്രദേശത്ത് സാധാരണയായി കാണാൻ പറ്റുന്ന നാടൻ കലകളാണ് ദഫ് മുട്ട്, കോൽക്കളി, അറബനമുട്ട് എന്നിവ. പള്ളികളോട് ചേർന്ന് വളരെയധികം ഗ്രന്ഥശാലകൾ ഉണ്ട്. അവിടെ വൈവിധ്യമാർന്ന പുസ്തകങ്ങൾ ലഭ്യമാണ്. മിക്ക പുസ്തകങ്ങളും എഴുതിയിരിക്കുന്നത് അറബി- മലയാളം ഭാഷയിലാണ്. വൈകുന്നേരങ്ങളിൽ പ്രാർത്ഥനയ്ക്കായി പള്ളിയിൽ ഒത്തുകൂടുന്ന ജനങ്ങൾ പ്രാർത്ഥനയ്ക്ക് ശേഷം സാമൂഹിക- സാംസ്കാരിക പ്രശ്നങ്ങളെ കുറിച്ച് ചർച്ച ചെയ്യുന്നു. വ്യാവസായിക കാര്യങ്ങളും കുടുംബകാര്യങ്ങളും ഈ ചർച്ചയിൽ ഉൾപ്പെടുന്നു. ഹിന്ദു മതസ്ഥർ അധികം ഇല്ലെങ്കിലും ഇവിടെ ക്ഷേത്രങ്ങളിലൊക്കെ ചടങ്ങുകൾ വലിയ ആഘോഷമായിട്ടാണ് നടത്തുന്നത്, അതും മറ്റുള്ള കേരളത്തിലെ ക്ഷേത്രങ്ങളിൽ നടത്തുന്നത് പോലെ തന്നെ.

ഈ ഗ്രാമം ഇന്ത്യയിലെ മറ്റു സ്ഥലങ്ങളുമായി ബന്ധപ്പെടുത്തുന്നത് നിലമ്പൂർ ടൗൺ വഴിയാണ്. സംസ്ഥാന പാത 28 തുടങ്ങുന്നത് നിലമ്പൂർ നിന്നാണ്. അത് ഊട്ടി, മൈസൂർ, ബാംഗ്ളൂർ എന്നീ സ്ഥലങ്ങളേയും തമ്മിൽ ബന്ധിപ്പിക്കുന്നു. സമീപത്തുള്ള റയിൽവേ സ്റ്റേഷൻ ഫറൂക്കും വിമാനത്താവളം കോഴിക്കോടുമാണ്.


</doc>
<doc id="358292" url="https://ml.wikipedia.org/wiki?curid=358292" title="ചെമ്പ്രശ്ശേരി">
ചെമ്പ്രശ്ശേരി

കേരളത്തിലെ മലപ്പുറം ജില്ലയിലുള്ള ഒരു ഗ്രാമമാണ് ചെമ്പ്രശ്ശേരി. 

2001 ലെ സെൻസസ് പ്രകാരം ചെമ്പ്രശ്ശേരിയിലെ ആകെയുള്ള ജനസംഖ്യ 13466 ആണ്. അതിൽ 6501 പുരുഷന്മാരും 6965 സ്ത്രീകളും ആണ്. 

ചെമ്പ്രശ്ശേരി ഗ്രാമം മുഖ്യമായും ഇസ്ലാം മതസ്ഥർ കൂടുതൽ താമസിക്കുന്ന പ്രദേശമാണ്. ഇവിടെ ഹിന്ദു മതസ്ഥർ വളരെ കുറവാണ്. അതിനാൽ അവിടെയുള്ളവർ പരമ്പരാഗതമായി ഇസ്ലാം മതവുമായി ബന്ധപ്പെട്ട സംസ്കാരമാണ് പിന്തുടരുന്നത്. ഈ പ്രദേശത്ത് സാധാരണയായി കാണാൻ പറ്റുന്ന നാടൻ കലകളാണ് ദഫ് മുട്ട്, കോൽക്കളി, അറബനമുട്ട് എന്നിവ. പള്ളികളോട് ചേർന്ന് വളരെയധികം ഗ്രന്ഥശാലകൾ ഉണ്ട്. അവിടെ വൈവിധ്യമാർന്ന പുസ്തകങ്ങൾ ലഭ്യമാണ്. മിക്ക പുസ്തകങ്ങളും എഴുതിയിരിക്കുന്നത് അറബി- മലയാളം ഭാഷയിലാണ്. വൈകുന്നേരങ്ങളിൽ പ്രാർത്ഥനയ്ക്കായി പള്ളിയിൽ ഒത്തുകൂടുന്ന ജനങ്ങൾ പ്രാർത്ഥനയ്ക്ക് ശേഷം സാമൂഹിക- സാംസ്കാരിക പ്രശ്നങ്ങളെ കുറിച്ച് ചർച്ച ചെയ്യുന്നു. വ്യാവസായിക കാര്യങ്ങളും കുടുംബകാര്യങ്ങളും ഈ ചർച്ചയിൽ ഉൾപ്പെടുന്നു. ഹിന്ദു മതസ്ഥർ അധികം ഇല്ലെങ്കിലും ഇവിടെ ക്ഷേത്രങ്ങളിലൊക്കെ ചടങ്ങുകൾ വലിയ ആഘോഷമായിട്ടാണ് നടത്തുന്നത്, അതും മറ്റുള്ള കേരളത്തിലെ ക്ഷേത്രങ്ങളിൽ നടത്തുന്നത് പോലെ തന്നെ.

ഈ ഗ്രാമം ഇന്ത്യയിലെ മറ്റു സ്ഥലങ്ങളുമായി ബന്ധപ്പെടുത്തുന്നത് നിലമ്പൂർ ടൗൺ വഴിയാണ്. സംസ്ഥാന പാത 28 തുടങ്ങുന്നത് നിലമ്പൂർ നിന്നാണ്. അത് ഊട്ടി, മൈസൂർ, ബാംഗ്ളൂർ എന്നീ സ്ഥലങ്ങളേയും തമ്മിൽ ബന്ധിപ്പിക്കുന്നു. സമീപത്തുള്ള റയിൽവേ സ്റ്റേഷൻ ഫറൂക്കും വിമാനത്താവളം കോഴിക്കോടുമാണ്.


</doc>
<doc id="358295" url="https://ml.wikipedia.org/wiki?curid=358295" title="ശൈലജ">
ശൈലജ

ശൈലജ ജെ കേരളത്തിൽ നിന്നുള്ള നാടക സംവിധായികയും സംഘാടകയുമാണ്. കേരള സംഗീത നാടക അക്കാഡമിയുടെയും സാംസ്കാരിക വകുപ്പിന്റെന്റയും ആഭിമുഖ്യത്തിൽ നടക്കുന്ന ഇന്റർ നാഷണൽ തീയേറ്റർ ഫെസ്റ്റിവൽ ഓഫ് കേരള (ITFoK) യുടെ സ്ഥാപക ഡയറക്ടർ.1  ദൽഹി, കേരളം കേന്ദ്രീകരിച്ചുള്ള കലാ പ്രവർത്തനം.

1995- 1998 ബാച്ചിൽ ന്യൂഡൽഹിയിലെ നാഷണൽ സ്‌കൂൾ ഓഫ് ഡ്രാമയിൽ നിന്ന് ഡയറക്ഷൻ ആൻഡ് ഡിസൈനിൽ  ബിരുദം നേടി 2. കേരളത്തിൽ നിന്ന് ദേശീയ നാടക വിദ്യാലയത്തിലേക്ക് പ്രവേശനം നേടുന്ന  ആദ്യ വിദ്യാർത്ഥിനി. ഇപ്പോൾ കേരളത്തിലെ നാടക പ്രവർത്തകരുടെ സംഘാടനത്തിൽ  സജീവം. നാടക കലാകാരന്മാരുടെ സംഘടനയായ നെറ്റ്‌വർക്ക് ഫോർ ആർട്ടിസ്റ്റിക് തീയേറ്റർ ആക്ടിവിസ്റ്സ് കേരള (NATAK) എന്ന സംഘടയുടെ സെക്രട്ടറി 3.

സംവിധാനം ചെയ്ത പ്രധാന നാടകങ്ങൾ

ബ്രെസ്റ്റ് ആൻറ് ബട്ടർ (English)

താത്രി റിയലൈസിങ് സെല്ഫ് (ഹിന്ദി)

മൿബെത് (ഹിന്ദി)

മീഡിയ     (ഹിന്ദി)

കാണ്ട് പേ വോണ്ട് പേ (മലയാളം)

Links

</doc>
<doc id="358296" url="https://ml.wikipedia.org/wiki?curid=358296" title="നീലഗിരിത്തവള">
നീലഗിരിത്തവള

പശ്ചിമഘട്ടത്തിൽ തമിഴ്നാട് - കർണ്ണാടക സംസ്ഥാനങ്ങളിലായി കണ്ടുവരുന്ന വംശനാശഭീഷണി നേരിടുന്ന ഒരിനം തവളയാണ് നീലഗിരിത്തവള (ശാസ്ത്രനാമം: Zakerana murthii (ഇംഗ്ലീഷ് പേരുകൾ: Ghats wart frog, Murthy's frog). "Zakerana greenii" എന്ന സ്പീഷ്യസ്സിനോട് സാദൃശ്യമുണ്ട്. ഉഷ്ണമേഖല മഴക്കാടുകളിൽ കണ്ടുവരുന്ന ഒരു കുഞ്ഞൻ തവളയാണിത്.


</doc>
<doc id="358297" url="https://ml.wikipedia.org/wiki?curid=358297" title="ദ ഫേമസ് ഫൈവ്">
ദ ഫേമസ് ഫൈവ്

ഒരു ഇംഗ്ലീഷ് ബാലസാഹിത്യ പുസ്തക പരമ്പരയാണ് ദ ഫേമസ് ഫൈവ് (The Famous Five Series) എന്നറിയപ്പെടുന്ന കുറ്റാന്വേക പരമ്പര. വിഖ്യാത ബാലസാഹിത്യ കർത്താവായ എനിഡ് ബ്ലൈറ്റൺ (Enyd Blyton) ആണ് ഈ പരമ്പരയുടെ സ്രഷ്ടാവ്. എക്കാലത്തേയും മികച്ച വിൽപന വിജയം കരസ്ഥമാക്കിയിട്ടുള്ള പുസ്തക പരമ്പരകളിൽ ഒന്നാണ് ദ ഫേമസ് ഫൈവ്.

1942ൽ The Five on Treasure Island പ്രസിദ്ധികരിച്ച് കൊണ്ടാണ് പരമ്പരയുടെ തുടക്കം. ആറോ എട്ടോ പുസ്തകത്തിൽ പരമ്പര തീർക്കാൻ ആയിരുന്നു ബ്ലെട്ടൻ ഉദ്ദേദേശിച്ചത് . എന്നാൽ പുസ്തകങ്ങൾക്ക് ലഭിച്ച ജനപ്രീതിയും അവയുടെ വമ്പിച്ച വിൽപനയും കൂടുതൽ പുസ്തകങ്ങൾക്ക് കാരണമായി. ഒടുവിൽ 21 പുസ്തതകങ്ങൾ ആയപ്പോഴാണ് പരമ്പര അവസാനിപ്പിച്ചത്.
1953ആയപ്പോഴേക്കും 6മില്യനിലേറെ കോപ്പികൾ വിറ്റു പോയിരുന്നു. ഇന്നും പ്രതിവർഷം 2മില്യൻ കോപ്പികളിലേറെ വിറ്റു പോകുന്നു. നൂറുമില്യൻ കോപ്പികളിലേറെ ഇതുവരെ വിറ്റു പോയതായി കണക്കാക്കപ്പെട്ടിട്ടുണ്ട്. എല്ലാ പുസ്തകങ്ങൾക്കും ടെലിവിഷൻ ആവിഷക്കാരം ഉണ്ടായിട്ടുണ്ട്. പലതും പല രാജ്യങ്ങളിൽ സിനിമയും ആക്കപ്പെട്ടിട്ടുണ്ട്.


</doc>
<doc id="358299" url="https://ml.wikipedia.org/wiki?curid=358299" title="ചീഫ് ജസ്റ്റിസ് ഓഫ് ഇന്ത്യ">
ചീഫ് ജസ്റ്റിസ് ഓഫ് ഇന്ത്യ

ഇന്ത്യൻ നീതിന്യായ വ്യവസ്ഥയുടെ തലവനാണ് ചീഫ് ജസ്റ്റിസ് ഓഫ് ഇന്ത്യ (സിജെഐ). സുപ്രീംകോടതി ചീഫ് ജഡ്‍ജി എന്നും ഈ പദവി അറിയപ്പെടുന്നു. സുപ്രീംകോടതിയുടെ ഭരണപരമായ കാര്യങ്ങളുടെയും തലവനാണ് സിജെഐ.

സുപ്രീംകോടതിയുടെ തലവനെന്ന നിലയിൽ കേസുകളുടെ അലോക്കേനും നിയമവുമായി ബന്ധപ്പെട്ട പ്രധാന ഭരണഘടന ബെഞ്ചുകളുടെ നിയമനം നടത്തുന്നതും ഇദ്ദേഹമാണ്.
ഭരണഘടന അനുച്ഛേദം 145 പ്രകാരവും സുപ്രീംകോടതിയുടെ 1966-ലെ കോടതി നിയമപ്രകാരവും മറ്റു ജ‍ഡ്ജിമാർക്കുള്ള വർക്കുകൾ വീതിച്ചു നൽകുന്നതും സിജെഐയുടെ കർത്തവ്യമാണ്.

നിലവിലെ സിജെഐ ജസ്റ്റിസ് രഞ്ജൻ ഗൊഗോയ് ആണ് . സുപ്രീംകോടതിയുടെ 46-ാമത് സിജെഐ ആണ് ഇദ്ദേഹം. 2018 ഒക്ടോബർ 3 ന് ചുമതലയേറ്റ ഇദ്ദേഹം 2019 നവംബർ 13-ന് വിരമിക്കും.


</doc>
<doc id="358301" url="https://ml.wikipedia.org/wiki?curid=358301" title="ഫിലേസിയേസീ">
ഫിലേസിയേസീ

സപുഷ്പികളിൽപെടുന്ന ഒരു സസ്യകുടുംബമാണ് ഫിലേസിയേസീ (Philesiaceae). ഈ സസ്യകടുംബത്തിൽ 2 ജീനസുകളിലായി രണ്ടു സ്പീഷിസുകൾ മാത്രമാണുള്ളത്. തെക്കൻ ചിലി തദ്ദേശവാസികളായ വലിയ വള്ളിച്ചെടികളാണിവ. ഇതിലെ സസ്യങ്ങൾ കുറ്റിചെടികളും ആണ്. 




</doc>
<doc id="358316" url="https://ml.wikipedia.org/wiki?curid=358316" title="ആശാലത (ഗായിക)">
ആശാലത (ഗായിക)

മലയാളത്തിലെ പ്രശസ്ത ചലച്ചിത്ര പിന്നണിഗായികയും റേഡിയോ ജോക്കിയുമാണ് ആശാലത. 1985-ൽ ജോൺസൺ മാസ്റ്റർ സംഗീതസംവിധാനം നിർവ്വഹിച്ച "ഒഴിവുകാലം" എന്ന സിനിമയിലെ "ചൂളം കുത്തും കാറ്റേ" എന്ന ഗാനം ആലപിച്ചുകൊണ്ടാണ് ആശാലത ചലച്ചിത്ര പിന്നണി ഗാനരംഗത്തേക്ക് വരുന്നത്. തുടർന്ന് വിവിധ മലയാള സിനിമകളിലായി നാല്പതോളം ഗാനങ്ങൾ ആലപിച്ചു. യേശുദാസിനൊപ്പമായിരുന്നു ആദ്യഘട്ടത്തിൽ ആശാലത പാടിയിരുന്നത്. തുടർന്ന് ഉണ്ണിമേനോൻ, ജി. വേണുഗോപാൽ, കൃഷ്ണചന്ദ്രൻ, എം.ജി. ശ്രീകുമാർ, മാർക്കോസ്, കെ.എസ്. ചിത്ര, മനോ, മലേഷ്യ വാസുദേവൻ, ജോളി എബ്രഹാം എന്നിവർക്കൊപ്പവും വിവിധ സിനിമകളിലായി ഗാനങ്ങൾ ആലപിച്ചു. ജോൺസൺ മാഷിനു പുറമേ, എ.ടി ഉമ്മർ, രാഘവൻ മാസ്റ്റർ, ഔസേപ്പച്ചൻ, ശ്യാം, ജെറി അമൽദേവ്, എം.ബി ശ്രീനിവാസൻ, ബോംബെ രവി, മോഹൻ സിതാര, ബേണി ഇഗ്‌നേഷ്യസ് തുടങ്ങിയ പ്രഗല്ഭ സംഗീത സംവിധായകരുടെ ഈണങ്ങൾക്ക് ശബ്ദം പകർന്ന ആശാലത നിരവധി ഹിറ്റ് ഗാനങ്ങൾക്കും ഉടമയാണ്.

"സ്‌നേഹമുള്ള സിംഹം" എന്ന ചിത്രത്തിലെ 'സ്‌നേഹം കൊതിച്ചു ഈരേഴുലോകം', ദൂരെ ദൂരെ ഒരു കൂടു കൂട്ടാം എന്ന ചിത്രത്തിലെ 'പൊന്നിൻ കിനാവുകൾ', ഒരു വടക്കൻ വീരഗാഥയിലെ 'ഉണ്ണി ഗണപതി തമ്പുരാനേ' തുടങ്ങിയ ഗാനങ്ങൾ ആശാലത ആലപിച്ചവയാണ്.

കോഴിക്കോട്ടെ വടകരയിൽ ജനിച്ച ആശാലതയുടെ യഥാർത്ഥ പേര് ആനന്ദവല്ലി എന്നായിരുന്നു. കുഞ്ഞുന്നാളിലേ മകളുടെ സംഗീതാഭിമുഖ്യം തിരിച്ചറിഞ്ഞ മാതാപിതാക്കൾ പ്രശസ്ത ഗായകരായ ആശാ ബോസ്ലേയുടെയും ലതാമങ്കേഷ്‌കറുടെയും നാമരൂപങ്ങളിൽ നിന്ന് ആശാലത എന്ന പേര് നൽകുകയായിരുന്നു. 

ആശാലതയ്ക്ക് പത്തൊമ്പത് വയസ്സുള്ളപ്പോളാണ് പ്രശസ്തമായ തരംഗിണിക്കുവേണ്ടി എം.ജി രാധാകൃഷ്ണന്റെ സംഗീത സംവിധാനത്തിൽ യേശുദാസിനൊപ്പം പാടിക്കൊണ്ട് 'ഗ്രാമീണഗാനങ്ങൾ' എന്ന ശീർഷകത്തിൽ ഓഡിയോ കാസറ്റുകളിറക്കിയത്. 'തരംഗിണി പരിചയപ്പെടുത്തുന്ന നവവശ്യനാദം' എന്നായിരുന്നു അക്കാലത്ത് ആശാലത വിശേഷിപ്പിക്കപ്പെട്ടത്. കൂടാതെ, പ്രശസ്ത ബോളിവുഡ് സംഗീത സംവിധായകൻ ബപ്പി ലഹിരിയുടെ സംവിധാനത്തിൽ ഇറങ്ങിയ 'രാഗലഹരി' എന്ന സംഗീത കാസെറ്റിൽ ഉണ്ണിമേനോനോടൊപ്പം പാടിയത് ആശാലതയായിരുന്നു. ബപ്പി ലഹിരി ആദ്യമായി മലയാളത്തിൽ സംഗീതസംവിധാനം നിർവഹിച്ചത് ഈ ഗാനങ്ങൾക്ക് വേണ്ടിയായിരുന്നു. പ്രശസ്ത അമേരിക്കൻ കമ്പനിയായ സി.ബി.എസ് ഗ്രാമഫോൺ റെക്കോഡ്‌സ് ആൻഡ് ടേപ്പ്‌സ് ആണ് ഈ ഗാനങ്ങൾ ഇറക്കിയത്. ഈ കാസെറ്റുകൾ റെക്കോഡ് വില്പന നേട്ടം കൈവരിച്ചതിന് അന്ന് ആശാലതയ്ക്ക് സി.ബി .എസ് ഗോൾഡ് ഡിസ്‌ക് പുരസ്‌കാരം ലഭിച്ചിരുന്നു.

തുടർന്ന് തെന്നിന്ത്യൻ സംഗീത സംവിധായകൻ ഇളയരാജയുടെ കീഴിലാണ് ആശാലത പ്രവർത്തിച്ചത്. ഇരുപത്തിരണ്ട് തമിഴ് ചിത്രങ്ങളിൽ ആശാലത ഗാനങ്ങൾ ആലപിക്കുകയും ചെയ്തു. ഒരു തെലുങ്ക് ചിത്രത്തിലും പാടിയിട്ടുണ്ട്. പ്രശസ്ത കവി വയലാർ രാമവർമ്മയുടെ പേരിലുള്ള അദ്യ വയലാർ രാമവർമ്മ അവാർഡ് ലഭിച്ചത് ആശാലതയ്ക്കായിരുന്നു. പ്രശസ്ത സംഗീതസംവിധായകൻ ദേവരാജൻ മാസ്റ്ററും ഗായിക മാധുരിയും അടങ്ങിയ ജൂറിയാണ് അവാർഡ് നിർണ്ണയിച്ചത്. കാനായി കുഞ്ഞിരാമൻ രൂപകല്പന ചെയ്ത ശില്പമായിരുന്നു പുരസ്‌കാരം. സിനിമാഗാനങ്ങൾക്കുപുറമേ, നിരവധി സംഗീത ആൽബങ്ങളിലും പാടിയിട്ടുള്ള ആശാലത ഓൾ ഇന്ത്യ റേഡിയോയുടെ ബി ഹൈ ആർട്ടിസ്റ്റാണ്.
1995 മുതൽ ദുബൈ റാസൽഖൈമയിൽ റേഡിയോ ഏഷ്യയിൽ പ്രോഗ്രാം പ്രൊഡ്യൂസറായ ആശാലത, സംഗീതജീവിതത്തിനൊപ്പം റേഡിയോ ജോക്കി എന്ന നിലയിലുള്ള തന്റെ പ്രതിഭയും തെളിയിക്കാൻ തുടങ്ങി. ആലാപനത്തിലെ തെളിച്ചവും വെളിച്ചവുമുള്ള ശബ്ദം കൊണ്ട് ശുദ്ധമായ മലയാളത്തിൽ ശ്രോതാക്കളോട് സരസമായി സംവദിക്കാനുള്ള പ്രാഗല്ഭ്യവും തനിക്കുണ്ടെന്ന് ആശാലത തെളിയിച്ചു. പിന്നീട് യു.എ.ക്യൂ റേഡിയോയിലും പ്രവർത്തിച്ചു. 

2005ൽ സ്വർണ്ണാഭരണ വിപണനരംഗത്തെ മികച്ച ഗ്രൂപ്പായ ജോയ് ആലുക്കാസിൽ മാർക്കറ്റിംഗ് മേധാവിയായി പ്രവർത്തനം തുടങ്ങിയതു മുതൽ കൊച്ചി എഫ്എം റേഡിയോയിൽ അവതരിപ്പിച്ചുവരുന്ന ഹലോ ജോയ് ആലുക്കാസ് എന്ന ഫോൺ ഇൻ പരിപാടിയാണ് ആശാലതയെ ലോകമെങ്ങുമുള്ള മലയാളി ശ്രോതാക്കളുടെ പ്രിയപ്പെട്ട ആശച്ചേച്ചിയാക്കിയത്. 

2014ൽ ജോയ് ആലുക്കാസിൽ ഡെപ്യൂട്ടി ജനറൽ മാനേജർ, മാർക്കറ്റിംഗ്, ഇൻ ഇന്ത്യൻ ഓപ്പറേഷൻസ് എന്ന തസ്തികയിലായിരിക്കെ സേവനം അവസാനിപ്പിച്ച ആശാലത ഇപ്പോൾ സംഗീതരംഗത്ത് തിരിച്ചുവരികയാണ്. ഇപ്പോൾ എറണാകുളത്തെ മീഡിയ വേവ്‌സ് എന്ന പ്രൊഡക്ഷൻ കമ്പനിയുടെ ഡയറക്ടറായ ആശാലത സാമൂഹ്യപ്രവർത്തന രംഗത്തും സജീവമാണ്..


</doc>
<doc id="358317" url="https://ml.wikipedia.org/wiki?curid=358317" title="കൊമാൻചെ">
കൊമാൻചെ

ഐക്യനാടുകളിലെ അമേരിക്കൻ ഇന്ത്യൻ വർഗ്ഗക്കാരാണ്  കൊമാൻചെ എന്നറിയപ്പെടുന്നത്. ഈ വർഗ്ഗക്കാരുടെ നേറ്റീവ് ഇന്ത്യൻ രാഷ്ട്രം ഗ്രേറ്റ് പ്ലെയിൻസിലുള്ള കൊമൻചേരിയ ആയിരുന്നു. ഇന്നത്തെ ന്യൂ മെക്സിക്കോ, തെക്കുകിഴക്കൻ കൊളറാഡോ, തെക്കുപടിഞ്ഞാറൻ കൻസാസ്, പടിഞ്ഞാറൻ ഒക്ലാഹാമ, വടക്കുപടിഞ്ഞാറൻ ടെക്സാസന്റെ ഭൂരിപക്ഷം ഭാഗങ്ങളും അടങ്ങിയതായിരുന്നു അക്കാലത്തെ കൊമൻചേരിയ രാഷ്ട്രം. ഐക്യനാടുകളിലെ ഭരണഘടനാപരമായി അംഗീകരിക്കപ്പെട്ട കൊമാൻചെ രാഷ്ട്രത്തിൻറെ പ്രധാന കാര്യാലയം ഒക്ലാഹോമയിലെ ലോട്ടൺ ആണ്.


</doc>
<doc id="358322" url="https://ml.wikipedia.org/wiki?curid=358322" title="മാൻഡൻ അമേരിക്കൻ ഇന്ത്യൻ ജനത">
മാൻഡൻ അമേരിക്കൻ ഇന്ത്യൻ ജനത

വടക്കൻ ഡെക്കോട്ടയിൽ നിവസിക്കുന്ന തദ്ദേശീയ അമേരിക്കൻ ഇന്ത്യൻ (റെഡ് ഇന്ത്യൻ) വർഗ്ഗക്കാരാണ് മാൻഡൻ ഇന്ത്യൻസ്. പകുതിയിലധികം മാൻഡൻ ഇന്ത്യൻസും അവരുടെ റിസർവേഷൻറെയുള്ളിലും ബാക്കിയുള്ളവർ ഐക്യനാടുകളുടെ ചുറ്റുപാടുമുള്ള മേഖലകളിലും കാനഡയിലുമായി വസിക്കുന്നു. 

ചരിത്രപരമായി മാൻഡൻ ഇന്ത്യൻസ് മിസൌറി നദിയ്ക്കും അതിൻറെ പോഷനദികളായ ഹാർട്ട് നദിയ്ക്കും ക്നൈഫ് നദിയ്ക്കും സമാന്തരമായിക്കിടക്കുന്ന പ്രദേശത്തായിരുന്നു ജീവിച്ചിരുന്നത്. ഈ പ്രദേശങ്ങൾ ഇന്നത്തെ വടക്ക്, തെക്ക് ഡെക്കോട്ടയിലുൾപ്പെട്ടിരിക്കുന്നു. ഇവർ ഒരു പ്രദേശത്ത് സ്ഥിരമായി വസിച്ച് കാർഷികവൃത്തിയിലധിഷ്ടിതമായ ജീവിതം നയിച്ചിരുന്നവരായിരുന്നു. മാൻഡൻ വർഗ്ഗക്കാർ സിയുവാന‍്‍ (Siouan) ഭാക്ഷയായിരുന്നു സംസാരിച്ചിരുന്നത്.

പതിനെട്ടാം നൂറ്റാണ്ടിൽ മാൻഡൻ വർഗ്ഗക്കാരുടെ എണ്ണം ഏകദേശം 3,600 ആയിരുന്നതായി കണക്കാക്കുന്നു. 1836 ൽ 1,600 ആയിരുന്ന അവരുടെ സംഖ്യ 1838 ആയപ്പോഴെയ്ക്കും വെറും 125 ആയി മാറിയിരുന്നു. 1990 കളിൽ മൂന്ന് ഉപവർഗ്ഗങ്ങളിലായി 6,000 ജനങ്ങളുണ്ടെന്നു കണ്ടെത്തി. 2010 ലെ സെൻസസിൽ മാൻഡൻ വംശപരമ്പരയിൽപ്പെട്ട 1,171 പേരുള്ളതായി കണ്ടെത്തി. ഇവരിൽ യഥാർത്ഥ വംശപരമ്പരയിലുള്ളവർ 365 ഉം 806 പേർ ഭാഗികമായി മാൻഡൻ വംശത്തിൽപ്പെട്ടവരുമായിരുന്നു.


</doc>
<doc id="358323" url="https://ml.wikipedia.org/wiki?curid=358323" title="റോളർബോൾ (ചെസ്സ് വകഭേദം)">
റോളർബോൾ (ചെസ്സ് വകഭേദം)

1998-ൽ ജീൻ-ലൂയിസ് ക്യാസൊസ് കണ്ടുപിടിച്ച ഒരു ചെസ്സ് വകഭേദമാണ് റോളർബോൾ. 1975-ൽ പുറത്തിറങ്ങിയ റോളർബോൾ എന്ന സയൻസ് ഫിക്ഷൻ ചലച്ചിത്രത്തിൽ കാണിക്കുന്ന റോളർ ഡെർബിയോടു് സമാനമായ കളിയിൽ നിന്നും പ്രചോദനം ഉൾക്കൊണ്ടാണ് കളി നിർമ്മാണം.

7×7 കള്ളികളിൽ മദ്ധ്യത്തിലെ 3×3 കള്ളികളുള്ള ഭാഗം ഇല്ലാതെയുള്ളതാണ് ഇതിന്റെ കളിക്കളം. കരുക്കൾ സാധാരണയായി ഘടികാരദിശയിലാണ് കളിക്കളത്തിൽ നീങ്ങുന്നത്. ഓരോ കളിക്കാരനും കളി തുടങ്ങുമ്പോൾ ഒരു രാജാവ്, ഒരു ആന, രണ്ടു് തേര്, രണ്ടു് കാലാൾ എന്നിവയാണുള്ളത്.

ഗ്രന്ഥസൂചി



</doc>
<doc id="358332" url="https://ml.wikipedia.org/wiki?curid=358332" title="തുറന്ന ജാലകം (വർണ്ണ ചിത്രം)">
തുറന്ന ജാലകം (വർണ്ണ ചിത്രം)

വിഖ്യാത ഫ്രഞ്ച് ചിത്രക്കാരനായ ഹെന്റി മറ്റീസിന്റെ   ഒരു വർണ്ണ ചിത്രമാണ്   The Open Window, അഥവാ തുറന്ന ജാലകം .1905ൽ ക്യാൻ വാസിൽ രചിച്ച എണ്ണഛായ സൃഷ്ടിയാണിത്.
മാറ്റീസിന്റെ മുഖമുദ്രയായ ഫൊവിസ്റ്റ് ശൈലിയുടെ ഉദാഹരണമാണ് ഈ രചന. ഫ്രാൻസിലെ കെല്യൂർ (Collioure)ലുള്ള തന്റെ വസതിയിൽ നിന്നും കാണുന്ന ഒരു ദൃശ്യമാണ് "തുറന്ന ജാലകം" 

ചിത്രീകരിക്കുന്നത്. തീരദേശമാണ് കെല്യൂർ. തുറമുഖത്തിനടുത്തുള്ള വീട്ടിൽ നിന്നും കാണുന്ന ഈ ദൃശ്യത്തിൽ കടലിലെ പായ കപ്പലുകൾ കാണാം.


</doc>
<doc id="358334" url="https://ml.wikipedia.org/wiki?curid=358334" title="സ്വാൻ ജനങ്ങൾ">
സ്വാൻ ജനങ്ങൾ

ജോർജിയൻ ജനങ്ങളിലെ ഒരു വംശീയ ഉപവിഭാഗമാണ് സ്വാൻ ജനങ്ങൾ - Svan people. വടക്കുപടിഞ്ഞാറൻ ജോർജിയയിലെ സ്വനേതി മേഖലയിലാണ് ഇവർ കൂടുതലായി താമസിക്കുന്നത്. സ്വാൻ ജനത സംസാരിക്കുന്നത് സ്വാൻ ഭാഷയാണ്. ഇവരിൽ ഭൂരിഭാഗം ജനങ്ങളും ജോർജിയൻ ഭാഷയും സംസാരിക്കുന്നുണ്ട്. ഈ രണ്ടും ഭാഷയും കാർട്‌വേലിയൻ - സൗത്ത് കൊക്കേഷ്യൻ ഭാഷാ കുടുംബത്തിൽ ഉൾപ്പെട്ടതാണ്. 1930ന് മുൻപുള്ള സോവിയറ്റ് സെൻസസിൽ സ്വാൻ ജനതയെ വംശീയ വിഭാഗമായിട്ടാണ് ഉൾപ്പെടുത്തിയിരിക്കുന്നത്. മുഷുവൻ എന്നാണ് സ്വാൻ ജനങ്ങൾ സ്വയം വിശേഷിപ്പിക്കുന്നത്. പുരാതന എഴുത്തുക്കാരിൽ മിക്കവരും ഇങ്ങനെയാണ് പ്രതിപാദിച്ചിരുന്നത്.

ഗ്രീക്ക് ഭൂഗോളശാസ്ത്രജ്ഞനായ സ്ട്രാബോ സ്വാൻസ് ജനങ്ങളെ സന്നി എന്ന പേരിലാണ് പരാമർശിക്കുന്നത്. 
റഷ്യൻ സാമ്രാജ്യവും ആദ്യകാല സോവിയറ്റ് യൂനിയനും സ്വാൻ ജനങ്ങളെയും മറ്റൊരു വംശീയ വിഭാഗമായ മിൻഗ്രേലിയൻസിനേയും അവരുടെ സ്വന്തം സെൻസസ് വിഭാഗമായിട്ടായിരുന്നു പരിഗണിച്ചിരുന്നത്. എന്നാൽ 1930കൾക്ക് ശേഷം ജോർജിയൻസ് എന്ന വിശാലമായ വിഭാഗത്തിൽ ഇവരെ ഉൾപ്പെടുത്തി. ഇവർ ജോർജിയൻ ഓർതഡോക്‌സ് ക്രിസ്ത്യൻ മതവിഭാഗമാണ്. നാലാം നൂറ്റാണ്ടുമുതൽ ആറാം നൂറ്റാണ്ടു വരെയുള്ള കാലഘട്ടത്തിലാണ് ഇവർ ക്രിസ്റ്റിയൻ വൽകരിക്കപ്പെടുന്നത്. അതിനാൽ, ചിലർ ഇപ്പോഴും ക്രിസ്തു മതത്തിന് മുൻപുള്ള വിശ്വാസം വെച്ചുപുലർത്തുന്നുണ്ട്.
സ്വാൻ ജനങ്ങൾ രക്ത പ്രതികാരമടക്കമുള്ള അവരുടെ പഴയ പാരമ്പര്യം വിശ്വാസം നിലനിർത്തുന്നുണ്ട്. ചെറിയ കുടുംബങ്ങളാണ് സ്വാൻ ജനങ്ങളുടേത്. ഭർത്താവായിരിക്കും കുടുംബത്തിന്റെ തലവൻ. കുടുംബത്തിലെ മുതിർന്ന സ്ത്രീകളെ ഏറെ ബഹുമാനിക്കുന്നവരാണ് ഈ ജനത.

സാധാരണയായി രണ്ടു ഭാഷകൾ സംസാരിക്കുന്ന ജനതയാണ് സ്വാൻ. ജോർജിയൻ ഭാഷയും അവരുടെ സ്വന്തം ഭാഷയായ സ്വാൻ ഭാഷയും. സ്വാൻ എഴുതപ്പെടാത്ത ഭാഷയാണ്. എന്നാൽ, സ്വാൻ ജനങ്ങൾ വലിയ തോതിൽ ജോർജിയൻ ഭാഷയിലേക്ക് മാറിയിട്ടുണ്ട്. വിദ്യാഭ്യാസം, സംസ്‌കാരം എ്ന്നിവയിലെല്ലാം ഇവർ ജോർജിയൻ ഭാഷയാണ് ഉപയോഗിക്കുന്നത്.


</doc>
<doc id="358342" url="https://ml.wikipedia.org/wiki?curid=358342" title="ടിറ്റൊ ജാക്സൺ">
ടിറ്റൊ ജാക്സൺ

ഒരു അമേരിക്കൻ ഗായകനും ഗിറ്റാറിസ്റ്റുമാണ് ടോറിയാനൊ അഡ്രയൽ "ടിറ്റൊ" ജാക്സൺ (ജനനം ഒക്ടോബർ 15, 1953) .അമേരിക്കൻ സംഗീത സംഘമായദ ജാക്സൺസിന്റെ സ്ഥാപകാംഗമായ ടിറ്റൊ ജാക്സൺ കുടുംബത്തിലെ മൂന്നാമതായാണ് ജനിച്ചത്..


</doc>
<doc id="358343" url="https://ml.wikipedia.org/wiki?curid=358343" title="കാട്ടകാമ്പാൽ">
കാട്ടകാമ്പാൽ

കേരളത്തിലെ തൃശൂർ ജില്ലയിലുള്ള ഒരു ഗ്രാമമാണ് കാട്ടകാമ്പാൽ. 

2001 ലെ സെൻസസ് പ്രകാരം കാട്ടകാമ്പാൽ ഗ്രാമത്തിലെ ആകെയുള്ള ജനസംഖ്യ11642 ആണ്. അതിൽ 5509 പുരുഷന്മാരും 6133 സ്ത്രീകളും ആണ്. 



</doc>
<doc id="358347" url="https://ml.wikipedia.org/wiki?curid=358347" title="മീൻപിടിയൻ പൂച്ച">
മീൻപിടിയൻ പൂച്ച

തെക്കുകിഴക്കൻ ഏഷ്യയിൽ കണ്ടുവരുന്ന ഒരു ഇടത്തരം കാട്ടുപൂച്ചയാണ് മീൻപിടിയൻ പൂച്ച (ഇംഗ്ലീഷ്:  fishing cat). 2016 മുതൽ ഇവ ഐയുസിഎൻ ചുവന്നപട്ടികയിൽ വംശനാശഭീഷണി നേരിടാൻ സാധ്യതയുണ്ടെന്ന് കരുതപ്പെടുന്ന പട്ടികയിലുൾപ്പെട്ടവയാണ്. 

പരിസരങ്ങളിൽനിന്ന് എളുപ്പത്തിൽ തിരിച്ചറിയാനാവുക ഇവയ്ക്ക്, പുള്ളികളുള്ളതും, മഞ്ഞകലർന്ന തവിട്ടുനിറമുള്ളതുമായ മറ്റു പൂച്ചകളിൽനിന്നും വ്യത്യസ്തമായി, തവിട്ടു നിറത്തിലുള്ള (Olive-brown) രോമക്കുപ്പായമാണുള്ളത്. ഭാരമേറിയ ശരീരവും നീളം കുറഞ്ഞ കാലുകളുമുള്ളവയാണിവ. മുതുകിൽ സമാന്തരമായി കാണുന്ന നീളമേറിയ കറുത്ത പുള്ളികൾ കഴുത്തിലെത്തുമ്പോൾ നെടുകെയുള്ള വരകളുമായി ചേരുന്നു. വിളറിയ കവിളിൽ രണ്ടു കറുത്ത വരകളും. മറ്റു പല ചെറിയ പൂച്ചകളെയും പോലെ മുൻകാലുകളുടെ ഉൾവശത്തു രണ്ട് വരകളുമുണ്ട്. പുലിപൂച്ച, തുരുമ്പൻപൂച്ച, മരുപൂച്ച എന്നിവയുമായി നല്ല സാമ്യമുള്ള ഇവയ്ക്ക് പക്ഷേ, ഒരടിയെങ്കിലും വലിപ്പക്കൂടുതലുണ്ട്. മരപ്പൊത്തുകളിലും ജല സാമീപ്യമുള്ളിടത്തുമാണ് ഇവ താമസിക്കുന്നത്.

ഇന്ത്യയിൽ കാണുന്ന പൂച്ചകളിൽ വച്ച് ജലാശയങ്ങളോട് ഏറ്റവും നന്നായി ഇടപെട്ടു കഴിയുന്ന ഇവ, മീനിനെയും ജലപക്ഷികളെയും പിടിക്കുന്നു. കരയിലെ ചെറിയ ഇരകളെ വേട്ടയാടാനും ഇവ സമർത്ഥരാണ്.

ശരീരത്തിന്റെ മൊത്തം നീളം: 70 സെ. മീ.

തൂക്കം: 5.5-8 കിലോ 

അരുവികൾ, തണ്ണീർത്തടങ്ങൾ, ഓക്സ്ബോ തടാകങ്ങൾ, കണ്ടൽക്കാടുകൾ, ചതുപ്പുകൾ, പുഴകൾ  തുടങ്ങിയവയുടെ പരിസരങ്ങളിലാണ് മീൻപിടിയൻ പൂച്ചകൾ വസിക്കുന്നത്.

പശ്ചിമ ബംഗാളിന്റെ ഔദ്യോഗിക മൃഗം ആണ് മീൻപിടിയൻ പൂച്ച.

ക്യാളാഡേവ് ഖാന നാഷണൽ പാർക്ക് ( രാജസ്ഥാൻ )

ആവാസവ്യവസ്ഥയുടെ നഷ്ടം, വേട്ട, മൽത്സ്യബന്ധനം.



</doc>
<doc id="358349" url="https://ml.wikipedia.org/wiki?curid=358349" title="ബർമ്മാനിയേസീ">
ബർമ്മാനിയേസീ

സപുഷ്പികളിൽപെടുന്ന ഒരു സസ്യകുടുംബമാണ് ബർമ്മാനിയേസീ (Burmanniaceae). ഈ സസ്യകുടുംബത്തിൽ 8 ജീനസ്സുകളിലായി ഏകദേശം 99 സ്പീഷിസുകളാണുള്ളത്.



</doc>
<doc id="358353" url="https://ml.wikipedia.org/wiki?curid=358353" title="കെരാറ്റോ പ്ലാസ്റ്റി">
കെരാറ്റോ പ്ലാസ്റ്റി

കണ്ണ് മാറ്റിവയ്ക്കുന്ന ശസ്ത്രക്രിയയ്ക്കാണ് കെരാറ്റോ പ്ലാസ്റ്റി അഥവാ കോർണിയൽ ട്രാൻപ്ലാന്റ്റേഷൻ എന്നു പറയുന്നത്.

കണ്ണിന്റെ നാഡീഭാഗങ്ങൾ ഒഴിച്ചുള്ള ഭാഗങ്ങളിലെ കേടുപാടുകൾ മൂലം കാഴ്ച നഷ്ടപ്പെടുകയാണെങ്കിൽ അത് ശരിയാക്കാൻ ആരോഗ്യമുള്ള ഒരു കണ്ണിൽ നിന്നും ആ ഭാഗം എടുത്ത് ഉപയോഗിച്ച് കാഴ്ച ശരിയാക്കാവുന്നതാണ്. കണ്ണ് മാറ്റിവെയ്ക്കൽ എന്നാൽ കണ്ണുമുഴുവനായി മാറ്റിവെയ്ക്കുക എന്നൊരു ധാരണയുണ്ടായേക്കാമെങ്കിലും, കണ്ണിന്റെ ഏതെങ്കിലും ഒരു ഭാഗം മാത്രം മാറ്റിവെയ്ക്കുകയാണ് ചെയ്യുക. സാധാരണയായി കണ്ണിന്റെ കോർണിയയിൽ ഉണ്ടാകുന്ന കേടുകളെ തുടർന്നാണ് കണ്ണ് മാറ്റിവെയ്ക്കൽ നടത്തുന്നത്. 

ഒരാളുടെ അതാര്യമായതോ മങ്ങിയതോ മറ്റേതെങ്കിലും തരത്തിൽ കേടുവന്നതോ ആയ കോർണിയയ്ക്കു പകരം നേത്രദാതാവിന്റെ കേടില്ലാത്ത കോർണിയ തുന്നിച്ചേർത്താണ് കോർണിയ മാറ്റിവെയ്ക്കൽ സാധ്യമാക്കുന്നത്. 

ചിലയാളുകളിൽ അപകടം മൂലമോ, രോഗങ്ങളാലോ വിട്രിയസ് ദ്രവം കലങ്ങിപ്പോയാൽ അത് കാഴ്ചയെ ബാധിക്കുന്നതാണ്. ആ ദ്രവത്തിനു പകരം നേത്രദാതാവിന്റെ ശുദ്ധവും അവികലുമായ വിട്രിയസ് ദ്രവം സ്വീകരിച്ച് കാഴ്ച ശരിയാക്കാവുന്നതാണ്.

കേടുവന്ന ദൃഢപടലത്തിനു പകരം ദാതാവിൽ നിന്നും ആരോഗ്യമുള്ള ദൃഢപടലം സ്വീകരിച്ചും കാഴ്ച്ചശരിയാക്കാറുണ്ട്.


</doc>
<doc id="358356" url="https://ml.wikipedia.org/wiki?curid=358356" title="റ്റിപ്പി">
റ്റിപ്പി

റ്റിപ്പി (റ്റിപ്പീ അഥവാ റ്റീപ്പീ)) വടക്കേ അമേരിക്കയിലെ തദ്ദേശീയ ഇന്ത്യൻ വർഗ്ഗക്കാർ  (നേറ്റീവ് ഇന്ത്യൻസ്) താമസിക്കാൻ ഉപയോഗിച്ചിരുന്ന പരമ്പരാഗത കോൺ ആകൃതിയിലുള്ള കൂടാരമാണ്. ഇതു നിർമ്മിക്കുന്നത് പ്രധാനമായി മൃഗത്തോലും മരക്കാലുകളും ഉപയോഗിച്ചാണ്. ഇവയുടെ ഏറ്റവും മുകളിലായി പുക പുറത്തു പോകാനും വായു കടക്കാനുമായുള്ള അടപ്പുകളുമുണ്ടാകും.  അമേരിക്കൻ ഇന്ത്യക്കാർ ഇക്കാലത്തും ആചാരാനുഷ്ടാനങ്ങളുടെ ഭാഗമായി റ്റിപ്പികൾ ഉപയോഗിക്കാറുണ്ട്.


</doc>
<doc id="358362" url="https://ml.wikipedia.org/wiki?curid=358362" title="മിൻഗ്രേലിയൻ ജനങ്ങൾ">
മിൻഗ്രേലിയൻ ജനങ്ങൾ

ജോർജിയൻ ജനതയിൽ ഉൾപ്പെട്ട ഒരു ഉപവിഭാഗമാണ് മിൻഗ്രേലിയൻ ജനങ്ങൾ. ജോർജിയയുടെ പടിഞ്ഞാറൻ പ്രവിശ്യയായ സമെഗ്രിലോ (നേരത്തെ ഒഡീഷി എന്ന പേരിലാണ് അറിയപ്പെട്ടിരുന്നത്.)മേഖലയിലാണ് ഇവർ പ്രധാനമായും വസിക്കുന്നത്. 
1991ൽ ജോർജിയയിൽ നിന്ന് സ്വാതന്ത്ര്യം പ്രഖ്യാപിച്ച, കരിങ്കടലിന്റെ കിഴക്കു വടക്കു ഭാഗത്ത് സ്ഥിതിചെയ്യുന്ന അബ്ഖാസിയയിലും ജോർജിയയുടെ തലസ്ഥാനമായ റ്റ്ബിലിസിലും ഇവർ താമസിച്ചുവരുന്നുണ്ട്. 1930ന് മുൻപുള്ള സോവിയറ്റ് സെൻസസിൽ ഈ ജനവിഭാഗങ്ങളെ വംശീയ വിഭാഗമായിട്ടാണ് ഉൾപ്പെടുത്തിയിട്ടുള്ളത്. മിൻഗ്രേലിയൻ എന്ന ഭാഷയാണ് ഇവർ സംസാരിക്കുന്നത്. എന്നാൽ, ഈ ജനവിഭാഗങ്ങളിൽ മിക്കവരും ജോർജിയൻ ഭാഷ സംസാരിക്കുന്നവരാണ്. മിൻഗ്രേലിയൻ ഭാഷയും ജോർജിയൻ ഭാഷയും കാർട്‌വേലിയൻ ഭാഷാ കുടുംബത്തിലെ അംഗങ്ങളാണ്.

ബിസി രണ്ടാം നൂറ്റാണ്ടിൽ ടോളമി ഇവരെ കോൾഷിസ് ജനങ്ങൾ എന്നാണ് രേഖപ്പെടുത്തിയിരിക്കുന്നത്. കരിങ്കടലിന്റെ തീരത്ത് നിലനിന്നുരുന്ന പുരാതന രാജവംശമാണ് കോൽഷിസ്. ഇന്നത്തെ പശ്ചിമ ജോർജിയയിലാണ് ഇപ്പോൾ ഈ പ്രദേശം.
മധ്യ കാലഘട്ടത്തിന്റെ തുടക്കത്തിൽ മിൻഗ്രേലിയൻസ് രാജാധിപത്യ വർഗ്ഗവും ക്രൈസ്തവ പുരോഹിത വിഭാഗവുമായിരുന്നു. പിന്നീട് ഇവർ സാധാരണക്കാരായി. 19ആം നൂറ്റാണ്ടിൽ റഷ്യൻ സാമ്രാജ്യത്തോട് കൂട്ടി ചേർക്കുന്നതുവരെ മിൻഗ്രേലിയ സ്വയം ഭരണ പ്രദേശമായിരുന്നു.
റഷ്യൻ സാമ്രാജ്യവും ആദ്യകാല സോവിയറ്റ് യൂനിയന്റേയും സെൻസസിൽ ഈ ജനവിഭാഗങ്ങളെ പ്രത്യേക വംശീയ വിഭാഗമായിട്ടാണ് പരിഗണിച്ചിരുന്നത്. 1930കളിൽ ഇവർ ജോർജിയൻ ജനത എന്ന ഒരൊറ്റ ഗാറ്റഗറിയിൽ ഉൾപ്പെടുത്തി. 
സ്വതന്ത്ര ജോർജിയയുടെ പ്രഥമ പ്രസിഡന്റായിരുന്ന സ്‌വിയാദ് ഗംസകുർദിയ - Zviad Gamsakhurdia (1939-1993) മെഗ്രേലിയൻ വംശജനായിരുന്നു.


</doc>
<doc id="358372" url="https://ml.wikipedia.org/wiki?curid=358372" title="വർദ്ധ ചുഴലിക്കാറ്റ്">
വർദ്ധ ചുഴലിക്കാറ്റ്

2016 ഡിസംബറിൽ ചെന്നൈയിൽ വീശിയടിച്ച ചുഴലിക്കാറ്റാണ് വർദ്ധ. "ചുവന്ന പനിനീർ പൂവ് " എന്നാണ് ഇതിന്റെ അർഥം. ഉഷ്ണമേഖല പ്രദേശത്തെ സമുദ്രത്തിനു മീതെ രൂപപ്പെടുന്ന ന്യൂനമർദം ആണ് ചുഴലിക്കാറ്റ് ഉണ്ടാവാൻ കാരണം.


</doc>
<doc id="358384" url="https://ml.wikipedia.org/wiki?curid=358384" title="മനുഷ്യത്തോട്ടം">
മനുഷ്യത്തോട്ടം

ഇത് ഒരു ഔഷധത്തോട്ടമാണ്. മനുഷ്യ ശരീരത്തിലെ വിവിധ അവയവങ്ങളുടെ സംരക്ഷണത്തിനാവശ്യമായ ഔഷധ സസ്യങ്ങൾ നട്ട് സംരക്ഷിക്കുന്ന രീതിയാണിത്. മനുഷ്യ ശരീരത്തിന്റെ മാത്യകയിൽ തന്നെയാണ് തോട്ടം തയ്യാറാക്കുന്നത്. ഓരോ അവയവത്തിന്റെ സ്ഥാനത്തും ആ അവയവത്തിന്റെ സംരക്ഷണത്തിന് വേണ്ടുന്ന ഔഷധ സസ്യങ്ങൾ നട്ടുവളർത്തുന്നു.

Oushadhassdhishtitha Manushyathottam. published by Associate Dean, College ofAgriculture, padnekkad

</doc>
<doc id="358389" url="https://ml.wikipedia.org/wiki?curid=358389" title="മാർവിൻ ഗയെ">
മാർവിൻ ഗയെ

ഒരു അമേരിക്കൻ ഗായകനും ഗാനരചയിതാവും സംഗീത സംവിധായകനുമാണ് മാർവിൻ പെന്റസ് ഗയെ,ജൂനിയർ .. "പ്രിൻസ് ഓഫ് മോടോൺ", "പ്രിൻസ് ഓഫ് സോൾ" എന്നീ പേരുകളിൽ അറിയപ്പെടുന്ന മാർവിൻ ഗയെ സമകാലിക ആർ&ബി സംഗീത ശൈലിയുടെ ശാഖകളായ ക്വയ്റ്റ് സ്റ്റോർമ്, നിയോ സോൾ തുടങ്ങിയവയെ വളരെയധികം സ്വാധിനിച്ചിട്ടുണ്ട്. .

1984 ഏപ്രിൽ ഒന്നിന് ഗയെയുടെ പിതാവ് മാർവിൻ ഗയെ,സീനിയർ അദ്ദേഹത്തെ അവരുടെ ഗൃഹത്തിൽ വെച്ച് വെടിവെച്ചു കൊലപ്പെടുത്തി.. ഗയെയുടെ മരണത്തിനു ശേഷം വിവിധ സ്ഥാപനങ്ങൾ വിവിധ പുരസ്കാരങ്ങൾ നൽകി ആദരിച്ചിട്ടുണ്ട്.ഗ്രാമി ലൈഫ്ടൈം അച്ചീവ്മെന്റ് പുരസ്കാരം, ദ റിഥം ആൻഡ് ബ്ലൂസ് ഹോൾ ഓഫ് ഫെയിം സോങ്ങ് റൈറ്റേഴ്സ് ഹോൾ ഓഫ് ഫെയിം,റോക്ക് ആൻഡ് റോൾ ഹോൾ ഓഫ് ഫെയിം എന്നിവ അതിൽ പെടുന്നു..


</doc>
<doc id="358394" url="https://ml.wikipedia.org/wiki?curid=358394" title="പ്ലാസ്റ്റിക് ബാങ്ക് നോട്ടുകൾ">
പ്ലാസ്റ്റിക് ബാങ്ക് നോട്ടുകൾ

പ്ലാസിറ്റിക് ബാങ്ക് നോട്ട് , പോളിമർ കറൻസി (polymer currency, plastic bank note )എന്നും അറിയപ്പെടുന്നു.
കടലാസ്സിനു പകരം പോളിമറുകൾ , വിശിഷ്യ biaxially oriented polypropylene ഉപയോഗിച്ച് നിർമ്മിച്ചിരിക്കുന്ന കറൻസികളാണ് പ്ലാസിക് നോട്ടുകൾ.പരമ്പരാഗത കടലാസ്സുകളിൽ സാധ്യമാകാത്ത അനവധി സുരക്ഷാ ക്രമീകരണങ്ങൾ അടങ്ങിയിരിക്കുന്നതും ധാരാളം കാലം ഈട് നിൽക്കുന്നതുമാണ് പോളിമർ കറൻസികൾ. മെറ്റാമെറിക് ഇങ്ക് (metameric inks) എന്ന മഷി സംവിധാനമാണ് സുരക്ഷ നൽകുന്നത്. ധാരാളം കാലം ഈട് നിൽക്കുന്നതിനാൽ പാരിസ്ഥിതിക അഘാതവും, ഉല്പാദന/വിതരണ ചെലവും ഗണ്യമായി കുറയുന്നു എന്നതും പോളിമർ കർൻസിയുടെ ശ്രേഷ്ഠതയാണ്.

ആസ്ട്രേലിയ ആണ് ആദ്യമായി പോളിമർ കറൻസി പരീക്ഷിച്ച രാജ്യം. 1988ൽ രാജ്യത്തിന്റെ ഇരുനൂറാം വാർഷിക ആഘോഷ വേളയിലാണ് ലോകത്തിൽ ആദ്യമായി ഒരു പ്ലാസിറ്റിക് ബാങ്ക് നോട്ട് ഇറങ്ങുന്നത്.
1996ൽ ആസ്ട്രേലിയ പൂർണ്ണമായും പോളിമറിലേക്ക് മാറി.



</doc>
<doc id="358395" url="https://ml.wikipedia.org/wiki?curid=358395" title="മൂന്നാർ ഇലത്തവള">
മൂന്നാർ ഇലത്തവള

ഇന്ത്യയിലെ തെക്കൻ പശ്ചിമഘട്ടമേഖലയിൽ ദേവികുളം മലമ്പാതപ്രദേശത്ത് പ്രത്യേകിച്ചും മൂന്നാറിൽ മാത്രം കാണപ്പെടുന്ന രഹക്കോഫോറീഡെ കുടുംബത്തിൽപ്പെടുന്ന ഒരു തദ്ദേശിയമായ ഒരിനം തവളയാണ് മൂന്നാർ ഇലത്തവള "Raorchestes munnarensis" (Munnar bush frog). ഗുരുതരമായ വംശനാശഭീഷണി നേരിട്ടുകൊണ്ടിരിക്കുന്ന ഒരു പശ്ചിമഘട്ട തവള സ്പീഷ്യസ്സാണിത്.

ഇവ പശ്ചിമഘട്ടത്തിലെ മലമ്പാതയോട് ചേർന്ന വനപ്രദേശങ്ങളിലും രണ്ടാം തരം കാടുകളുമടകങ്ങുന്ന ഒരു ചെറിയ പ്രദേശത്ത് (20  ചതുരശ്ര കിലോമീറ്റർ താഴെ) മാത്രമാണ് കാണപ്പെടുന്നത്. ഇവ ചായത്തോട്ടങ്ങൾക്ക് വളരെ അടുത്താണ് കാണപ്പെടുന്നതെങ്കിലും തോട്ടങ്ങൾക്കുള്ളിൽ കാണപ്പെടുന്നില്ല. ഇവയുടെ പ്രജനനം നേരിട്ടുള്ള വികസാനത്തിലൂടെയാണ്.  മുൻപ് വനമായിരുന്ന പ്രദേശത്തിന്റെ നാശമാണ് ഈ ജീവിയിനത്തിന്റെ സ്വാഭാവിക ആവാസവ്യവസ്ഥ നഷ്ടപ്പെടുന്നതിന് കാരണം.


</doc>
<doc id="358416" url="https://ml.wikipedia.org/wiki?curid=358416" title="ഷിറിയ">
ഷിറിയ

കേരളത്തിലെ കാസർഗോഡ് ജില്ലയിലുള്ള ഒരു ഗ്രാമമാണ് ഷിറിയ. മഞ്ചേശ്വരം നിയോജകമണ്ഡലത്തിന്റെ കീഴിലാണ് ഈ ഗ്രാമം ഉൾപ്പെടുന്നത്. 

ഷിറിയയിലെ റോഡ് മംഗലാപുരത്തേക്കുള്ള ദേശീയപാത 66 മായി ബന്ധപ്പെട്ടു കിടക്കുന്നു. മംഗലാപുരം - പാലക്കാട് ലൈനിൽ വരുന്ന മഞ്ചേശ്വരം ആണ് സമീപത്തുള്ള റയിൽവേ സ്റ്റേഷൻ. വിമാനത്താവളം മംഗലാപുരത്തുണ്ട്

വൈവിധ്യമായ ഭാഷകൾ ഉപയോഗിക്കുന്ന പ്രദേശമാണ് ഷിറിയ. മലയാളം, കന്നട, തുളു, ബ്യാരി ഭാഷ, കൊങ്കണി എന്നീ ഭാഷകൾ സാധാരണയായി ഇവിടെയുള്ള ജനങ്ങൾ ഉപയോഗിക്കുന്നു.കുടിയേറ്റ തൊഴിലാളികൾ തമിഴും ഹിന്ദിയുമാണ് സംസാരിക്കുന്നത്. 


</doc>
<doc id="358419" url="https://ml.wikipedia.org/wiki?curid=358419" title="പള്ളിക്കര, കാസർഗോഡ്">
പള്ളിക്കര, കാസർഗോഡ്

പള്ളിക്കര, കാസർഗോഡ് ജില്ലയിലെ ഒരു ദേശീയ പ്രാധാന്യമുള്ള വിദേശസഞ്ചാരകേന്ദ്രമായ ബേക്കൽ കോട്ട സ്ഥിതിചെയ്യുന്ന കടലോര ഗ്രാമമാണ്. മണൽപ്രദേശമായ കടൽത്തീരത്ത് പുകയില കൃഷിചെയ്തുവരുന്നു. കേരളത്തിൽ പുകയില കൃഷിചെയ്യുന്ന അപൂർവ്വം പ്രദേശങ്ങളിലൊന്നാണ് പള്ളിക്കര. 

പാലക്കാട്-മംഗലാപുരം റെയിൽപ്പാത ഇതുവഴി കടന്നുപോകുന്നു. അറബിക്കടലിനു വളരെയടുത്തായാണ് റെയിൽപ്പാത നിർമ്മിച്ചിരിക്കുന്നത്. പ്രധാന വിനോദസഞ്ചാരകേന്ദ്രമായ ബേക്കൽ കോട്ട ഈ പാതയിലൂടെ കടന്നുപോകുന്നവർക്കു കാണാനാകും. 
പള്ളിക്കരയിൽ ഒരു ചെറു റയിൽവേ സ്റ്റേഷൻ ഉണ്ട്. ഇത് ബേക്കൽക്കോട്ടയിലേയ്ക്കു പോകുന്നവർക്ക് ഉപകാരപ്രദമാണ്. എങ്കിലും റോഡുവഴി ബേക്കലിൽ എത്തുന്നതാണുത്തമം. കോട്ടിക്കുളം എന്ന സ്ഥലത്തും ഒരു റെയിൽവേ സ്റ്റേഷൻ ഉണ്ട്. 
മലയാളം പ്രധാന ഭാഷയാണ്. 


</doc>
<doc id="358424" url="https://ml.wikipedia.org/wiki?curid=358424" title="ബ്രുണിയേസീ">
ബ്രുണിയേസീ

സപുഷ്പികളിൽപ്പെടുന്ന ഒരു സസ്യകുടുംബമാണ് ബ്രുണിയേസീ (Bruniaceae).  ദക്ഷിണാഫ്രിക്കയിൽ വളരുന്ന ഒരു തരം കുറ്റിച്ചെടികളാണ് ഈ കുടുംബത്തിൽ ഉൾപ്പെടുന്നത്.

ഈ സസ്യകുടുംബത്തിൽ 12 ജീനസ്സുകളിലായി ഏകദേശം 75 സ്പീഷിസുകളാണുള്ളത്.:


</doc>
<doc id="358425" url="https://ml.wikipedia.org/wiki?curid=358425" title="പ്ലാനറ്റ് എർത്ത് II">
പ്ലാനറ്റ് എർത്ത് II

2016 ൽ ബിബിസി നിർമിച്ച ഒരു നേച്ചർ ഡോക്യുമെന്ററി പരമ്പര ആണ് പ്ലാനറ്റ് എർത്ത് II (പ്ലാനറ്റ് എർത്ത് 2). 2006 ൽ സംപ്രേഷണം ചെയ്ത പ്ലാനറ്റ് എർത്ത് എന്ന പരമ്പരയുടെ തുടർച്ചയാണ് ഈ പരമ്പര. സർ ഡേവിഡ് ആറ്റൻബറോ ആണ് പരമ്പരയുടെ അവതരണവും ആഖ്യാനവും നിർവഹിച്ചിരിക്കുന്നത്. ഹാൻസ് സിമ്മെർ പശ്ചാത്തല സംഗീതം നൽകി. 

നവംബർ 6, 2016 ന് പരമ്പര ബിബിസി വൺ, ബിബിസി വൺ എച്ച്ഡി എന്നീ ചാനലുകളിലൂടെ യുകെയിൽ അവതരിപ്പിക്കപ്പെട്ടു. അൾട്രാ ഹൈ ഡിഫെനിഷനിൽ (4K) യിൽ നിർമ്മിക്കപ്പെട്ട ആദ്യ ബിബിസി ടെലിവിഷൻ പരമ്പരയാണ് പ്ലാനറ്റ് എർത്ത് II.

2013 ൽ പ്രഖ്യാപിക്കപ്പെട്ട പരമ്പരയുടെ പേര് വൺ പ്ലാനറ്റ് എന്നാണ് ആദ്യം നല്കിയിരുന്നതെങ്കിലും പിന്നീട് പ്ലാനറ്റ് എർത്ത് II എന്ന് തിരുത്തുകയായിരുന്നു. ആദ്യ പരമ്പരയുടെ ട്രെയിലറിൽ ഉപയോഗിച്ചിട്ടുള്ള സംഗീതം തന്നെയാണ് പുതിയ പരമ്പരയുടെ ട്രെയിലറിലും ഉപയോഗിച്ചിട്ടുള്ളത്. 

2006 ലെ ആദ്യ പരമ്പര ഹൈ ഡെഫിനിഷൻ സാങ്കേതികവിദ്യ ഉപയോഗിച്ച് ചിത്രീകരിച്ച ആദ്യ നേച്ചർ ഡോക്യൂമെന്ററികളിൽ ഒന്നാണ്. അൾട്രാ ഹൈ ഡെഫിനിഷൻ (4K), മികച്ച കാമറ സ്ഥിരത, വിദൂര ചിത്രീകരണം,ഡ്രോൺ ഉപയോഗിച്ചുള്ള ചിത്രീകരണം എന്നിങ്ങനെ പിൽകാലത്തുണ്ടായ സാങ്കേതികവിദ്യകളെല്ലാം പ്ലാനറ്റ് എർത്ത് II യിൽ പ്രയോജനപ്പെടുത്തിയിട്ടുണ്ട്. 


</doc>
<doc id="358444" url="https://ml.wikipedia.org/wiki?curid=358444" title="മെതിയന്ത്രം">
മെതിയന്ത്രം

ഇത് ഒര‌ു കാർഷികോപകരണമാണ്. ചെടിയിൽ (കതിരിൽ) നിന്നും ധാന്യം വേർതിരിക്കുവാനാണ് മെതിയന്ത്രം ഉപയോഗിക്കുന്നത്.ഇന്ധനോർജം വൈദ്യുതോർജം എന്നിവ    ഉപയോഗിച്ചാണ് മെതിയന്ത്രം പ്രവർത്തിപ്പിക്ക‌ുന്നത്.ഇതിന്റെ പ്രവർത്തനം വളരെ ചിലവ‌ു കുറഞ ഒന്നാണ്. നെൽകൃഷിയ‌ുടെ കാര്യക്ഷമത വർദ്ധിപ്പിക്ക‌ുവാൻ ഈ യന്ത്രം സഹായിക്ക‌ുന്നു. നെല്ല‌ു കൂടാതെ ഗോതമ്പ്, ചോളം, ബാർളി, സൊർഗ്ഗം തുടങ്ങിയ വിള‍‍‍‍കളിലും മെതിയന്ത്രം ഉപയോഗിക്ക‌ുന്നു.

മെതിയെന്ത്രങ്ങൾ  രണ്ടു തരം ,

1 .ബഹുവിള മെതിയന്ത്രം 

2 .നെല്ലു മെതിയന്ത്രം 

കൊയ്ത കറ്റകൾ മെതിച്ചെടുക്കുക എന്നത് ചിലപ്പോഴെങ്കിലും കൊയ്‌ത്തിനേക്കാൾ ദുഷ്‌കരമാകാറുണ്ട്. പ്രത്യേകിച്ചു പ്രതികൂല കാലാവസ്ഥയിൽ പ്രാപ്‌തി കൂടിയ തരം മെതിയെന്ത്രങ്ങൾ ഈ സാഹചര്യത്തിൽ ഏറെ പ്രസക്തമാണ്. ആണിപ്പല്ലുകൾ പിടിപ്പിച്ച ത്രഷിങ് സിലിണ്ടർ ആണ് ഇതിന്റെ പ്രധാന ഭാഗം. കറ്റകൾ ഇടുന്നതിനുള്ള ഫീഡിങ്, പാറ്റുന്നതിനുള്ള ബോവറുകൾ, അരിപ്പകൾ തുടങ്ങിയവയാണ് പ്രധാന ഭാഗങ്ങൾ. യന്ത്രത്തിനുള്ളിലേക്ക്‌ ഇട്ടുകൊടുക്കുന്ന കറ്റകൾ സിലിണ്ടറിന്റെ ഒരറ്റത്തുനിന്നു മറ്റേ അറ്റം വരെ നീങ്ങുന്നതിനിടയിൽ സിലിണ്ടറിനും കോൺകെവിനുമിടയിൽ ഞെരുക്കപ്പെടുകയും അതോടൊപ്പം മൂന്നിലധികം പ്രാവശ്യം സിലിണ്ടറിനൊപ്പം കറക്കപ്പെടുകയും ചെയ്യും . ധാന്യം പൂർണ്ണമായും വേർതിരിക്കപ്പെട്ട വൈയ്‌ക്കോൽ പുറത്തേക്കും ബോവറുകളുടെ സഹായത്തോടെ വൃത്തിയാക്കപ്പെട്ട ധാന്യം സംഭരണസ്ഥലത്തേക്കും വീഴുന്നു .


1 . കേരള അഗ്രോ ഇൻഡസ്ട്രീസ് കോർപറേഷൻ 

2 . കുമാർ ഇൻഡസ്ട്രീസ്

3 . കേരള അഗ്രോ മെഷിനറി കോർപറേഷൻ 

4 . റെയിഡ്‌കോ കേരള ലിമിറ്റഡ്


</doc>
<doc id="358445" url="https://ml.wikipedia.org/wiki?curid=358445" title="മകൻ എന്റെ മകൻ">
മകൻ എന്റെ മകൻ

1985ൽ പുറത്തിറങ്ങിയ മലയാള ചലച്ചിത്രമാണ് മകൻ എന്റെ മകൻ. ജെ. ശശികുമാർസംവിധാനം ചെയ്ത ഈ ചിത്രം എം ഡി രത്മമ്മയുടെ കഥ ക്ക് സലിം ചേർത്തല സംഭാഷണം എഴുതി ജോയ് തോമസ് നിർമ്മിച്ചതാണ്. മമ്മുട്ടി,രാധിക,ബഹദൂർ,സുകുമാരി തുടങ്ങിയവർ അഭിനയിച്ചിരിക്കുന്നു. പൂവച്ചൽ ഖാദർരചിച്ച് വരികൾക്ക് ജോൺസൺസംഗീതം നൽകിയിരിക്കുന്നു. . 


പൂവച്ചൽ ഖാദർരചിച്ച് വരികൾക്ക് ജോൺസൺസംഗീതം നൽകിയിരിക്കുന്നു.. 



</doc>
<doc id="358450" url="https://ml.wikipedia.org/wiki?curid=358450" title="മംഗോ ലീഫ് വെബ്ബർ">
മംഗോ ലീഫ് വെബ്ബർ

മാവിലെ പ്രധാനപ്പെട്ട ഒരു കീടമാണ് വലകെട്ടിപ്പ‌ുഴ‌ു. ഇവ മാവിന്റെ തളിരിലകളിൽ വല കെട്ടുകയും തിന്നുകയും ചെയ്യുന്നു. ചെറിയ പുഴുക്കൾ കൂട്ടത്തോടെ ഇലകളുടെ പ്രതലം കരണ്ടു തിന്നുന്നു. വലിയ പുഴുക്കളാകട്ടെ മുഖ്യസിരകൾ ഒഴികെ ബാക്കി ഭാഗങ്ങൾ തിന്നുന്നു. ആക്രമണം കാരണം വല കെട്ടിയ ഇലകൾ തവിട്ടു നിറമാവുകയും ഉണങ്ങുകയും ചെയ്യുന്നു. ചെറിയ തൈകൾക്കു (ആദ്യത്തെ 4 -5 വർഷങ്ങളിൽ) ഏറെ ദോഷകരം.

ബാസിലസ് തുറിഞ്ചിയെൻസിസ്‌ @ 20 മില്ലിഗ്രാം / ലി. തളിക്കുക .
കീടാക്രമണം രുക്ഷമാണെങ്കിൽ ക്വിനാൽഫോസ് @ 2 മില്ലി ലി./ലി. അല്ലെങ്കിൽ അസറ്റാഫ് @ 2 മില്ലി ലി /ലി. ജൂലൈ അവസാന വാരം മുതൽ 15 ദിവസം ഇടവിട്ട് മൂന്നു തവണ തളിക്കുക.
]Management of Mango leaf Webber.pdf

</doc>
<doc id="358453" url="https://ml.wikipedia.org/wiki?curid=358453" title="സൈലെപ്റ്റ ഡെറോഗേറ്റ">
സൈലെപ്റ്റ ഡെറോഗേറ്റ

=ഇലചുരുട്ടിപ്പുഴു=
ഇത് വെണ്ടയിലും പരുത്തിയിലും ചെമ്പരത്തിയിലും കാണപ്പെടുന്നു.

പച്ച നിറത്തിലുള്ള പുഴുക്കൾ ഇല കോണാകൃതിയിൽ ചുരുട്ടി അതിനുള്ളിലിരുന്ന് ഇലയുടെ ഭാഗങ്ങൾ തിന്നുന്നു.


</doc>
<doc id="358460" url="https://ml.wikipedia.org/wiki?curid=358460" title="ലാസ് ജനങ്ങൾ">
ലാസ് ജനങ്ങൾ

കാർട്‌വേലിയൻ ഭാഷകൾ സംസാരിക്കുന്ന ഒരു വംശീയ ജനവിഭാഗമാണ് ലാസ് ജനങ്ങൾ. തുർക്കിയുടെ ജോർജിയയുടെയും സമീപത്ത് കരിങ്കടൽ തീരത്താണ് ഈ ജനവിഭാഗം അധികമായും വസിക്കുന്നത്. 45,000 മുതൽ 1.6 ദശലക്ഷം വരെയാണ് ഇവരുടെ ജനസംഖ്യ കണക്കാക്കുന്നത്. തുർക്കിയുടെ വടക്കുകിഴക്കൻ ഭാഗത്താണ് ലാസ് ജനങ്ങൾ കൂടുതലായി താമസിക്കുന്നത്.
ലാസ് ഭാഷയാണ് ഇവർ സംസാരിക്കുന്നത്. കാർട്‌വേലിയൻ ഭാഷ കുടുംബത്തിൽ ഉൾപ്പെട്ട ഭാഷയാണ് ലാസ്. വംശനാശ ഭീഷണി നേരിട്ടുകൊണ്ടിരിക്കുന്ന ഭാഷകളുടെ ഗണത്തിലാണ് യുനെസ്‌കോ ലാസ് ഭാഷയെ ഉൾപ്പെടുത്തിയിരിക്കുന്നത്. 2001ലെ സെൻസസ് പ്രകാരം 130,000 മുതൽ 150,000 വരെ ജനങ്ങൾ ഈ ഭാഷ സംസാരിക്കുന്നുണ്ടെന്നാണ് കണക്ക്.


</doc>
<doc id="358461" url="https://ml.wikipedia.org/wiki?curid=358461" title="ആ നേരം അല്പദൂരം">
ആ നേരം അല്പദൂരം

ശ്രീ മുരുകാലയ ഫിലിംസിന്റെ ബാനറിൽ ഇ. കെ ത്യാഗരാജൻ നിർമ്മിച്ച് തമ്പി കണ്ണന്താനം കഥ്, തിരക്കഥ് സ്ംഭാഷണം എഴുതി സംവിധാനം ചെയ്ത് 1985ൽ പുറത്തിറങ്ങിയ ചിത്രമാണ് ആ നേരം അല്പദൂരം (English: ). ഈ ചിത്രത്തിൽ മമ്മുട്ടി, ജോസ് പ്രകാശ്, മണവാളൻ ജോസഫ്, സിദ്ദീഖ് തുടങ്ങിയവർ നടിച്ചിരിക്കുന്നു. പൂവച്ചൽ ഖാദരിന്റെവരികൾക്ക് ജോൺസൺ സംഗീതം നൽകിയിരിക്കുന്നു.


ഈ ചിത്രത്തിൽ പൂവച്ചൽ ഖാദരിന്റെവരികൾക്ക് ജോൺസൺ സംഗീതം നൽകിയിരിക്കുന്നു. 



</doc>
<doc id="358468" url="https://ml.wikipedia.org/wiki?curid=358468" title="അദ്ധ്യായം ഒന്നു മുതൽ">
അദ്ധ്യായം ഒന്നു മുതൽ

ജോൺപോളിന്റെ രചനയിൽ സത്യൻ അന്തിക്കാട് സംവിധാനം ചെയ്ത് 1985ൽ പുറത്തിറങ്ങിയ സിനിമയാണ് അധ്യായം ഒന്നു മുതൽ . ഈ ചലച്ചിത്രത്തിൽ മാധവി, മോഹൻ ലാൽ, എം.ജി. സോമൻ, ബാലൻ കെ നായർ, കവിയൂർ പൊന്നമ്മ വേണു നാഗവള്ളി ,ബഹദൂർ.തുടങ്ങിയവർ അഭിനയിച്ചിരിക്കുന്നു. എം ഡി രാജേന്ദ്രന്റെ വരികൾക്ക് ജെറി അമൽദേവ്‍‍ സംഗീതം നൽകിയിരിക്കുന്നു. 

ഒരു തറവാട്ടിൽ അംഗമായ സീത തന്റെ അപ്പച്ചിയുടെ മകനായ വിഷ്ണുമുമായി സ്നേഹത്തിലാണ്. പക്ഷേ അവളുടെ അച്ഛൻ കേശവക്കുറുപ്പ് താഴ്നജാതിയിലെ വിവാഹത്തിനു സമ്മതിക്കുന്നില്ല. അവളുടെ ഇഷ്ടത്തിനു വിരുദ്ധമായി ബാങ്ക് ജീവനക്കാരനുമായി വിവാഹിതയാകുന്നു. അവൾ ഒരുവിധം പൊരുത്തപ്പെട്ടുവരുമ്പോഴെക്കും അയാൾ ഒരു വഴിയപകടത്തിൽ മരണപ്പെടുന്നു. പിന്നീട അച്ഛൻ നാരായണൻ എന്ന രണ്ട് മക്കളുള്ള വിഭാര്യനുമായി വിവാഹം ഉറപ്പിക്കുന്നു. അവൾ ഒരുവിധം അയാളുടെ മക്കളുമായി കഴിയുന്നു. ഹൃദ്രോഗിയായ അയാൾ മരിക്കുന്നു. നാരായണന്റെ സഹോദരിയുടെ ശല്യം സഹിക്കാതെ അവൾ വീടു വിടുന്നു. അവൾ വിഷ്ണുവിനെ വിവാഹം കഴിക്കുന്നു.


എം ഡി രാജേന്ദ്രന്റെ വരികൾക്ക് ജെറി അമൽദേവ് സംഗീതം നൽകിയിരിക്കുന്നു


</doc>
<doc id="358469" url="https://ml.wikipedia.org/wiki?curid=358469" title="ഡേവിഡ് ഗട്ട">
ഡേവിഡ് ഗട്ട

ഒരു ഫ്രഞ്ച് ഡിജെയും സംഗീത സംവിധായകനും ഗാന രചയിതാവുമാണ് ഡേവിഡ് ഗട്ട (; ജനനം നവംബർ 7 1967).ഇലക്ട്രോണിക് ഡാൻസ് മ്യൂസിക്കിലേക്ക് (EDM) കടന്ന ആദ്യ ഡിജെമാരിൽ ഒരാളായ ഡേവിഡ് "ഗ്രാന്റ് ഫാദർ ഓഫ് ഇഡിഎം" എന്നാണറിയപ്പെടുന്നത്.

ലോകമെമ്പാടുമായി 3.9 കോടി ആൽബങ്ങൾ വിറ്റഴിച്ചിട്ടുള്ള ഡേവിഡിനെ 2011-ൽ ഡിജെ മാഗസിൽ ടോപ് 100 ഡിജെമാരിൽ ഒന്നാമനായി തിരഞ്ഞെടുത്തിട്ടുണ്ട്...


</doc>
<doc id="358479" url="https://ml.wikipedia.org/wiki?curid=358479" title="എടിഎം കാർഡ്">
എടിഎം കാർഡ്

ഒരു ധനകാര്യ സ്ഥാപനം പുറത്തിറക്കുന്ന,എ.ടി.എമ്മിൽ(automated teller machine) നിന്ന് പണം പിൻവലിക്കാനുള്ള കാർഡ് ആണ് എടിഎംകാർഡ്. അതുവഴി പണം നിക്ഷേപിക്കാനും പിൻവലിക്കാനും അക്കൗണ്ടിനെ പറ്റിയുള്ള വിവരങ്ങൾ അറിയാനും പറ്റും. ഈ കാർഡിനെ ബാങ്ക് കാർഡ്, എംഎസി(money access card),ക്ലയന്റ് കാർഡ്, കീ കാർഡ്, ക്യാഷ് കാർഡ് എന്നൊക്കെ പറയാറുണ്ട്. മിക്കവാറും കിഴിവ്കാർഡുകളും(Debit card) വായ്പ കാർഡുകളും (credit card) എടിഎം കാർഡുകളായി ഉപയോഗിക്കാം. എടിഎം കാർഡുമാത്രമായും വരുന്നുണ്ട്.

വായ്പ കാർഡുപയോഗിച്ച് പണം പിൻവലിച്ചാൽ അത് വ്യാപാര വിനിമയത്തിൽ നിന്ന് വേറെയായാണ് കണക്കാക്കുക, സാധാരണയായി ഇതിന് പിൻവലിച്ച തിയതി മുതൽ പലിശ ഈടാക്കാറുണ്ട്. സ്ഥാപനത്തിന്റെ എടിഎമ്മിൽ മറ്റു സ്ഥാപനങ്ങളുടെ എടിഎം കാർഡുകൾ ഉപയോഗിക്കാൻ അനുമതിയുണ്ട്.
വ്യാപാര സ്ഥാപനങ്ങളിൽ ഉപയോഗിക്കുന്ന പണം പിൻവലിക്കാൻ പറ്റാത്ത മിനി എടിഎമ്മുകളിലും ഇത്തരം കാർഡ് ഉപയോഗിക്കാവുന്നതാണ്. ഇത്തരം ടെർമിനലുകൾ വ്യാപാരസ്ഥലത്തെ ഇടപാടിന് ധന വിനിമയത്തിന് ഉപയോഗിക്കുന്നു. ref>"Cashless Scrip ATM Terminals"</ref>

ലണ്ടനിലെ ബാർക്ലെയ്സ് ആണ് 1967ൽ ആദ്യമായി എടിഎംകാർഡ് ഉപയോഗിച്ചത്.

കാന്തിക നാടയുള്ള കാർഡുകളുടെ വ്യാജ പകർപ്പ്കൾ ധാരാളമായതോടെ യൂറോപ്യൻ പേയ്മെന്റ് കൗൺസിൽ, 2003ൽ കാർഡ് ഫ്രോഡ് പ്രിവെൻഷൻ കൗൺസിൽ രൂപീകരിച്ചു. അവർ എല്ലാ എടിഎം കാർഡുകളും ചിപ്പും വ്യക്തിഗത തിരിച്ചറിയൽ നമ്പർ (PIN) ഉൾപ്പെടുത്തിയ സംവിധാനത്തിലേക്ക് 2010ഓടെ മാറാൻ പ്രതിജ്ഞാബദ്ധരായി. കാർഡുകൾക്കുള്ള SEPA മാസ്ട്രൊ കിഴിക്കൽ കാർഡുകളിൽ(Maestro debit card)നിന്നും കാന്തിക നാടകൾ മുഴുവനായി മാറ്റി.


</doc>
<doc id="358488" url="https://ml.wikipedia.org/wiki?curid=358488" title="വലിയ ഇലത്തവള">
വലിയ ഇലത്തവള

റാക്കോഫോറീഡെ കുടുംബത്തിൽപ്പെടുന്ന ഒരു തവളയാണ് പൊന്മുടിത്തവള (Raorchestes ponmudi). പശ്ചിമഘട്ടത്തിൽ മാത്രം കണ്ടുവരുന്ന തനതു സ്പീഷിസാണിത്.



</doc>
<doc id="358489" url="https://ml.wikipedia.org/wiki?curid=358489" title="യു.എൻ ഫ്രഞ്ച് ഭാഷ ദിനം">
യു.എൻ ഫ്രഞ്ച് ഭാഷ ദിനം

യുനെസ്കോയുടെ ആഭിമുഖ്യത്തിൽ 2010 മുതൽക്ക് എല്ലാവർഷവും മാർച്ച് 20ആം തീയതി ഫ്രഞ്ച് ഭാഷ ദിനമായി ആചരിച്ചു വരുന്നു. 
ബഹുഭാഷാ പരതയും, സാംസ്ക്കാരിക നാനാത്ത്വവും കൊണ്ടാടുക (celebrate multilingualism and cultural diversity) എന്നതാണ് ഈ ദിനാചരണത്തിന്റെ ലക്ഷ്യങ്ങളിൽ ഒന്ന്. ഐക്യരാഷ്ട്ര സഭയുടെ ആറ് ഔദ്യോഗിക ഭാഷകളെ തുല്യമായി കണ്ട് കൊണ്ട് അവയുടെ ഉപയോഗത്തെ യു.എൻ ശാഖാ സംഘടനകളിലുടനീളം പ്രോൽസാഹിപ്പിക്കുകയെന്നതും ലക്ഷ്യങ്ങളിൽ പെടുന്നു.
ഫ്രഞ്ച് ഭാഷ സംഘടനയായ Organisation internationale de la Francophonie ന്റെ സംസ്ഥാപനത്തിന്റെ 40ആം വാർഷികമായതിനാലാണ് മാർച്ച് 20 തിരഞ്ഞെടുത്തത്.


</doc>
<doc id="358505" url="https://ml.wikipedia.org/wiki?curid=358505" title="യാത്രക്കാരുടെ ശ്രദ്ധയ്ക്ക്‌">
യാത്രക്കാരുടെ ശ്രദ്ധയ്ക്ക്‌

2002ൽ ശ്രീനിവാസന്റെ കഥക്ക് സത്യൻ അന്തിക്കാട് സംവിധാനം ചെയ്ത സിനിമയാണ് യാത്രക്കാരുടെ ശ്രദ്ധക്ക്. ( ജയറാം, സൗന്ദര്യ , ഇന്നസെന്റ് എന്നിവർ പ്രധാനകഥാപാത്രങ്ങളെ അവതരിപ്പിക്കുന്നു. ഒന്നിച്ചു ജീവിക്കുന്ന ഭിന്നലിംഗത്തിൽ പെട്ട രണ്ട് പേരുടെ ഇഷ്ടാനിഷ്ടങ്ങളുടെ കഥയാണീത്. ഈ ചിത്രത്തിൽ കൈതപ്രത്തിന്റെ വരികൾക്ക് ജോൺസൺ സംഗീതം നൽകിയിരിക്കുന്നു

വഴിയിൽ വച്ച് പരിചയപ്പെട്ട രാമാനുജനും ജ്യോതിയും ചെന്നൈയിൽ ജൊലിക്കാരാണ്. അവർ ഒരുമിച്ച് താമസിക്കാൻ തുടങ്ങുന്നു. എല്ലാവരും അവർ ദമ്പതിമാരാണെന്നു കരുതുന്നു. നല്ല സുഹൃത്തുക്കളാകുന്നു. അവൾ ഡോ പ്രദീപുമായി വിവാഹം ഉറപ്പിച്ചവളാണ്. ഇതൊന്നുമറിയാതെ രാമാനുജൻ അവളെ സ്നേഹിച്ചുതുടങ്ങുന്നു. പോളേട്ടൻ പ്രോത്സാഹിപ്പിക്കുന്നു. അവൾ പ്രദീപുമായുള്ള നി
ശ്ചയത്തിന് നാട്ടിൽ പോകുന്നു. നിശ്ചയത്തലേന്ന് മദ്യപിച്ച പോളേട്ടൻ രാമന്റെ ഹൃദയവേദന പുറത്താക്കുന്നു. വിവാഹം മുടങ്ങുന്നു. ചെന്നെയിൽ ഒരുമിച്ചു താമസിക്കുന്നു എന്നതുകൊണ്ട് രാമാനുജനുമായി വിവാഹം ചെയ്യാൻ നിർബന്ധിതരാകുന്നു. 
ചെന്നെക്ക് മടങ്ങിയ ജോതി പക്ഷേ രാമാനുജനുമായി പിണങ്ങുന്നു. രാമാനുജൻ അവളെ ഇണക്കാൻ പലതരത്തിൽ ശ്രമിക്കുന്നു എങ്കിലും സമ്മതിക്കുന്നില്ല. രാമൻ നാട്ടിലേക്ക് മടങ്ങുന്നു. ഒരു ദിവസം പോൾ രാമന്റെ അമ്മ മരിച്ചിട്ടാണ് അയാൾ മടങ്ങിയതെന്നു പറയുമ്പോൾ ജ്യോതിക്ക് പശ്ചാത്താപമുണ്ടാകുന്നു. രാമൻ മടങ്ങുന്നത് ഡോ പ്രദീപുമായാണ്. ജോതി രാമന്റെ യഥാർത്ഥസ്നേഹം തിരിച്ചറിയുന്നു അവനോടൊത്തുതന്നെ താമസിക്കുന്നു.


ഈ പടം പൊതുവേ നല്ല അഭിപ്രായം ആണ് നേടിയത്. ഡക്കാൻ ഹറാൾഡിലെ വീണാപ്രദീപ് പറയുന്നു. " പുതിയ ആശയം, നല്ല അവതരണം. ഇന്നസന്റും ശ്രീനിവാസനും നൽകുന്ന നർമ്മത്തിനും പുതുമയുണ്ട്. നല്ല സംഗീത്ം പ്രേക്ഷകരെ മുഴുവൻ നേരം ആകർഷിക്കുന്നു."

ഈ ചിത്രത്തിൽ കൈതപ്രത്തിന്റെ വരികൾക്ക് ജോൺസൺ സംഗീതം നൽകിയ നാലു പാട്ടുകളുണ്ട്



</doc>
<doc id="358506" url="https://ml.wikipedia.org/wiki?curid=358506" title="തുടക്ക ക്രിറ്റേഷ്യസ്">
തുടക്ക ക്രിറ്റേഷ്യസ്

ക്രിറ്റേഷ്യസ് ലെ ആദ്യ ഭൂമിശാസ്ത്ര യുഗം ആണ് തുടക്ക ക്രിറ്റേഷ്യസ്.ഇത് 145 ദശലക്ഷം വർഷങ്ങൾക്ക് മുമ്പ് തുടങ്ങി 100.5 ദശലക്ഷം വർഷം മുൻപ് അവസാനിച്ചു.

കാണപ്പെടുന്ന വ്യത്യസ്ത പാറകൾ കാരണം ,ക്രിറ്റേഷ്യസ് പരമ്പരാഗതമായി ലോവർ ക്രിറ്റേഷ്യസ് (തുടക്ക), ഒപ്പം (അന്ത്യ) അപ്പർ ക്രിറ്റേഷ്യസ് എന്നിങ്ങനെ തിരിച്ചിരിക്കുന്നു.


</doc>
<doc id="358511" url="https://ml.wikipedia.org/wiki?curid=358511" title="മൊഡോക് ഇന്ത്യൻസ്">
മൊഡോക് ഇന്ത്യൻസ്

അമേരിക്കൻ ഇന്ത്യാക്കാരിലെ (റെഡ് ഇന്ത്യൻ, നേറ്റീവ് ഇന്ത്യൻ) ഒരു വർഗ്ഗമാണ് മൊഡോക് എന്നറിയപ്പെടുന്നത്. ഇന്നത്തെ വടക്കുകിഴക്കൻ കാലിഫോർണിയ, മദ്ധ്യതെക്കൻ ഒറിഗോൺ എന്നിവിടങ്ങളാണ് അവരുടെ ആദിമ വാസസ്ഥാനം. ആധുനിക കാലത്ത് മൊഡോക് ഇന്ത്യൻസ്, ഒറിഗോണിലും (ക്ലമത്ത് വംശം) ഒക്ലഹോമായിലും (മൊഡോക് വംശം) രണ്ടു വിഭാഗങ്ങളായി വേർതിരിഞ്ഞ് വസിക്കുന്നു. യു.എസ്. ഭരണഘടനയുടെ അംഗീകാരം ലഭിച്ച അമേരിക്കൻ ഇന്ത്യൻ വംശങ്ങളാണിത്.  


</doc>
<doc id="358513" url="https://ml.wikipedia.org/wiki?curid=358513" title="യു.എൻ സ്പാനിഷ് ഭാഷ ദിനം">
യു.എൻ സ്പാനിഷ് ഭാഷ ദിനം

യുനെസ്കോയുടെ ആഭിമുഖ്യത്തിൽ 2010 മുതൽക്ക് എല്ലാവർഷവും ഒക്ടോബർ 12ആം തീയതി സ്പാനിഷ് ഭാഷ ദിനമായി ആചരിച്ചു വരുന്നു. 
ബഹുഭാഷാ പരതയും, സാംസ്ക്കാരിക നാനാത്ത്വവും കൊണ്ടാടുക (celebrate multilingualism and cultural diversity) എന്നതാണ് ഈ ദിനാചരണത്തിന്റെ ലക്ഷ്യങ്ങളിൽ ഒന്ന്. ഐക്യരാഷ്ട്ര സഭയുടെ ആറ് ഔദ്യോഗിക ഭാഷകളെ തുല്യമായി കണ്ട് കൊണ്ട് അവയുടെ ഉപയോഗത്തെ യു.എൻ ശാഖാ സംഘടനകളിലുടനീളം പ്രോൽസാഹിപ്പിക്കുകയെന്നതും ലക്ഷ്യങ്ങളിൽ പെടുന്നു.
സ്പാനിഷ് ഭാഷ സംസാരിക്കുന്ന ജനങ്ങളുള്ള പല ദേശങ്ങളും ഒക്ടോബർ 12 Día de la Raza or Día de la Hispanidad. എന്ന് ആചരിക്കുന്നതിനാലാണ് ഈ ദിനം സ്പാനിഷ് ഭാഷ ദിനമായി തിരഞ്ഞെടുത്തിരിക്കുന്നത്.
കൊളംബസ് അമേരിക്കയിൽ എത്തിയ ദിനത്തിന്റെ അനുസ്മരണമാണ് Dia de la Raza.

</doc>
<doc id="358514" url="https://ml.wikipedia.org/wiki?curid=358514" title="ലാസ് ഭാഷ">
ലാസ് ഭാഷ

കരിങ്കടലിന്റെ തെക്കുകിഴക്കൻ തീരത്ത് വസിക്കുന്ന ലാസ് ജനങ്ങൾ സംസാരിക്കുന്ന ഭാഷയാണ് ലാസ് ഭാഷ - Laz language.
കാർട്‌വേലിയൻ ഭാഷാ കുടുംബത്തിൽ ഉൾപ്പെടുന്ന ഒരു ഭാഷയാണിത്. ഏകദേശം 20,000 ഓളം ലാസ് ജനങ്ങളാണ് തുർക്കിയിൽ ഈ ഭാഷ സംസാരിക്കുന്നത്. 1925വരെ ലാസിസ്ഥാൻ എന്നപേരിൽ അറിയപ്പെട്ടിരുന്ന ജോർജിയയുടെ അതിർത്തി പ്രദേശം വരെ ഈ ജനങ്ങൾ വസിക്കുന്നുണ്ട്. 2000 ത്തോളം ലാസ് ജനങ്ങൾ ജോർജിയയിലും വസിക്കുന്നുണ്ടെന്നാണ് കണക്ക്.

കാർട്‌വേലിയൻ ഭാഷാ കുടുംബത്തിലെ (സൗത്ത് കൊക്കേഷ്യൻ ഭാഷകൾ) നാലു ഭാഷകളിൽ ഒന്നാണ് ലാസ് ഭാഷ. കാർട് വേലിയൻ ഭാകളിലെ സാൻ ഭാഷകളിൽ പെട്ടതാണ് ലാസ് ഭാഷയും മിൻഗ്രേലിയൻ ഭാഷയും. ഈ രണ്ടും ഭാഷകളും ഏറെ സമാനതകൾ ഉള്ളതാണ്. 
സാൻ ഭാഷയുടെ രണ്ടു വക ഭേദമായിട്ടാണ് ലാസ് ഭാഷയും മിൻഗ്രേലിനയനും സോവിയറ്റ് ഭരണകാലത്തും ഇപ്പോൾ ജോർജിയയിലും പരിഗണിച്ചുവരുന്നത്. എന്നാൽ മിൻഗ്രേലിയൻ ജനങ്ങളും ലാസ് ജനങ്ങളും ഇവയെ രണ്ടു വ്യത്യസ്ത ഭാഷകളായി തന്നെയാണ് പരിഗണിക്കുന്നത്.
തുർക്കിയിലെ ത്രബ്‌സോൺ പ്രവിശ്യയിലാണ് ലാസ ജനങ്ങൾ ഏറെയും വസിക്കുന്നത്.


</doc>
<doc id="358524" url="https://ml.wikipedia.org/wiki?curid=358524" title="ഞാറു നടീൽ യന്ത്രം">
ഞാറു നടീൽ യന്ത്രം

ഇത്ഒരു കാർഷികോപകരണമാണ്. പാടത്തിലേക്ക് ഞാറു പറിച്ചു നടാൻ വേണ്ടിയാണ് ഈ യന്ത്രം ഉപയോഗിക്കുന്നത്.ഇതിന്റെ പ്രവർത്തനം വളരെ ചെലവ് കുറഞ്ഞ ഒന്നാണ്.നെൽകൃഷിയുടെ കാര്യക്ഷമത വർദ്ധിപ്പിക്കാൻ ഈ യന്ത്രം സഹായിക്കുന്നു. 

ഈ യന്ത്രം പ്രധാനമായും രണ്ടു തരമാണുള്ളത്.
റൈഡിങ് തരം യന്ത്രം ഇന്ധനം ഉപയോഗിച്ചാണ് പ്രവർത്തിക്കുന്നത് .എന്നാൽ വോക്കിങ് തരം സ്വമേധയാ പ്രവർത്തിപ്പിക്കാവുന്നതാണ്.
റൈഡിങ് യന്ത്രമുപയോഗിച്ചു 6 വരികളിലായി ഞാറു നടാം . ആര് വരികളിലായി ഞാറു നടുന്ന നടീൽ യന്ത്രങ്ങളിൽ പ്രത്യേകമായി തയാറാക്കിയ പായ് ഞാറ്റടികൾ ആണ് ഉപയോഗിക്കുന്നത്. ഓടിച്ചുകൊണ്ട് പോകാവുന്ന ഈ യന്ത്രത്തിന് 5 കുതിരശക്തിയുള്ള എഞ്ചിൻ ആണുള്ളത്.വരിയിൽ എടുക്കുന്ന ഞാറിന്റെ എണ്ണം, വരികൾ തമ്മിലുള്ള അകലം, നടീലിന്റെ ആഴം എന്നിവ ക്രമീകരിക്കാകഴിയും. വരികൾ തമ്മിലുള്ള അകലം 30 സെ മി ആണ്.

ചളി കലക്കി പാകമാക്കിയ നിലത്തു പ്രത്യേകം തയാറാക്കിയ പായ് ഞാറ്റടി ഉപയോഗിക്കുന്നു. ഞാറ്റടിക്ക് സാധാരണ വേണ്ടി വരുന്നതിനേക്കാൾ കുറവ് വിത്ത് മതി. 2 മണിക്കൂർ കൊണ്ട് ഒരേക്കർ സ്ഥലത്തു ഞാറു നടാൻ കഴിയുന്ന യന്ത്രം വളരെ ലളിതമാണ്.








</doc>
<doc id="358527" url="https://ml.wikipedia.org/wiki?curid=358527" title="റബ്ബർ ടാപ്പിങ് കത്തി">
റബ്ബർ ടാപ്പിങ് കത്തി

=സവിശേഷതകൾ =

അഗ്രഭാഗം വി- ആകൃതിയിലുള്ള ടാപ്പിങ് കത്തി റബ്ബർ മരത്തിൽനിന്നു കറയെടുക്കുന്നതിനുള്ള ചാലുണ്ടാക്കാനാണ് ഉപയോഗിക്കുന്നത് . മീഡിയം കാർബൺ സ്റ്റീൽ ഉപയോഗിച്ചാണ് കത്തി നിർമ്മിക്കുന്നത്.റബ്ബർ മരത്തിൽ വി ആകൃതിയിലുള്ള വായ്‌ത്തല കൊണ്ട് ആഴത്തിൽ കീറുമ്പോൾ തടിയിൽ ഒരു ചാൽ രൂപപ്പെടുകയും അതിലൂടെ സാവധാനത്തിൽ റബ്ബർപാൽ ഊറിവരുകയും ചെയ്യും. ഊറി വരുന്ന കറ ശേഖരിക്കാനായി തകരം കൊണ്ടോ പ്ലാസ്റ്റിക് കൊണ്ടോ ഉള്ള ഒരു പാത്രം അല്ലെങ്കിൽ ഒരു ചിരട്ട റബ്ബർ മരത്തോട് ചേർത്ത് ബന്ധിപ്പിച്ചിരിക്കും.ഈ പാത്രം നിറയുമ്പോൾ റബ്ബർ പാൽ വലിയ പാത്രങ്ങളിലാക്കി റബ്ബർ ഷീറ്റുണ്ടാക്കുന്നതിനും മറ്റു സംസ്കരണ പ്രവർത്തനങ്ങൾക്കുമായി എടുക്കും .നിശ്ചിത സമയത്തിനുള്ളിൽ കൂടുതൽ മരങ്ങൾ ടാപ്പ് ചെയ്യുന്നതിന് ഈ ഉപകരണം സഹായകമാണ്.

=സാങ്കേതിക വിശദാംശങ്ങൾ= 


=ഉപയോഗം=

പ്രത്യേക വൈദഗ്‌ദ്യം വേണ്ട റബ്ബർ ടാപ്പിംഗ് കൂടുതൽ കാര്യക്ഷമമായും വേഗത്തിലും ചെയ്യാൻ സഹായകമാണ് ഈ ഉപകരണം.


</doc>
<doc id="358528" url="https://ml.wikipedia.org/wiki?curid=358528" title="നാപ‌്സാക്ക് സ്‌പ്രെയർ">
നാപ‌്സാക്ക് സ്‌പ്രെയർ

സസ്യസംരക്ഷണ ഉപകരണങ്ങളിൽ ഏറ്റവും പ്രചാരത്തിലുള്ള ഉപകരണമാണ് നാപ്‌സാക്ക് സ്‌പ്രെയർ .മുതുകിൽ തൂക്കിയിടാവുന്ന ഒരു ടാങ്ക്  ,മർധികൃത വായുവിന്റെ ശക്തികൊണ്ട് ടാങ്കിലെ രാസദ്രാവകത്തെ ചെറുകണികകളാക്കി പുറത്തേക്ക് തെറിപ്പിക്കുന്നതിന് സഹായിക്കുന്ന ഒരു പമ്പുംനോസിലും,പമ്പ് പ്രവർത്തിപ്പിക്കാനുള്ള ഹാൻഡിലും എന്നിവയാണ് ഇതിന്റെ പ്രധാന ഭാഗങ്ങൾ  .പമ്പും മർദ അറയും ഉള്ളത് ടാങ്കിനകത്താണ് .ഒരു കൈകൊണ്ട് മരുന്നടിച്ചു കൊണ്ടിരിക്കുമ്പോൾ തന്നെ മറുകൈകൊണ്ട് പമ്പു ചെയ്യാൻ സാധിക്കും .അതുമൂലം ഒരേ രുപത്തിലുള്ള മർദ്ദം നിലനിർത്താനും ,ഒരേ അളവിലും ഗാഢതയിലും മരുന്ന്, ഒരേ അളവിലും ഗാഢതയിലും മരുന്ന് പ്രയോഗിക്കാനും സാധിക്കും .

ഉയരം കുറഞ്ഞ ചെടികൾ ,നെല്ല് ,പച്ചക്കറികൾ ,മറ്റു ഫലവൃക്ഷ തൈകൾ എന്നിവക്ക് കീടനാശിനി പ്രയോഗം നടത്താനും കളനാശിനി പ്രായോഗിക്കാനും ഉപയോഗിക്കുന്നു
www.kau.in/slider-post/kau-agri-infotech-portal


</doc>
<doc id="358530" url="https://ml.wikipedia.org/wiki?curid=358530" title="കാർഷിക കീടങ്ങൾ">
കാർഷിക കീടങ്ങൾ

1. തെങ്ങിലെ കീടങ്ങൾ 

ചെല്ലിക്കോൽ 
= ചെമ്പൻ ചെല്ലി =

 1. വളപ്രയോഗം

 1. ഓലകൾ മഞ്ഞനിറത്തിലാകുന്നു 

 1. തടിയിൽ കൊത വെട്ടുന്നത് ഒഴിവാക്കുക.
 
 1. പുഴുക്കൾ ഓലയുടെ അടിഭാഗത്തെ ഹരിതകം കാർന്നു തിന്നുന്നതിന്റെ ഫലമായി ഇലകൾ ഉണങ്ങുന്നു.

 1. മാലത്തിയോൺ 50 ഇസി 2 മില്ലി / ലിറ്റർ വെള്ളത്തിൽ ഓലയുടെ അടിഭാഗത്തു തളിക്കുക.

 രോഗകാരി; അസിറിയ ഗോറെറോണിസ്

 1. മച്ചിങ്ങയുടെ മോത്തിയോട് ചേർത്ത് ത്രികോണാകൃതിയിൽ ഉള്ള വെള്ള പാടുകൾ കാണപ്പെടുന്നു. 

 1. വളപ്രയോഗം

 1. ഓലകൾ മഞ്ഞനിറത്തിലാകുന്നു 
 1. പുഴുക്കളെ പിടിച്ചു നശിപ്പിക്കുക.

 1. കമുകുശല്ക്ക കീടങ്ങൾ 

 1. ശരീരം കട്ടിയുള്ള ശൽക്കും കൊണ്ട് ആവരണം ചെയ്യപ്പെട്ട ഈ ചെറുകീടങ്ങൾ ഓലക്കലിനിടയിൽ ധാരാളമായി കാണപ്പെടുന്നു. 
 
 1. തടിയുടെ താഴ്ഭാഗത്തു ദ്വാരങ്ങളിൽ കൂടി പുഴുവിന്റെ വിസർജ്യവും ചവച്ചു തുപ്പിയ അവശിഷ്ടങ്ങളും പശയും തള്ളി വരുന്നതായി കാണാം. 


</doc>
<doc id="358531" url="https://ml.wikipedia.org/wiki?curid=358531" title="ചോപ്പിംഗ് കത്തി">
ചോപ്പിംഗ് കത്തി

=ചോപ്പിംഗ് കത്തി=
ന‌ുറ‌ുക്ക‌ുകത്തി / വെട്ടുകത്തി എന്ന‌ും ഈ ഉപകരണത്തിന് പേരുണ്ട്.മരംകൊണ്ട‌ുള്ള ഒരു പിടി‌യ‌ും മീഡിയം സ്ററീൽ / ഹൈകാർബൺ സ്റ്റീൽ/ മാംഗനീസ് സ്റ്റീൽ എന്നിവ കൊണ്ട‌് നിർമ്മിച്ച കത്തിയും ഉണ്ട്. കത്തിയ‌ുടെ വായ്ത്തല തേയ്മാനവ‌ും പൊട്ടല‌ും പ്രധിരോധിക്കാൻ തക്കവിധം ദൃഡീകരണവും പതം വരുത്തലും നടത്തിയതാണ്. മ‌ൂർച്ചയുള്ള വായ്ത്തല പ‌ുറത്തേക്കൽപം വള‍ഞ്ഞാണുളളത്.വിവിധോദ്ദേശങ്ങൾക്കനുസരിച്ചും പ്രാദേശികമായും ഇവയുടെ രൂപത്തിലും വലിപ്പത്തിലും വ്യത്യാസങ്ങൾ കാണാറുണ്ട് .ഇതൊരു പ്രധാന വിളവെടുപ്പ് ഉപകരണമാണ് .



പൈനാപ്പിൾ തേങ്ങാ വാഴതുടങ്ങിയവയുടെ വിളവെടുപ്പിനാണ് ഈ ഉപകരണം  സാധാരണയായി ഉപയോഗിക്കുന്നത് .

cell kau


</doc>
<doc id="358536" url="https://ml.wikipedia.org/wiki?curid=358536" title="ജാതിക്ക കായ്കൊഴിച്ചിൽ">
ജാതിക്ക കായ്കൊഴിച്ചിൽ

കായ്കൊഴിച്ചിലിന് പല കാരണങ്ങൾ ഉണ്ട് .ഇതിൽ പ്രധാനപ്പെട്ടത് കുമിൾ ബാധയാണ്. ഇതുകൂടാതെ ,പൊട്ടാഷ് വളത്തിന്റെ കുറവ് ,വേനൽ കാലത്തുള്ള നന കുറവ് ,ക്രമാതീതമായ കായ് പിടുത്തം ഇവ മൂലവും കായ്കൾ കൊഴിഞ്ഞുപോവാറുണ്ട് .ബോറോൺ എന്ന സൂക്ഷ്മമൂലകത്തിന്റെ കുറവ് മൂലവും പിഞ്ചു കായ്കൾ വിണ്ടുകീറുന്ന പ്രവണതയുണ്ട് .



</doc>
<doc id="358538" url="https://ml.wikipedia.org/wiki?curid=358538" title="കുറ്റിക്കുരുമുളക്">
കുറ്റിക്കുരുമുളക്

ഭാരതീയ സുഗന്ധ വിള ഗവേഷണ കേന്ദ്രത്തിന്റെ ഏറ്റവും നൂതനമായ ഒരു കുരുമുളക് വളർത്തൽ രീതിയാണ് കുറ്റിക്കുരുമുളക് . ഒരു വീട്ടിലേക്ക് ആവശ്യമായ കുരുമുളക് ഈ വളർത്തു രീതിയിൽ നിന്ന് ലഭ്യമാണ്. പേരുപോലെതന്നെ കുറ്റിക്കുരുമുളക് ഒരു കുള്ളൻ കുരുമുളകാണ്. സാധാരണ കുരുമുളകിനേക്കാൾ ചെലവ് കുറഞ്ഞതാണ് കുറ്റിക്കുരുമുളകിന്റെ വിളവെടുപ്പ് .

കുറ്റിക്കുരുമുളക് തയ്യാറാക്കുന്നതിനു വേണ്ടി പാർശ്വശിഖരങ്ങളാണ് ഉപയോഗിക്കുന്നത്. നല്ല ആരോഗ്യമുള്ള ശിഖരങ്ങൾ തിരഞ്ഞെടുത്ത് മുറിച്ചതിന് ശേഷം വെള്ളത്തിൽ മുക്കി വക്കുക. അതിനു ശേഷം ഈ ശിഖരത്തിനെ ൦ .2 % കോപ്പർ ഓക്‌സി ക്ലോറൈഡിൽ 20 -30 മിനുട്ട് നേരം മുക്കി വെച്ചശേഷം 3-4 മുട്ടുകളുള്ള കഷണങ്ങളാക്കി മുറിക്കുക. ഈ ശിഖരങ്ങളുടെ അടിവശത്ത് മൂർച്ചയുള്ള കത്തി കൊണ്ട് ചരിച്ചു വെട്ടുക ശേഷം ആ ഭാഗം വേരുപിടിക്കാനുള്ള ഹോർമോൺ പൊടിയിൽ മുക്കിവക്കുക. അധികമുള്ള പൊടി നീക്കം ചെയ്തതിന് ശേഷം അവയെ ഈർപ്പമുള്ള ചകിരിച്ചോർ നിറച്ച പോളിത്തീൻബാഗിൽ നടുക. ഒരു ബാഗിൽ 3-4 ശിഖരങ്ങൾ നടാവുന്നതാണ്.ഈർപ്പം നഷ്ടപ്പെടാതിരിക്കാൻ ബാഗിന്റെ വായ് ഭാഗം ഒരു ചരടുപയോഗിച് കെട്ടിയതിനു ശേഷം തണലിൽ സൂക്ഷിക്കുക. 30-50 ദിവസമാകുമ്പോഴേക്കും ഈ ശിഖരങ്ങളിൽ 5-6 വേരുകൾ വന്നു തുടങ്ങും. വേര് വന്നതിനു ശേഷം തൈകൾ മണ്ണ്മിശ്രിതം (മണ്ണ് , മണൽ, ഉണങ്ങിയചാണകം 1 :1 : 1 എന്ന അനുപാദത്തിൽ ) നിറച്ച് പോളിബാഗിലേക്ക് മാറ്റിനാടാവുന്നതാണ്. 1-2 മാസം ഈ തൈകളെ തണലിൽ വളർത്തുക പിന്നീട് ഇവയെ ചട്ടിയിലേക്കോ നിലത്തേക്കോ മാറ്റി നടാവുന്നതാണ്. വേര് ചീയൽ തടയാൻ വേണ്ടി മണ്ണ്മിശ്രിതത്തിൽ ട്രൈക്കോഡെർമ ഹർസിയാനം (ചെടി ഒന്നിന് 10ഗ്രാം വീതം) നൽകാവുന്നതാണ്.

സെപ്റ്റംബർ - ഡിസംബർ മാസം വരയുള്ള കാലയളവാണ് പാർശ്വശിഖരങ്ങൾ വേരുപിടിക്കാനുള്ള അനുയോജ്യമായ സമയം. കുറ്റിക്കുരുമുളക് ചെടികൾ ഏകദേശം 10 കിലോ മണ്ണ്മിശ്രിതം നിറച്ച ചട്ടിയിലേക്ക് മാറ്റി നടുക. നട്ടതിന് ശേഷം പുതയിട്ട് ദിവസേനെ രണ്ടുനേരം നനക്കണം. ഒരു രണ്ടു മാസം തണലിൽ വച്ചതിനു ശേഷം പൂന്തോട്ടത്തിലേക്ക് മാറ്റി വയ്ക്കാവുന്നതാണ്.

2 X 2 മീറ്റർ അകലത്തിൽ ആറു മീറ്റർ സമചത‌ുരമുള്ള കുഴികളെടുത്ത മേൽമണ്ണ്,കംബോസ്റ്റ് അല്ലെങ്കിൽ ചാണകം സമമായി ചേർത്ത് കുഴികൾ നിറക്കുക അതിൽ തൈ നടാവുന്നതാണ്.ഒരു ഹെക്ടറിൽ 2500 തൈകൾ നടാം. ചെടികൾക് തണൽ നല്കുന്നതിനായി 6 മീറ്റർ അകലത്തിൽ തണൽ വൃക്ഷങ്ങൾ വെച്ചുപിടിപ്പിക്കേണ്ടതാണ്. 7.5 മീറ്റിർ അകലത്തിൽ നട്ടിട്ടുള്ള തെങ്ങിൻ തോട്ടത്തിൽ 2 x 1 .8 മീറ്റർ അകലത്തിൽ കുറ്റികുരുമുളക് നടാവുന്നതാണ്.

വർഷത്തിൽ ഒരിക്കൽ ഒരു ചട്ടിയിൽ 100 ഗ്രാം ഉണക്കി പൊടിച്ച ചാണകം, ഒരു മാസത്തിലൊരിക്കൽ ഒരു ഗ്രാം യൂറിയ, 3 ഗ്രാം സൂപ്പർ ഫോസ്ഫ്റ്റ്, 3 ഗ്രം മ്യൂറിയേറ്റ് ഓഫ് പൊട്ടാഷ് എന്നിവ കൂടി കലർത്തി വളം ചെയ്യാം. രാസവളത്തിനു പകരം 15 ഗ്രാം അഥവാ ഒരു ടേബിൾ സ്പൂൺ കടലപ്പിണ്ണാക്കോ ചേർത്താലും മതി.നിലത്തു നട്ട ചെടികൾക്ക് വർഷത്തിലൊരിക്കൽ 5 കിലോ ചാണകവും, 4 മാസത്തിലൊരിക്കൽ 20 ഗ്രം യൂറിയ. 25 ഗ്രാം സൂപ്പർ ഫോസ്ഫേറ്റ്, 30 ഗ്രാം പൊട്ടാഷ് എന്നിവ നൽകാവുന്നതാണ്. നനക്കുന്നതിനു ചട്ടി ഒന്നിനു മൂന്ന് ദിവസത്തിലൊരിക്കൽ 3.5 ലിറ്റർ വെള്ളം വേണ്ടിവരും. തെങ്ങിൻ തോപ്പിൽ വളരുന്ന കുറ്റിക്കുരുമുളകിനു ദിവസേന 8 ലിറ്റർ വെള്ളം കണിക ജലസേചന രീതി വഴി നൽകുന്നത് നല്ലതാണ്. വർഷത്തിൽ രണ്ടു പ്രാവശ്യം ( ജൂൺ - സെപ്റ്റംബർ ) ദശാംശം രണ്ട് ശതമാനം വീര്യമുള്ള കോപ്പർ ഓക്സിക്ലോറൈഡ് ചെടി ഒന്നിന് 100 മില്ലി ലിറ്റർ എന്നതോതിൽ നിലത്തു വളരുന്ന ചെടികൾക്കും ചട്ടിയിലെ ചെടികൾക്കും ഒഴിച്ചുകൊടുക്കണം, മാസത്തിലൊരിക്കൽ അക്കോമിൻ 3 മില്ലിലിറ്റർ ഒരു ലിറ്റർ വെള്ളത്തിൽ എന്ന തോതിൽ ചെടികൾക്ക് തളിക്കുന്നത് രോഗങ്ങൾ വരുന്നത് തടയും.

</doc>
<doc id="358540" url="https://ml.wikipedia.org/wiki?curid=358540" title="ഈജിപ്റ്റോളജി">
ഈജിപ്റ്റോളജി

പുരാതന ഈജിപ്തിന്റെ ചരിത്രം, ഭാഷ, സാഹിത്യം, മതം, വാസ്തുവിദ്യ, കല എന്നിവയെക്കുറിച്ചുള്ള പഠനമാണ് ഈജിപ്റ്റോളജി (Greek , "-logia". ). ക്രിസ്തുവിനും 5 സഹസ്രാബ്ദം മുൻപ് മുതൽ എ.ഡി 4ആം നൂറ്റാണ്ടിൽ തദ്ദേശിയ ഈജിപ്ഷ്യൻ മതാചാരങ്ങൾ നാമാവശേഷമാകുന്നതുവരെയുള്ള കാലയളവാണ് ഈജിപ്റ്റോളജിയിൽ പഠനവിഷയമാകുന്നത്. ഈജിപ്റ്റോളജി പഠിക്കുന്ന/പ്രവർത്തിക്കുന്ന വ്യതി ഈജിപ്റ്റോളജിസ്റ്റ് എന്ന് അറിയപ്പെടുന്നു. പുരാവസ്തുശാസ്ത്രത്തിന്റെ ഒരു ശാഖയായും ഈജിപ്റ്റോളജിയെ പരക്കെ കണക്കാക്കാറുണ്ട്.

ആദ്യകാല ഈജിപ്റ്റോളജിസ്റ്റുകൾ പ്രാചീന ഈജിപ്ഷ്യർ തന്നെയായിരുന്നു. ഈജിപ്ഷ്യൻ ഫറവോ ആയിരുന്ന തുത്മോസ് IV-ന്റെ നേതൃത്വത്തിൽ  സ്ഫിങ്ക്സ് പുനരുദ്ധരിക്കുകയും, ഈ പുനരുദ്ധാരണത്തിനു ഹേതുവായ തന്റെ സ്വപ്നം  Dream Stele-ൽ ആലേഖനം ചെയ്യുകയും ഉണ്ടായി. പിന്നീട് രണ്ട് നൂറ്റാണ്ടുകൾക്കും മുൻപേതന്നെ റാംസെസ്സ് രണ്ടാമന്റെ നാലാമത്തെ പുത്രനായ ഘീംവെസെത് രാജകുമാരൻ, പുരാതന നിർമ്മിതികൾ കണ്ടുപിടിക്കുകയും അവയുടെ നവോത്ഥാനത്തിന് നേതൃത്വം വഹിക്കുകയും ചെയ്കവഴി പ്രശസ്തനായ വ്യക്തിയാണ്.

ബി.സി മൂന്നാം നൂറ്റാണ്ടിൽ ടോളമി I,  ടോളമി II എന്നിവരുടെ ഭരണകാലത്ത് പ്രാചീന ഈജിപ്തിനെ കുറിച്ചുള്ള ചരിത്രരേഖകൾ നൽകിയവരാണ് ഹെറോഡോട്ടസ്, സ്റ്റ്രാബൊ, ഡയഡോറസ് സിക്കുലസ് എന്നിവർ. ടോളമി കാലഘട്ടത്തിലെ പലാരും പ്രാചീന ഈജിപ്ഷ്യൻ വിഷയങ്ങളിൽ തല്പരരായിരുന്നു.

മധ്യകാലഘട്ടത്തിൽ വിശുദ്ധനാടുകളിലേക്കുള്ള തീർത്ഥാടകരും കെയ്റോ ഉൾപ്പെടെയുള്ള ഈജിപ്ഷ്യൻ നഗരങ്ങളും സന്ദർശിച്ചിരുന്നു. തിരു കുടുംബം  ഈജിപ്റ്റിൽ താമസിച്ചിരുന്നു എന്നതാണ് ഇതിനു കാരണം. കൂടാതെ ഹീബ്രു ഗോത്രപിതാക്കന്മാർ ധാന്യം സൂക്ഷിച്ചുവെക്കുന്നതിനുവേണ്ടി നിർമിച്ച ജോസഫിന്റെ നിലവറയാണ്(Joseph's Granaries) ഈജിപ്റ്റിലെ പിരമിഡുകൾ എന്നാണ് അവർ വിശ്വസിച്ചിരുന്നത്.

പതിമൂന്നാം നൂറ്റാണ്ടിൽ കെയ്റോയിലെ അൽ-അസ്ഹർ യുണിവെഴ്സിറ്റി അധ്യാപകൻ ആയിരുന്ന അബ്ദുൽ ലത്തീഫ് അൽ-ബാഗ്ദാദി പുരാതന ഈജിപ്ഷ്യൻ സ്മാരകങ്ങളെ കുറിച്ച് വിശദമായി എഴുതിയിട്ടുണ്ട്. സമാനമായി 15-ആം നൂട്ടാണ്ടിലും ഈജിപ്ഷ്യൻ ചരിത്രകാരനായിരുന്ന അൽ-മഖ്രിസി പൗരണിക ഈജിപ്റ്റിനേകുറിച്ചുള്ള വിവരങ്ങൾ നൽകിയിട്ടുണ്ടായിരുന്നു.

നെപ്പോളിയൻ ബോണാപാർട്ടിന്റെ ഈജിപ്ഷ്യൻ അധിനിവേശത്തോട്കൂടിയാണ് ഈജിപ്റ്റോളജിയുടെ ആധുനിക ചരിത്രം ആരംഭിക്കുന്നത്. പിന്നീട് 1809-1829 കാലയളവിൽ പുറത്തുവന്ന ഡിസ്ക്രിപ്ഷൻ ഡെ ഈജിപ്തേ എന്ന പ്രസിദ്ധീകരണത്തിലൂടെ യൂറോപ്യന്മാർ പുരാതന ഈജിപ്തിനെകുറിച്ച് നിരവധി വിവരങ്ങൾ ആദ്യമായി മനസ്സിലാക്കി. ജീൻ-ഫ്രാങ്കൊ കംബോളിയോ, തോമസ് യങ്, ഇപ്പൊലിറ്റൊ റൊസെല്ലിനി എന്നിവർ ആദ്യകാലങ്ങളിലെ പ്രമുഖരായ ഈജിപ്റ്റോളജിസ്റ്റുകളാണ്. പുരാതന ഈജിപ്റ്റുമായി ബന്ധപ്പെട്ട് നടന്ന ഗവേഷണങ്ങൾ, മാപ്പിങ്, ഉദ്ഖനനങ്ങൾ എന്നിവയ്ക്ക് നേതൃതം നൽകിയ ഒരു ജെർമ്മൻ ഗവേഷകനായിരുന്നു കാൾ റിചാർഡ് ലെപ്സിയുസ്. ഈജിപ്റ്റോളജിയെ കൂടുതൽ ശ്രദ്ധാർഹമാക്കിയ സംഭാവനകൾ നൽകിയ മറ്റൊരു ഗവേഷകനാണ് ഇംഗ്ലീഷുകാരനായിരുന്ന ഹോവാർഡ് കാർട്ടർ. 



</doc>
<doc id="358552" url="https://ml.wikipedia.org/wiki?curid=358552" title="ക്യൂൻ ലത്തീഫ">
ക്യൂൻ ലത്തീഫ

ഒരു അമേരിക്കൻ റാപ്പറും ഗായികയും ഗാനരചയിതാവും ടെലിവിഷൻ അവതാരികയുമാണ് ക്യൂൻ ലത്തീഫ (ജനനം മാർച്ച് 18, 1970),

ഹിപ് ഹോപ് സംഗീതത്തിലെ ആദ്യകാല ഫെമിനിസ്റ്റ്കാരികളിൽ ഒരാളായ..ലത്തിഫ 2016ൽ ഹോളിവുഡ് വോക്ക് ഓഫ് ഫെയിം ൽ ചേർക്കപ്പെട്ടിട്ടുണ്ട്.സംഗീതം സിനിമ ടെലിവിഷൻ എന്നീ മേഖലയിലെ ഇവരുടെ പ്രവർത്തനങ്ങൾ ലത്തീഫയ്ക്ക് ഒന്നു വീതം ഗ്രാമി പുരസ്കാരം, എമ്മി അവാർഡ്, a ഗോൾഡൻ ഗ്ലോബ് പുരസ്കാരവും ലഭിച്ചിട്ടുണ്ട്. ഇതിനു പുറമെ രണ്ടു വീതം സ്ക്രീൻ ആക്ടേഴ്സ് ഗിൽഡ് അവാർഡും, എഎഎസിപി പുരസ്കാരവും ഒരു ഓസ്കാർ നാമനിർദ്ദേശവും ലഭിച്ചിട്ടുണ്ട്.


</doc>
<doc id="358558" url="https://ml.wikipedia.org/wiki?curid=358558" title="എരുതുകളി">
എരുതുകളി

കാസറഗോ‍‍ഡ്, കണ്ണൂർ ജില്ലകളിലെ മലയോരപ്രദേശങ്ങളിൽ വസിക്കുന്ന മാവിലൻ സമുദായാംഗങ്ങൾക്കിടയിലുള്ള ഒരു കലാരൂപമാണ് എരുതുകളി. തുലാ മാസം പത്തിന് മാവിലർ തങ്ങളുടെ ഗ്രാമപ്രവിശ്യയിൽ നടത്തുന്ന ഒരു വിനോദ കലാരൂപമാണിത്. 'എരുത്' എന്ന വാക്കിന്റെ അർത്ഥം വലിയ കാള എന്നാണ്. മുളങ്കമ്പുകളും വൈക്കോലും തുണിയും മരത്തലയും കൊണ്ട് നിർമ്മിക്കുന്ന എടുപ്പുകാളയാണ് എരുതുകളിയിലെ പ്രധാന കഥാപാത്രം. കാളയേയും വഹിച്ച് താളനിഷ്ഠയോടെ ആടിപ്പാടി മാവിലർ വീടുകൾ തോറും കയറി ഇറങ്ങും. വാദ്യങ്ങളായി ചെണ്ടയും ചിപ്പിലയും ഉപയോഗിക്കും. വാദ്യത്തിനനുസരിച്ച് പാട്ടും നൃത്തവും ഉണ്ട്. കാർഷികവൃത്തിക്ക് ആരംഭം കുറിച്ചു കൊണ്ടുള്ള പാട്ടുകളാണ് ഇതിലുപയോഗിക്കുന്നത്. കളിക്കാർക്കു വീട്ടുകാർ സമ്മാനങ്ങളും നൽകും. തുലാപ്പത്തിനു തുടങ്ങുന്ന കളി കുറേ ദിവസങ്ങളോളം നീണ്ടു നിൽക്കും.


</doc>
<doc id="358559" url="https://ml.wikipedia.org/wiki?curid=358559" title="നീലക്കണ്ണി ഇലത്തവള">
നീലക്കണ്ണി ഇലത്തവള

റാക്കോഫോറീഡെ എന്ന കുടുംബത്തിൽപ്പെടുന്ന ഒരു തവളയാണ് നീലക്കണ്ണി ഇലത്തവള. . ട്രാവങ്കൂർ മരത്തവള, ട്രാവങ്കൂർ ഇലത്തവള എന്നിങ്ങനെ പല പേരുകളിലും അറിയപ്പെടുന്നു. ഈ സ്പീഷ്യസ് തവള ദക്ഷിണ പശ്ചിമഘട്ടത്തിൽ മാത്രം കണ്ടുവരുന്ന തനതു സ്പീഷ്യസ്സ് ആണ്. പ്രധാനമയും ഇപ്പോൾ തമിഴ്നാട്ടിൽ സ്ഥിതിചെയ്യുന്ന മുൻ തിരുവിതാംകൂറിൽ ഉൾപ്പെടുന്ന ബോധിനായ്ക്കന്നൂരിൽ പ്രദേശങ്ങളിൽ നിന്നാണ് കണ്ടെത്തിയിരിക്കുന്നത് .



</doc>
<doc id="358560" url="https://ml.wikipedia.org/wiki?curid=358560" title="ഒരുമനയൂർ">
ഒരുമനയൂർ

കേരളത്തിലെ തൃശൂർ ജില്ലയിലുള്ള ഒരു ഗ്രാമമാണ് ഒരുമനയൂർ. 

2001 ലെ സെൻസസ് പ്രകാരം ഒരുമനയൂർ ഗ്രാമത്തിലെ ആകെയുള്ള ജനസംഖ്യ 14167 ആണ്. അതിൽ 6363 പുരുഷന്മാരും 7804 സ്ത്രീകളും ആണ്. 



</doc>
<doc id="358564" url="https://ml.wikipedia.org/wiki?curid=358564" title="കേസരി നായനാർ പുരസ്കാരം">
കേസരി നായനാർ പുരസ്കാരം

മലയാളത്തിലെ ആദ്യ ചെറുകഥാകൃത്ത് വേങ്ങയിൽ കുഞ്ഞിരാമൻ നായനാരുടെ സ്മരണയ്ക്കായി ഏർപ്പെടുത്തിയിരിക്കുന്നതാണ് കേസരി നായനാർ പുരസ്കാരം. അദ്ദേഹത്തിന്റെ ജന്മനാടായ കണ്ണൂർ ജില്ല യിലെ മാതമംഗലം ആസ്ഥാനമാക്കി പ്രവർത്തിക്കുന്ന ഫെയ്സ് മാതമംഗലം എന്ന സാംസ്കാരിക വേദി നേതൃത്വം നല്കുന്ന കേസരി നായനാർ പുരസ്കാരസമിതിയാണ് ഇത് ഏർപ്പെടുത്തിയിരിക്കുന്നത്. 

25,000 രൂപ ക്യാഷ് അവാർഡും ശിൽപവും പ്രശസ്തിപത്രവുമടങ്ങുന്നതാണ് പുരസ്‌കാരം.

കേസരി നായനാർ പുരസ്കാരം ലഭിച്ചവരുടെ പട്ടിക (2014 മുതൽ).


</doc>
<doc id="358565" url="https://ml.wikipedia.org/wiki?curid=358565" title="പടിയം">
പടിയം

കേരളത്തിലെ തൃശൂർ ജില്ലയിലുള്ള ഒരു ഗ്രാമമാണ് പടിയം. അന്തിക്കാട് ഗ്രാമപഞ്ചായത്തിൽ ഉൾപ്പെടുന്നതാണ് ഈ ഗ്രാമം. 

2001 ലെ സെൻസസ് പ്രകാരം പടിയം ഗ്രാമത്തിലെ ആകെയുള്ള ജനസംഖ്യ 11063 ആണ്. അതിൽ 5111 പുരുഷന്മാരും 5952 സ്ത്രീകളും ആണ്. 


തേങ്ങ, അടയ്ക്ക, തേയില, കാപ്പി, റബ്ബർ, കുരുമുളക്, ഏലം, ഇഞ്ചി, നെല്ല്, കപ്പ എന്നിവ ഈ പ്രദേശത്ത് സാധാരണയായി കൃഷി ചെയ്തു വരുന്നു.


</doc>
<doc id="358570" url="https://ml.wikipedia.org/wiki?curid=358570" title="സൈകതം ബുക്സ്">
സൈകതം ബുക്സ്

കോതമംഗലം ആസ്ഥാനമായി പ്രവർത്തിക്കുന്ന സൈകതം ബുക്സ് ആരംഭിച്ചത് 2010-ൽ ആണ്.


</doc>
<doc id="358578" url="https://ml.wikipedia.org/wiki?curid=358578" title="മത്തൻ വണ്ട്">
മത്തൻ വണ്ട്

മത്തൻ വണ്ടുകൾ വെള്ളരി വർഗങ്ങളിൽ കാണപ്പെടുന്ന പ്രധാന കീടമാണ് . 

പ്രധാനപ്പെട്ട സ്പീഷീസുകൾ

1. ഔലോക്കോഫോറ ഫോവിക്കോളിസ്(ചുവന്ന വണ്ടുകൾ)

2. ഔലോക്കോഫോറ സ്റ്റീഫൻസി (ചാര വണ്ടുകൾ)

3. ഔലോക്കോഫോറ ലെവസി (നീല വണ്ടുകൾ)

ലക്ഷണങ്ങൾ

വണ്ടുകൾ ഇലകൾ തിന്ന് വൃത്താകൃതിയിലോ അർധ വൃത്താകൃതിയിലോ ഉള്ള ദ്വാരങ്ങൾ ഉണ്ടാക്കന്നു. മുട്ടകൾ വള്ളിയുടെ മണ്ണോടു ചേരുന്ന ഭാഗത്ത് ഇടുന്നു. പുഴുക്കൾ വേരുകളിലും വളളികളിലും തുരന്നുകയറുന്നു. തൽഫലമായി ചെടി ഉണങ്ങുന്നു.

നിയന്ത്രണം

<nowiki>*</nowiki> വിളവെടുപ്പിന് ശേഷം ചെടി മുഴുവനായും കത്തിച്ച് നശിപ്പിച്ചു കളയുക.

<nowiki>*</nowiki> വിത്തിടുന്നതിന് മുമ്പ് തടം ചവറിട്ട് കത്തിക്കുക.

<nowiki>*</nowiki> വേപ്പിൻ കുരു സത്ത് 3 % തളിക്കുക.

<nowiki>*</nowiki> ഒരേ സ്ഥലത്തു തന്നെ കഴിവതും തുടർച്ചയായി കൃഷി ചെയ്യാതിരിക്കുക.

<nowiki>*</nowiki> ക്യുനാൽഫോസ് 2 മി.ലി അല്ലെങ്കിൽ അസഫേറ്റ് 2 ഗ്രാം ഒരു ലിറ്റർ വെള്ളത്തിൽ കലക്കി തുടക്കത്തിലെ തളിച്ചു കൊടുക്കുക. ആവശ്യമെങ്കിൽ ആവർത്തിക്കുക.


</doc>
<doc id="358582" url="https://ml.wikipedia.org/wiki?curid=358582" title="സാൻ ഭാഷകൾ">
സാൻ ഭാഷകൾ

കാർട്‌വേലിയൻ ഭാഷാ കുടുംബത്തിലെ മിൻഗ്രേലിയൻ ഭാഷയും ലാസ് ഭാഷയേയും മൊത്തത്തിൽ പറയുന്ന പേരാണ് സാൻ ഭാഷകൾ (Zan languages, or Zanuri () എന്നത്. ചില ബഹുഭാഷ പണ്ഡിതരുടെ അഭിപ്രായത്തിൽ ഈ രണ്ടു ഭാഷകളും ഒന്നാണെന്നും ഇവ സാൻ ഭാഷയുടെ രണ്ടു വകഭേദങ്ങളാണെന്നുമാണ്. എന്നാൽ മിൻഗ്രേലിയൻ ഭാഷയും ലാസ് ഭാഷയും പരസ്പരം മനസ്സിലാക്കാവുന്നതല്ല. ഒരു ഭാഷ സംസാരിക്കുന്ന ആൾക്ക് മറ്റേ ഭാഷയിലെ പല വാക്കുകളും അറിയുമെങ്കിലും നിരവധി വാക്കുകൾ അറിയില്ല.
സാൻ വാക്ക് ഗ്രീക്കോ റോമൻ പദത്തിൽ നിന്ന് ഉരുത്തിരിഞ്ഞുവെന്നതാണ്.
ആധുനിക തുർക്കിയിലെ ട്രാബ്‌സൺ പ്രവിശ്യ മുതൽ പടിഞ്ഞാറൻ ജോർജിയ വരെ നീണ്ടു കിടക്കുന്ന കരിങ്കടലിന്റെ തീരപ്രദേശത്തെ ജനങ്ങളാണ് സാൻ ഭാഷകൾ സംസാരിക്കുന്നത്. 



</doc>
<doc id="358590" url="https://ml.wikipedia.org/wiki?curid=358590" title="യു.എൻ ചൈനീസ് ഭാഷ ദിനം">
യു.എൻ ചൈനീസ് ഭാഷ ദിനം

യുനെസ്കോയുടെ ആഭിമുഖ്യത്തിൽ 2010 മുതൽക്ക് എല്ലാവർഷവും എപ്രിൽ 20ആം തീയതി ചൈനീസ് ഭാഷ ദിനമായി ആചരിച്ചു വരുന്നു.

ബഹുഭാഷാപരതയും, സാംസ്ക്കാരിക നാനാത്ത്വവും കൊണ്ടാടുക (celebrate multilingualism and cultural diversity) എന്നതാണ് ഈ ദിനാചരണത്തിന്റെ ലക്ഷ്യങ്ങളിൽ ഒന്ന്. ഐക്യരാഷ്ട്ര സഭയുടെ ആറ് ഔദ്യോഗിക ഭാഷകളെ തുല്യമായി കണ്ട് കൊണ്ട് അവയുടെ ഉപയോഗത്തെ യു.എൻ ശാഖാ സംഘടനകളിലുടനീളം പ്രോൽസാഹിപ്പിക്കുകയെന്നതും ലക്ഷ്യങ്ങളിൽ പെടുന്നു.
5000 വർഷങ്ങൾക്ക് മുമ്പ് ചൈനീസ് അക്ഷരങ്ങൾ കണ്ടുപിടിച്ചതായി പറയപ്പെടുന്ന കാംഗിജി എന്ന ഇതിഹാസ നായകന്റെ ഓർമ്മയ്ക്കായിട്ടാണ് ഏപ്രിൽ 20 തിരിഞ്ഞെടുത്തത്. ചൈനീസ് കാലഗണന പ്രകാരം ഗുയു കാലത്താണ് കാംഗിജി അനുസ്മരിക്കപ്പെടുന്നത്. അക്ഷരമാല കണ്ടുപിടിച്ചപ്പോൾ ദൈവങ്ങളും, പ്രേതങ്ങളും കരഞ്ഞു എന്നും ചോള ധാന്യം മഴയായി വർഷിക്കപ്പെട്ടു എന്നുമാണ് ഐതിഹ്യം. ചോള വർഷം എന്നതിന്റെ ചൈനീസ് പദമാണ് ഗുയു.


</doc>
<doc id="358600" url="https://ml.wikipedia.org/wiki?curid=358600" title="ഇക്കോ ഷോപ്">
ഇക്കോ ഷോപ്

ജൈവ ഉത്പന്നങ്ങൾ വാങ്ങാനും വിൽക്കാനും ഉള്ള കൃഷിഭവന്റെ ഒരു ശാലയാണ് ഇക്കോഷോപ് (Eco-shop). ജൈവകൃഷിക്കാവശ്യമായ എല്ലാ ഉത്പന്നങ്ങളും ഇവിടെ ലഭ്യമാണ്. ഗുണമേന്മയുള്ള വിത്തുകൾ, തൈകൾ എല്ലാം തന്നെ ഇവിടെ ലഭിക്കും. അനുപാതം അനുസരിച്ചു തയ്യാറാക്കിയ ജൈവവളക്കൂട്ടുകൾ, ഗോമൂത്രം, ചാണകം അങ്ങനെ എല്ലാം ഇവിടെ ലഭിക്കും .


</doc>
<doc id="358602" url="https://ml.wikipedia.org/wiki?curid=358602" title="കുടുംബ കൃഷി">
കുടുംബ കൃഷി

"കൂടുമ്പോൾ ഇമ്പമേകും കുടുംബത്തിൽ ഇമ്പമേറ്റും കൃഷി "
കാർഷിക മേഖലയിലെ വിവിധങ്ങളായ പ്രവർത്തനങ്ങൾ വീട്ടുവളപ്പിൽ ,കുടുംബങ്ങളുടെ സഹായ സഹകരണത്തോടെ നടപ്പാക്കുന്ന കൃഷി രീതിയാണ് കുടുംബ കൃഷി. കൃഷിയിട വിസ്തീർണ പരിമിതിയും വീട്ടുവളപ്പുകളുടെ ബാഹുല്യവും ഉള്ള കേരളത്തിൽ കുടുംബ കൃഷിക്ക് സാധ്യതകൾ ഏറെയുണ്ട് .

കുടുംബകൃഷി രണ്ടു തരത്തിലുണ്ട് .ഒന്ന് പറമ്പിലെ പുരയിട കൃഷിയും ,മറ്റൊന്ന് മട്ടുപ്പാവിലെ കൃഷിയും .
വീട്ടു തൊടിയിലെ അടുക്കളത്തോട്ടം 
പുരയിടക്കൃഷിയിലെ ഏറ്റവും ലളിതമായ രീതിയാണ് അടുക്കളത്തോട്ട നിർമ്മാണവും പരിപാലനവും .നല്ല വെയിൽ ലഭിക്കുന്നിടത് ചീര,വഴുതന ,പാവൽ ,പടവലം ,വെള്ളരിവർഗ വിളകൾ ,പയർ ,ഫലവർഗങ്ങൾ തുടങ്ങിയവ വളർത്താം .തണലുള്ള ഇടങ്ങളിൽ ചേന ,ചെമ്പു ,കാന്താരി മുളക് തുടങ്ങിയവ നടാം .


</doc>
<doc id="358603" url="https://ml.wikipedia.org/wiki?curid=358603" title="പപ്പായ മൊസൈക് വൈറസ്">
പപ്പായ മൊസൈക് വൈറസ്

പപ്പായ മൊസൈക് രോഗത്തിന് കാരണമാകുന്ന വൈറസ് ആണ് പപ്പായ മൊസൈക് വൈറസ്. ഇന്ത്യയിൽ ഈ രോഗം ആദ്യമായി കാണപ്പെട്ടത് മുംബൈയിലും പുണെയിലുമാണ്.

രോഗം ബാധിച്ച് ഒരു  മാസത്തിനു ശേഷം ചെടിയുടെ വളർച്ച മുരടിക്കുകയും ചെടി നശിച്ചുപോകുകയും ചെയുന്നു. രോഗം ബാധിച്ച ഇല മൊസൈക് ലക്ഷണം കാണിക്കുന്നു. ഇലയുടെ വലിപ്പം കുറയുകയും ചെയ്യുന്നു. ഇലകൾ മുരടിച്ച് ഷൂവിന്റെ ചരടുപോലെ ആകുകയുംചെയ്യും. കായ്കളുടെ വളർച്ച കുറയുകയും വികൃതമായി ഉണ്ടാക്കുകയും ചെയ്യുന്നു. 

പപ്പായമൊസൈക് വൈറസ്

എഫിഡുകൾ ആണ് രോഗവാഹകർ.

ഈ രോഗംവിത്തുകളിലൂടെ പടരുന്ന ഒന്നല്ല. ഈ വൈറസ് പാവലിനെയും പടവലത്തിനെയും, മറ്റു വെള്ളരി വിളകളെയും ബാധിക്കുന്നു.


</doc>
<doc id="358605" url="https://ml.wikipedia.org/wiki?curid=358605" title="നാഗപതിവെക്കൽ">
നാഗപതിവെക്കൽ

കുരുമുളക് പ്രത്യുൽപ്പാദിപ്പിക്കുന്ന ഒരു രീതിയാണ്‌ നാഗപതിവെക്കൽ .ഇതിനുവേണ്ടി കുരുമുളകിൻറ്റെ തണ്ട് സമാന്തരമായി വളർത്തി അതിൻ്റെ ഞെട്ടുകൾ മണ്ണിൽ പറ്റിയിരിക്കുന്ന വിധം പൊളി ബാഗുകളിൽ 'v' മാത്രികയിൽ ആക്കിയ ഈർക്കിൽ കൊണ്ട് ഉറപ്പിച്ചു വെക്കുന്നു.വളരെ അധികം പ്രത്യുൽപാദന ശേഷിയുള്ള പ്രജനന രീതിയാണ് നാഗപതിവെക്കൽ .ഒരു ചെടിയിൽ നിന്ന് ഏകദേശം നാല്പത് പുതിയ തൈകൾ ഈ മാർഗ്ഗം വഴി നമുക്ക് ഉല്പാദിപ്പിച്ചെടുക്കാൻ കഴിയുന്നതാണ്..സാധാരണ ഗതിയിൽ ഒരു പൊളി ബാഗിൽ ഒരു തൈ നട്ടിട്ട് അതിനെ വളരാൻ അനുവദിക്കുന്നു .വളർന്നു വരുന്ന തണ്ടു സമാന്തരമായി മറ്റു പൊളി ബാഗുകളുടെ മുകളിൽ കൂടി വളരാൻ അനുവദിക്കുന്നു ആ പ്രധാന തണ്ടുകളിലെ ഞെട്ടുകൾ ഓരോ പൊളി ബാഗിലും 'v' ആകൃതിയിലാക്കിയ ഈർക്കിൽ ഉപയോഗിച്ച് മണ്ണിനോട് ചേർത്ത് വെക്കുന്നു.നാൽപ്പതു മുതൽ അമ്പതു ദിവസം കൊണ്ട് ആ ഞെട്ടുകളിൽ നിന്ന് വേരുകൾ പൊളി ബാഗിലേക്ക് ആഴ്‌ന്നിറങ്ങുന്നു .ഈ അവസ്ഥയിൽ വേരുകൾക്ക് ഇരുവശവുമുള്ള പ്രധാന തണ്ടു മുറിച് അവയെ ഓരോ സ്വതന്ത്ര തൈകളാക്കി മാറ്റുന്നു.


</doc>
<doc id="358606" url="https://ml.wikipedia.org/wiki?curid=358606" title="പോളിഹൗസ്">
പോളിഹൗസ്

കാർഷിക മേഖലയിൽ പുത്തനുണർവായ സംരക്ഷിത കൃഷിയുടെ ഭാഗമാണ് പോളിഹൗസ്. ജി.ഐ. പൈപ്പുകളും, പോളിത്തിൻ ഷീറ്റുകളുമുപയോഗിച്ചാണ് പ്രധാനമായും ഇവ നിർമ്മിക്കുന്നത്. ഹരിതഗൃഹപ്രവാഹത്തിന്റെ തത്ത്വം തന്നെയാണ് പോളി ഹൗസുകളിൽ ഉപയോഗിക്കുന്നത്. ശൈത്യമേഖലകളിൽ തണുപ്പിനെ തരണം ചെയ്യുന്ന വിധം ഉരുവെടുത്ത സംരക്ഷിത കൃഷിരീതിയുടെ ഭാഗമാണ് പോളി ഹൗസുകൾ. അന്തിരിക്ഷതാപനിലയെക്കാളും 5 മുതൽ 10 ഡിഗ്രി സെൽഷ്യസ് വർദ്ധനവ് പോളിഹൗസുകളിൽ കാണപെടുന്നു. പോളിഹൗസിന്റെ നിർമ്മാണരീതിക്കനുസരിച്ച് ചെലവും വ്യത്യാസപ്പെടുന്നു. ഗ്ലാസു മുതൽ പോളിത്തിൻ ഷീറ്റുകൾ വരെ പോളിഹൗസ് നിർമ്മാണത്തിന് ഉപയോഗിക്കുന്നു. ഉഷ്ണമേഖലകളിൽ പ്രധാനമായും പോളിത്തിൻ ഷീറ്റുകളാണ് ഉപയോഗിച്ച് പോരുന്നത്. ഇവ നിർമ്മാണചെലവും കുറയ്ക്കുന്നു. പച്ചക്കറി കൃഷിയും, പുഷ്പ്പ കൃഷിയാണ് പോളിഹൗസുകളിൽ പ്രധാനമായും കണ്ടുവരുന്നത്.

ഗ്രീൻഹൗസുകളുടെ സ്ട്രക്ചറുകൾ ജി.ഐ. പൈപ്പുകൾ ഉപയോഗിച്ച് ചെയ്യുന്നതാണ് ഏറ്റവും നല്ലത്. ഗ്രീൻ ഹൗസ് സ്ട്രക്ചറുകൾ പലതരത്തിൽ ഉണ്ടെങ്കിലും ജി.ഐ. പൈപ്പുകളാണ് ഏറ്റവും അനുയോജ്യം. ചെലവ് കുറഞ്ഞ മാർഗങ്ങൾ എന്ന നിലയിൽ മുള, കവുങ്ങ്, കാറ്റാടിക്കഴകൾ തുടങ്ങിയവ കൊണ്ട് ഫ്രയിം നിർമ്മിച്ച് അതിന് മുകളിൽ പോളിഫിലിം ഉറപ്പിക്കുന്ന സമ്പ്രദായം പലരും ശുപാർശ ചെയ്യുന്നുണ്ടെങ്കിലും പ്രായോഗികതലത്തിൽ ഇത് നഷ്ടത്തിലേ കലാശിക്കൂ.
ഫ്രയിമുകൾ/സ്ട്രക്ചറുകൾ വേണ്ടത്ര ബലമില്ലാത്തതും, ഗുണമില്ലാത്തതും, നിരപ്പില്ലാത്തതും കൂർത്ത പ്രതലമുള്ളതും ആകയാൽ വിലകൂടിയ പോളിഫിലിമുകൾ കേടുപാട് സംഭവിച്ച് കാറ്റിന്റെ ശക്തി താങ്ങാനാവാതെയും ഗ്രീൻ ഹൗസ് അപ്പാടെ നിലംപതിക്കുകയും ചെയ്യും. 

ഫാക്ടറികളിൽ പ്രീ-ഫാബ്രിക്കേറ്റ് ചെയ്ത ജി.ഐ. പൈപ്പുകൾ വിവിധ മാതൃകകളിൽ ലഭ്യമാണ്. ഇവ കൊണ്ടുവന്ന് നട്ടും ബോൾട്ടും ചെയ്ത് പെട്ടെന്ന് ഗ്രീൻ ഹൗസ് ഉണ്ടാക്കിയെടുക്കാം.

മറ്റൊന്ന് ജി.ഐ. പൈപ്പുകൾ കൃത്യമായ അളവിൽ വാങ്ങിക്കൊണ്ടുവന്ന് കൃത്യമായ മാതൃകയിൽ സഥലത്തുവെച്ചുതന്നെ നിർമ്മിച്ചെടുക്കുക എന്ന രീതിയും. രണ്ട് രീതികൾക്കും അതിന്റേതായ ഗുണദോഷങ്ങളും ഉണ്ട്. പ്രീഫാബ്രിക്കേറ്റഡ് സംവിധാനത്തിന് പൊതുവേ ചെലവ് കൂടിയിരിക്കും. 

ഏതുതരത്തിൽ നിർമ്മിച്ചാലും ഗ്രീൻ ഹൗസുകൾ ശക്തമായ കാറ്റിലും മഴയിലും തകർന്ന് വീഴാത്ത തരത്തിൽ ശക്തമായതും തുരുമ്പുപിടിക്കാത്തതുമാവണം. പോളിഫിലിമുകൾ നിശ്ചിത ഗുണമേന്മയുള്ളതും ചുളുവുകൾ വീഴാതെയും, അലൂമിനിയം പ്രൊഫൈൽ സ്പ്രിംഗ് സംവിധാനം ഉപയോഗിച്ച് ഫ്രയിമുകളിൽ വലിച്ച് ഉറപ്പിക്കേണ്ടതുമാണ്.

ഇന്ത്യൻ സ്റ്റാൻഡേർഡ് അനുസരിച്ച് 140 കി.മീറ്റർ വേഗത്തിലുള്ള കാറ്റിനെ അതിജീവിക്കാൻ കഴിയുന്ന ശക്തി ഗ്രീൻ ഹൗസുകൾക്കുണ്ടായിരിക്കണം. ഇതിന് അനുസൃതമായ തരത്തിലുള്ള ജി.ഐ. തൂണുകളും ഫ്രയിമുകളും നിർബന്ധമായും നിർമ്മിച്ചിരിക്കണം.

എല്ലാത്തരം പൂക്കളും കായ്കനികളും ഗ്രീൻഹൗസുകളിൽ ഉണ്ടാകുന്നതുമൂലം ചില സീസണിൽ കിട്ടാത്ത കായ്കനികളും പൂക്കളും കൂടുതൽ മെച്ചപ്പെട്ട വിലയ്ക്ക് വിപണനം നടത്താനും ഗ്രീൻഹൗസ് കൃഷി സമ്പ്രദായത്തിലൂടെ കഴിയും. ആധുനിക കൃഷിരീതികളായ മണ്ണില്ലാകൃഷി (ഹൈഡ്രോപോണിക്), ഏറോപോണിക് എന്നിവ ഗ്രീൻഹൗസുകളിൽ മാത്രമേ സാദ്ധ്യമാകുകയുള്ളൂ. വിവിധതരം പോളീഹൗസുകൾ/ഗ്രീൻ ഹൗസുകൾ ഉണ്ടെങ്കിലും ഓരോ പ്രദേശത്തെയും കാലാവസ്ഥകൂടി കണക്കിലെടുത്തുള്ള മാതൃകകൾ കൃത്യമായി സാങ്കേതികവിദഗ്ദ്ധരുടെ മേൽനോട്ടത്തിൽത്തന്നെ തെരഞ്ഞെടുക്കണം.

കേരളത്തിലെ ഗ്രീൻഹൗസുകളുടെ പ്രധാനപ്രശ്‌നം വേനൽകാലത്തുള്ള വർദ്ധിച്ച താപനിലയാണ്. ഗ്രീൻഹൗസുകൾക്കുള്ളിലെ താപനില പുറമേ ഉള്ളതിനേക്കാൾ എപ്പോഴും അധികരിച്ചായിരിക്കും. ഈ താപനില പരിധിവിട്ട് ഉയരാൻ പാടില്ല. കൃത്യമായ താപനിർഗമന സംവിധാനവും (വെന്റിലേഷൻ) വശങ്ങളുടെ ഉയരം കുറഞ്ഞത് 4.5 മീറ്ററും ആയി ക്രമപ്പെടുത്തുകയും കാര്യക്ഷമമായി ഒരു ഫോഗർ സംവിധാനം ഏർപ്പെടുത്തുകയും ചെയ്താൽ താപനില അഭികാമ്യമായ രീതിയിൽ ക്രമപ്പെടുത്താൻ കഴിയും.

ചതുരാകൃതിയിൽ വലിയ ഗ്രീൻഹൗസുകൾ നിർമ്മിക്കുന്നതിനേക്കാളും ദീർഘചതുരാകൃതിയിൽ ഗ്രീൻഹൗസുകൾ നിർമ്മിക്കുന്നതാണ് കൂടുതൽ നല്ലത്. സ്ഥലത്തിന്റെ കിടപ്പനുസരിച്ച് ഇക്കാര്യത്തിൽ തീരുമാനമെടുക്കാം.

ഏതു വിളയും ഗ്രീൻഹൗസുകളിൽ കൃഷി ചെയ്യാം. എങ്കിലും തുറസ്സായ സ്ഥലത്ത് മതിയായ ഉത്പാദനക്ഷമതയുള്ള വിളകൾ ഗ്രീൻഹൗസുകളിൽ കൃഷി ചെയ്യണമെന്നില്ല. ഗ്രീൻഹൗസുകളിലെ ഓരോ ഇഞ്ച് സ്ഥലവും വിലപ്പെട്ടതായതിനാൽ തറ വിസ്തീർണ്ണത്തിന് പുറമെ മുകളിലേക്കുള്ള നാല് മീറ്റർ ഉയരമുള്ള സ്ഥലം കൂടി പ്രയോജനപ്പെടുത്തുന്ന പടർന്നു കയറുന്ന പ്രത്യേക ഗ്രീൻ ഹൗസ് ഇനങ്ങൾ കൃഷി ചെയ്യാം.

കേരളത്തിലെ സാഹചര്യങ്ങളിൽ കാബേജ്, കോളിഫ്‌ളവർ, മുളക് തുടങ്ങിയവ ഗ്രീൻഹൗസുകളിൽ കൃഷി ചെയ്യുന്നത് ഒട്ടും ലാഭകരമല്ല. ഗ്രീൻഹൗസുകളുടെ തറ വിസ്തീർണ്ണം മാത്രമേ ഈ വിളകൾ ഉപയോഗപ്പെടുത്തുന്നുള്ളൂ.

കേരളത്തിലെ കാലാവസ്ഥയിൽ വാണിജ്യാടിസ്ഥാനത്തിൽ ലാഭകരമായി കൃഷി ചെയ്യാൻ ഏറ്റവും അനുയോജ്യമായ വിളകൾ കാപ്‌സിക്കം, തക്കാളി, സാലഡ് വെള്ളരി, അച്ചിങ്ങപ്പയർ എന്നിവയാണ്. ഇവയ്ക്ക് പുറമേ, പുഷ്പകൃഷിയും ഏറ്റവും ലാഭകരമായി ചെയ്യാൻ കഴിയും. വള്ളിയായി മുകളിലേക്ക് വളരുന്ന പ്രത്യേക ഇനത്തിലുള്ള തക്കാളിയും, കാപ്‌സിക്കവും മറ്റുമാണ് കൃഷി ചെയ്യേണ്ടത്. പരാഗണം ആവശ്യമില്ലാത്തതോ സ്വപരാഗണം നടത്തുന്നതുമായതോ ആയ വിളകൾ വേണം ഗ്രീൻ ഹൗസ് കൃഷിക്ക് തെരഞ്ഞെടുക്കേണ്ടത്.
ഉത്പാദനക്ഷമത ഗ്രീൻ ഹൗസുകളിൽ തുറസ്സായ കൃഷിരീതിയേക്കാൾ 10-12 ഇരട്ടിയാണ്. ഉദാഹരണത്തിന്, തക്കാളിയുടെ ചില ഇനങ്ങളുടെ ഉത്പാദനം ഒരു സെന്റിന് 2400 കി.ഗ്രാം വരെ ലഭ്യമാണ്. കൃത്യമായി പറഞ്ഞാൽ ഒരേക്കറിന് 240 മെട്രിക് ടൺ. ഇതേ സമയം തുറസ്സായ കൃഷിയിൽ ഏക്കറിന് പരമാവധി 15 മെട്രിക് ടണ്ണിൽ കൂടുതൽ കിട്ടില്ല.
http://ml.vikaspedia.in/agriculture/d38d41d38d4dd25d3fd30-d15d3ed30d4d200dd37d3fd15-d07d1fd2ad46d1fd32d41d15d33d4d200d/d38d2ed17d4dd30-d15d3ed30d4d200dd37d3fd15-d30d40d24d3fd15d33d4d200d/d15d3ed7cd37d3fd15-d35d3fd35d30d19d4dd19d7e/d2ad33d3fd39d57d38d4d


</doc>
<doc id="358607" url="https://ml.wikipedia.org/wiki?curid=358607" title="പടവലപ്പുഴു">
പടവലപ്പുഴു

പച്ചക്കറി വിളവിനെ ആക്രമിക്കുന്ന ഒരു കീടമാണ് പടവലപ്പുഴു
പുഴുക്കൾ ഇലകൾ തിന്നും ,കായ്കൾ തുരന്നും നാശം ചെയ്യുന്നു. ഇലകളുടെ അടിഭാഗത്തെ ഞരമ്പുകൾ പ്രത്യേക രീതിയിൽ മുറിച്ചു വെച്ചിരിക്കുന്നത് കാണാം. 
പച്ചക്കറിവിളകൾ ഫീൽഡ് ഗൈഡ്

ഫ്ലുബെൻഡ്യമൈഡ് 2.5 ഗ്രാം അല്ലെങ്കിൽ ക്ലോറാൻട്രാനിളിപ്രോൾ 3 മി.ലി . 1 0 ലി. വെള്ളത്തിൽ ചേർത്തു തളിക്കുക


</doc>
<doc id="358611" url="https://ml.wikipedia.org/wiki?curid=358611" title="ഹൈടെക് പച്ചക്കറിത്തൈ ഉൽപ്പാദനം">
ഹൈടെക് പച്ചക്കറിത്തൈ ഉൽപ്പാദനം

ഒരു ജാപ്പനീസ് പഴമൊഴി പറയുന്നത് "വിളവിൻറെ പകുതി നിർണയിക്കുന്നത് തൈകളാണ്" എന്നാണ്. പച്ചക്കറി വിളകളുടെ പരിപൂർണ ഉൽപ്പാദനം സാധ്യമാകണമെങ്കിൽ ആരോഗ്യവും കരുത്തുമുള്ള രോഗ-കീടവിമുക്തമായ തൈകൾ ഉപയോഗിക്കണം. തൈകൾ ഏറെ ലോലവും ഇളം തണ്ടോടു കൂടെയുള്ളതും ആകയാൽ, നിരവധി രോഗ-കീടങ്ങൾ ബാധിക്കുവാൻ സാധ്യതയുണ്ട്. ആയതിനാൽ പോളിഹൗസിനുള്ളിലും തുറസ്സായ സ്ഥലത്തും നടുവാനുള്ള പച്ചക്കറി തൈകൾക്കു ശ്രദ്ധയോടെയുള്ള പരിപാലനം നൽകി വളർത്തിയെടുക്കണം. പ്രത്യേകിച്ചും അത്യുൽപ്പാദനശേഷിയുള്ള ഹൈബ്രിഡ് വിത്തുകൾക്കു വില വളരെ കൂടുതൽ ആയതിനാൽ ഒരു വിത്തുപോലും നഷ്ടപ്പെടാതെ വളർത്തിയെടുക്കേണ്ടതുണ്ട്. ഗുണമേന്മയുള്ള ഹൈടെക് പച്ചക്കറിതൈ ഉൽപ്പാദനം ലക്ഷ്യമിടുന്നത് ഓരോ വിത്തിൽനിന്നും "ഓരോ ചെടി" എന്നതാണ്. 

ഗുണമേന്മയും ആരോഗ്യവും കരുത്തുമുള്ള പച്ചക്കറിതൈ ഉൽപ്പാദനത്തിനുള്ള ആധുനിക സാങ്കേതികവിദ്യയാണിത്. പോളിഹൗസിനുള്ളിൽ പ്രോപഗേഷൻ ട്രേകളിൽ (പ്രോട്രേ/പ്ലഗ് ട്രേ) കൃത്രിമ മാധ്യമം നിറച്ച് വിത്തുകൾ പാകി മുളപ്പിക്കുന്ന സാങ്കേതിക വിദ്യ ഇന്ന് വ്യാപകമായി ഉപയോഗിക്കപ്പെടുന്നു. ഭാഗികമായോ പൂർണമായോ നിയന്ത്രിത അന്തരീക്ഷസാഹചര്യങ്ങളിലാണ് ഇതു ചെയ്യുന്നത്. ചകിരിച്ചോറ് (കോകോപീറ്റ്), വെർമികുലൈറ്റ്, പെർലൈറ്റ് എന്നിവ 3:1:1 അനുപാതത്തിൽ കലർത്തി മാധ്യമമായി ഉപയോഗിക്കുന്നു.
2. അടിസ്ഥാനപരമായ ആവശ്യങ്ങൾ
ഹൈടെക് തൈ ഉൽപ്പാദനത്തിനായി സ്വീകരിക്കേണ്ട പ്രധാനപ്പെട്ട കാര്യങ്ങൾ ചുവടെ ചേർക്കുന്നു.
$ ഹൈടെക് നഴ്സറിയുടെ പരിസരം ശുചിത്വവും വെടിപ്പും ഉള്ളതായിരിക്കണം.
$ വിത്തുകൾ, മാധ്യമം, പ്രോട്രേകൾ നനയ്ക്കുവാനുള്ള സംവിധാനം. നടീൽയന്ത്രം എന്നിവ മുൻകൂട്ടി കരുതിയിരിക്കണം.
$ വളങ്ങൾ, സസ്യസംരക്ഷണ വസ്തുക്കൾ, പ്ലാസ്റ്റിക് ഷീറ്റുകൾ, മറ്റു വസ്തുക്കൾ തുടങ്ങിയ ഉൽപ്പാദനോപാധികളെ കുറിച്ചും അവയുടെ ഉറവിടം, ലഭ്യത എന്നിവയെ കുറിച്ചും വ്യക്തമായ ധാരണ ഉണ്ടായിരിക്കണം. മറ്റ് എല്ലാ അടിസ്ഥാന സൗകര്യങ്ങളും ഉണ്ടാകണം
1. കോകോപീറ്റ് (ചകിരിച്ചോറ്)
ജലം വാർന്നുപോകുന്നതും വായു സഞ്ചാരം അനുവദിക്കുന്നതും അതേസമയം ഈർപ്പം നിലനിർത്തുന്നതിനും ചകിരിച്ചോറ് ഉപയോഗിക്കുന്നു.
2. വെർമികുലൈറ്റ്
വളരെ ഭാരം കുറഞ്ഞതും മഗ്നീഷ്യം, പൊട്ടാസ്യം എന്നീ ധാതുക്കൾ അടങ്ങിയതും ജഒ ന്യൂട്രൽ ആയതുമായ വസ്തുവാണ് വെർമികുലൈറ്റ്. സാധാരണയായി 2,4 എന്നീ ഗ്രേഡുകൾ ഉപയോഗിക്കുന്നു.
3. പെർലൈറ്റ്
വൾക്കാനിക് റോക്ക് ആയ അലുമിനിയം സിലിക്കേറ്റ് പൊടിച്ച് 9800ഇ യിൽ ചൂടാക്കിയാണ് ഇത് നിർമ്മിക്കുന്നത്. വെളുത്ത നിറത്തിലുള്ള പെർലൈറ്റ് മാധ്യമത്തിൻറെ നീർവാർച്ചയും വായു സഞ്ചാരവും വർധിക്കുന്നു.
മേൽപറഞ്ഞ മൂന്നു വസ്തുക്കളും യഥാക്രമം 3:1:1 എന്ന അനുപാതത്തിൽ മിശ്രണം ചെയ്യുന്നു. മിശ്രിതത്തിൽ ഓരോ വസ്തുവിൻറെയും ധർമ്മം ഇപ്രകാരമാണ്. കോകോപീറ്റ്-വളരുവാനുള്ള മാധ്യമം, ഈർപ്പം.
വെർമികുലൈറ്റ്-വളരുവാനുള്ള മാധ്യമത്തിൻറെ ഭാഗം പെർലൈറ്റ്-നീർവാർച്ചയ്ക്കു സഹായിക്കുന്നു.
മിശ്രണം തയാറാക്കുന്നതിനുമുമ്പ് കോകോപീറ്റ് നന്നായി വെള്ളത്തിൽ കഴുകി അതിൻറെ അമ്ലത കുറയ്ക്കേണ്ടതാണ്.
അറകളുടെ എണ്ണം അനുസരിച്ചും വലിപ്പം അനുസരിച്ചും വിവിധ വലിപ്പത്തിലുള്ള പ്രോട്രേകളും (വിത്തുപാകുന്നതിന്) ബേസ്ട്രേകളും (പ്രോട്രേകൾ വയ്ക്കുന്നതിന്) ഉപയോഗിക്കുന്നു. പ്രോട്രേകൾ നന്നായി വൃത്തിയാക്കി അണുവിമുക്തമാക്കി ഉപയോഗിക്കണം.
മാധ്യമം തയാറാക്കിയശേഷം അവ ട്രേകളിൽ നിറയ്ക്കുന്നു. വിത്തുപാകുന്നത് ശ്രദ്ധയോടെ ചെയ്യേണ്ടകാര്യമാണ്. ഇതിനായി മാനുഷികാധ്വാനം കൂടുതൽ വേണ്ടിവരുന്നു. വിത്തുപാകുന്ന യന്ത്രം ഇപ്പോൾ ലഭ്യമാണ്.
വിത്തുപാകിയശേഷം ട്രേകൾ 5-6 ദിവസം 280ഇ-320ഇ താപനിലയിൽ സൂക്ഷിക്കണം. അതിനുശേഷം നഴ്സറിക്കുള്ളിലേക്കു ട്രേകൾ മാറ്റാവുന്നതാണ്.
വിവിധ വിളകളുടെ വിത്തുമുളയ്ക്കുവാനുള്ള സമയം ഇപ്രകാരമാണ്.
തക്കാളി - 6 ദിവസം
ക്യാപ്സികം -9 ദിവസം
മുളക് - 9 ദിവസം
കത്തിരി - 6 ദിവസം
കാബേജ്/കോളിഫ്ളവർ - 4 ദിവസം
പച്ചക്കറി ഇനങ്ങൾക്കനുസരിച്ച് പറിച്ചുനടുവാനുള്ള സമയവും വ്യത്യസ്തമായിരിക്കും.
സലാഡ് വെള്ളരി - 15-20 ദിവസം
തക്കാളി - 30-35 ദിവസം
ക്യാപ്സിക്കം - 30-40 ദിവസം
രോഗ നിയന്ത്രണത്തിനായി വിത്തുകൾ പാകുന്നതിനുമുൻപ് ഒരു കിലോ വിത്തിന് 4 ഗ്രാം ട്രൈക്കോഡെർമ എന്ന കണക്കിന് ട്രീറ്റ് ചെയ്യേണ്ടതാണ്.
താഴെപ്പറയുന്ന കണക്കിനു വളങ്ങൾ ഇലകളിൽ തളിച്ചു കൊടുക്കേണ്ടതാണ്.
8-18 ദിവസം 1919192/1
15-20 ദിവസം 
കീടങ്ങളുടെ പ്രവേശനം തടയുന്നതിനായി ഇരട്ട വാതിൽ പ്രവേശന സംവിധാനം ഒരുക്കേണ്ടതും രണ്ടു വാതിലും ഒരേസമയം തുറന്നിടാതിരിക്കുവാൻ ശ്രദ്ധിക്കേണ്ടതുമാണ്.
മഞ്ഞ, നീല നിറത്തിലുള്ള കെണികൾ പോളിഹൗസിനുള്ളിൽ സ്ഥാപിക്കേണ്ടതാണ്.
ഇൻസെക്റ്റ് ഫ്രൂഫ് നെറ്റും പോളിഷീറ്റുകളും കീറി അതിലൂടെ കീടങ്ങൾ പ്രവേശിക്കാതിരിക്കുവാൻ ശ്രദ്ധിക്കണം. അത്തരം കേടുപാടുകൾ കണ്ടാലുടൻ തന്നെ അറ്റകുറ്റപണികൾ ചെയ്യേണ്ടതാണ്.
കീടനിയന്ത്രണത്തിന് കഴിയുന്നതും ജൈവ/ജീവാണു കീടനാശിനികൾ ഉപയോഗിക്കുക.
അടിയന്തര സാഹചര്യങ്ങളിൽ വിദഗ്ദ്ധരുടെ ഉപദേശപ്രകാരം മാത്രം രാസകീടനാശിനികൾ ഉപയോഗിക്കുക.

</doc>
<doc id="358613" url="https://ml.wikipedia.org/wiki?curid=358613" title="കിയോവ">
കിയോവ

അമേരിക്കൻ ഐക്യനാടുകളിലെ ഒരു തദ്ദേശീയ അമേരിക്കൻ ഇന്ത്യൻ വർഗ്ഗമാണ് കിയോവാസ് (Kiowas () 17 – 18 നൂറ്റാണ്ടുകളിൽ പടിഞ്ഞാറൻ മൊണ്ടാന പ്രദേശത്തുനിന്ന് തെക്കു ദിശയിലുള്ള കൊളറാഡോയിലെ  റോക്കി പർവ്വതമേഖയിലേയ്ക്ക് ഇവർ മാറിത്താമസിക്കുകയും പത്തൊമ്പതാം നൂറ്റാണ്ടിൽ തെക്കൻ സമതലത്തിലെത്തുകയും ചെയ്തു. 1867 ൽ കിയോവാ ഇന്ത്യൻസ് തെക്കുപടിഞ്ഞാറൻ ഒക്ലാഹോമയിലെ റിസർവേഷനിലേയ്ക്കു മാറ്റപ്പെട്ടു. 2011 ലെ സെൻസസ് പ്രകാരം ഐക്യനാടുകളിലെ ഈ വർഗ്ഗക്കാരുടെ എണ്ണം 12,000 ആണ്.


</doc>
<doc id="358616" url="https://ml.wikipedia.org/wiki?curid=358616" title="മണ്ണ് സൂര്യതാപീകരണം">
മണ്ണ് സൂര്യതാപീകരണം

തികച്ചും രാസമുക്തമായ രീതിയിൽ, മണ്ണ് വഴി വ്യാപിക്കുന്ന കീടങ്ങളെയും രോഗങ്ങളെയും സൂര്യരശ്മി ഉപയോഗിച്ചുകൊണ്ട് മണ്ണിന്റെ താപനില ഉയർത്തി നിയന്ത്രിക്കുന്ന പ്രക്രിയയാണ് മണ്ണ് സൂര്യതാപീകരണം . വർഷത്തിലെ ഉയർന്ന ചൂടുള്ള മാസമാണ് ഇതിനായി തിരഞ്ഞെടുക്കുന്നത്. നനഞ്ഞ മണ്ണ് പ്രകാശം കടത്തിവിടുന്ന പോളിത്തീൻ ഷീറ്റുകൊണ്ട്  പൊതിഞ്ഞ് നാലു  മുതൽ ആറ് ആഴ്ചയോളം നേരിട്ടുള്ള സൂര്യപ്രകാശം ഏൽപ്പിക്കുക. ശരിയായ രീതിയിൽ ചെയ്യുകയാണെങ്കിൽ മുകളിലെ ആറിഞ്ചോളം കനത്തോളം മണ്ണിന്റെ താപനില ഉയരുന്നതായികാണുന്നു, ഇത്  ചെയ്യുന്നത് സ്ഥലത്തെയും ആശ്രയിച്ചിരിക്കും. പ്ലാസ്റ്റിക് ഷീറ്റ് സൂര്യരശ്മിയിലെ ഊർജ്ജത്തെ മണ്ണിൽ പിടിച്ചു  നിർത്തിക്കൊണ്ട്  12 - 8  ഇഞ്ച്  ആഴത്തിലുള്ള മണ്ണിന്റെ  താപനില ഉയർത്തി മണ്ണിലുള്ള കളയുടെ  വിത്തിനെയും രോഗാണുക്കളെയും വീരയും കീടങ്ങളുടെ മുട്ടയും നശിപ്പിക്കുന്നു .

സൂര്യതാപീകരണം വഴി മണ്ണിന്റെ താപനില പരമാവധി 72°C- 90°C വരെ, 2 ഇഞ്ച്  ആഴത്തിലും 32°C -37°C വരെ,  8 ഇഞ്ച് ആഴത്തിലും ഉയർന്നു കാണപ്പെടുന്നു.

തുറസ്സായ നിഴൽ കുറഞ്ഞ സ്ഥലമാണ് സൂര്യതാപീകരണം ചെയ്യാൻ തിരഞ്ഞടുക്കുന്നത്. തൈനടാനുള്ള നഴ്‌സറി തവരണ ഉണ്ടാകാനായാലും പോട്ടിംഗ് മിക്ച്ചർ ഉണ്ടാകാനായാലും ആദ്യംത താവരണ ഉണ്ടാക്കി അതിലെ കബും കല്ലും എടുത്തു കളഞ്ഞ മണ്ണ് നിരപ്പാക്കി സൂര്യതാപീകരണം ചെയ്യാൻ ഉപയോഗികാം.മണ്ണിലേക്ക്‌ ഇടാൻ ഉദ്ദേശിക്കുന്ന ജൈവ വളo സൂര്യതാപീകരണം ചെയ്യുന്നതിന് മുമ്പേ മണ്ണിൽ ഇളകി ചേർക്കേണ്ടതാണ് ഇത് ജൈവവളത്തിലെ കളയുടെ വിത്തിനെയും രോഗാണുക്കളേയും നശിപ്പിക്കുന്നു.സൂര്യതാപീകരണത്തിനുള്ള താവരണ സൂര്യന്റെ ദിശയുടെ തെക്കുവടക്ക് ദിശയിലേക്കാണെങ്കിൽ ഒരേപോലെ സൂര്യരശ്മി ലഭിക്കുന്നതാണ്. മണ്ണിനെ നനയ്ക്കുക 5/L എന്ന അളവിൽ ഉരുള ഉണ്ടാക്കാൻ പറ്റുന്ന പരുവമാക്കുന്നത് ഉച്ചിതം.

</doc>
<doc id="358621" url="https://ml.wikipedia.org/wiki?curid=358621" title="ചിത്രീകരണം">
ചിത്രീകരണം

 ഒരു വിഷയത്തിന്റെയോ, പ്രക്രിയയുടെയോ, എഴുത്തിന്റെയോ കലാത്മകമായ ആവിഷ്കാരമാണ് ചിത്രീകരണം  . 
പോസ്റ്ററുകൾ, പുസ്തകങ്ങൾ, അനിമേഷനുകൾ, വീഡിയോ ഗെയിമുകൾ, സിനിമകൾ എന്നിവയിലെല്ലാം ചിത്രീകരണം പ്രധാന പങ്ക വഹിക്കുന്നു.

ചിത്രീകരണം അഥവ "ഇല്ലുസ്റ്റ്രേഷൻ"("illustration")  എന്ന വാക്കിന്റെ ഉൽഭവം, ഇംഗ്ലീഷിലെ ഇല്ലുസ്റ്റേറ്റ് എന്ന വാക്കിൽ നിന്നാണ്.

ത്രിമാന ശിൽപ്പ നിർമ്മാണം, മൾട്ടിമീഡിയ, ഡിജിറ്റൽ ഡിസൈൻ, മോൻടേജ്, കൊളേജ്, പ്രിന്റ് മേക്കിംഗ്, പെയിന്റിംഗ്, ഡ്രോയിംഗ് എന്നിവയടങ്ങുന്ന വിശാലതലത്തിലുള്ള രീതിയും, രീതിശാസ്ത്രവും ഉപയോഗിക്കുന്ന ഒന്നാണ് സമകാലീന ചിത്രീകരണം.

ചിത്രീകരണത്തിന്റെ രീതി അനുസരിച്ച് അതിന്റെ രീതിയിൽ വ്യത്യാസം വരുന്നു.

പ്രധാന ഭാഗങ്ങൾ :

ടെക്ക്നിക്കൽ ആന്റ് സയന്റിഫിക്ക് ഇല്ല്യൂസ്റ്റ്രേഷൻ ഒരു വസ്തുവിന്റെ ശാസ്ത്രപരവും, സാങ്കേതിക ശാസ്ത്രപരമായ കാര്യങ്ങൾ കൈമാറുന്നു. ഇത് എക്സ്പ്ലോഡെഡ് വ്യൂ, കട്ട്-വേസ്, ഫ്ലൈ ത്രൂസ് ,റീ കൺസ്റ്റ്രക്ഷൻ, ഇൻസ്റ്റ്രക്ഷണൽ ഇമേജെസ്, കമ്പോണെന്റ് ഡിസൈൻസ്, ഡയഗ്രാംസ് എന്നിങ്ങനെ രീതിയിൽ അവതരിപ്പിക്കാം. ചിത്രീകരണം ചെയ്യപ്പെട്ട വസ്തുവിനെക്കുറിച്ചുള്ള കൃത്യമായ കാര്യങ്ങൾ മനുഷ്യ മസ്തിഷ്കത്തിലേക്ക് എത്തിക്കുക  എന്നതാണ് ഈ രീതിയുടെ പ്രധാന ലക്ഷ്യം.

സാങ്കേതിക പരിഞ്ജാനം കുറഞ്ഞ ആളുകൾക്കും വസ്തുവിനെക്കുറിച്ചുള്ള ഒരു ധാരണ ഉണർത്താൻ ഈ രീതിയിലൂടെ കഴിയുന്നു.

സമകാലീന ചിത്രീകരണത്തിൽ, ദ്വിമാന, ത്രിമാന ചിത്രങ്ങളെ  സോഫ്റ്റ്‍വെയറുകൾ വഴി നിർമ്മിക്കാനും, എളുപ്പത്തിൽ തിരുത്താനും കഴിയുന്നു.കൂടാതെ പുനരുത്പാദിപ്പിക്കാനും കഴിയാറുണ്ട്.

കലാ ലോകത്ത്, ഫൈൻ ആർട്ടിനേയും, ഗ്രാഫിക ഡിസൈനിനേയും, അപേക്ഷിച്ച് പ്രാധാന്യം ഇല്ലാത്തതായാണ് കണക്കാക്കുന്നത്. 

പക്ഷെ ഇന്നത്തെ കാലത്ത് വീഡിയോ ഡെയിമുകളുടേയും, ഗ്രാഫിക് നോവലുകളുടെയും, വരവോടെ ചിത്രീകരണത്തിന് പ്രാധാന്യമേറിയിട്ടുണ്ട്. അതോടെ മാഗസിനുകളിലും, മറ്റു പ്രസിദ്ധീകരണങ്ങളിലുമെല്ലാം ഇല്ലുസ്റ്റ്രേഷൻ്‍ വ്യാപകമായി ഉപയോഗിക്കാൻ തുടങ്ങി.

യഥാർത്ഥ ഇല്ലുസ്റ്റ്രേഷൻ വ്യാപാര മേഖലയിലും ശ്രദ്ധ നേടിയിട്ടുണ്ട്. യ.എസ് കലാകാരനായ നോർമൻ റോക്ക്വെല്ലിന്റെ "ബ്രേക്കിംഗ് ഹോം ടൈസ്" എന്ന ഇല്ലുസ്റ്റ്രേഷൻ 2006-ൽ യു.എസ്.ഡി 15.4 മില്ല്യണിനാണ് വിറ്റുപോയത്. അതുപോലെതന്നെ ഗിൽ എൽവഗ്രെൻ , ആൽബെർട്ടോ വാർഗസ് പോലുള്ള കലാകാരന്മാരുടേയും, ചിത്രീകരണങ്ങൾ ഇതുപോലെ പ്രശസ്തമായവയാണ്.

ചരിത്രപരമായി ചിത്രീകരണം പ്രിന്റിംഗിന്റേയും, പ്രസിദ്ധീകരണത്തിന്റേയും, വ്യാപാര മേഖലയെ ബന്ധപ്പെട്ടിരിക്കുന്നു.
കോഡെക്സുകൾ ഉപയോഗിച്ചുള്ള ചിത്രീകരണമാണ് ഇല്ലുമിനേഷൻ, അത് കൈകൊണ്ടുള്ള ചീത്രീകരണത്തിന്റേതാണ്. 15-ാം നൂറ്റാണ്ടോടെയുള്ള പ്രിന്റിംഗ് യന്ത്രത്തിന്റെ കണ്ടുപിടുത്തം, പുസ്തകങ്ങൾ വ്യാപാരം കൂടുതൽ കാര്യക്ഷമമാകുകയും, മരംകൊണ്ടുള്ള ചിത്രീകരണങ്ങൾ ജനിക്കാൻ തുടങ്ങകയും ചെയ്തു.

16000 കളിൽ ജപ്പാനിലാണ് "ഉക്കിയോ ഇ" യുടെ ഉത്ഭവം, നീളനെയുള്ളതും, വിവിധ ടോണുകളിലും, മഷിയുമുപയോഗിച്ചുകൊണ്ടുള്ള വരകളുപയോഗിച്ചുകൊണ്ടുള്ള ചിത്രീകരണമാണിത്. ഇതിലെ വിഷയങ്ങൾ സമകാലീന നായകന്മാരും,സംഭവങ്ങളുമായിരുന്നു. ഹോക്കുസായിയുടെ ' ദി ഗ്രേറ്റ് വേവ് ഓഫ് കാനാസാവ' പ്രസിദ്ധമായ അന്നത്തെക്കാലത്തെ ഉക്കിയോ ഇ യിൽ ഉണ്ടാക്കിയ ഒരു ചിത്രീകരണമാണ്.

16 - 17 നൂറ്റാണ്ട് കാലഘട്ടത്തിൽ യൂറോപ്പിൽ ചിത്രീകരണത്തിന്റെ എല്ലാ രീതിയിലും മാറ്റം സംഭവിച്ച ഒന്നായ എൻഗ്രേവിങ്ങും, എച്ചിങ്ങും ഉത്ഭവിക്കാൻ തുടങ്ങി. 18-ാം നൂറ്റാണ്ടിൽ ഇംഗ്ലണ്ടിലെ ഒരു പ്രധാനപ്പട്ടെ ചിത്ര രചീതാവാണ് വില്യം ബ്ലേക്ക്. അദ്ദേഹം പ്രധാനമായും, എച്ചിങ്ങായിരുന്നു ഉപയോഗിച്ചിരുന്നത്.19-ാം നൂറ്റാണ്ടായതോടെ, ലിത്തോഗ്രാഫി കൂടൂതൽ പ്രശസ്തവും, മിഴിവുള്ളതുമായി തീർന്നു.

യൂറോപ്പിലെ ജോൺ ലീച്ച്, ജോർജ് ക്രുക്ഷാങ്ക്, ഡിക്കെൻസ്, ഹാബ്ലോട്ട് ക്നൈറ്റ് ബ്രൗൻ ഫ്രാൻസിലെ ഹോണർ ഡോമിയർ എന്നിവരായിരുന്നു പത്തൊമ്പതാം നൂറ്റാണ്ടിലെ പ്രശസ്തരായ ചിത്രകാരന്മാർ. ഇതിലെ എല്ലാവരും, ആശയാഴമുള്ള വിഷയങ്ങളെ കൈകാര്യം ചെയ്തു. ആ സമയത്ത്, കാരിക്കേച്ചർ ഡ്രോയിംഗുകൾ‍ക്ക് പ്രാധാന്യം ഏറിയിരുന്നു. 

ക്ര്യൂഷാങ്ക്സിന്റെ കോമിക് ആൽമനാകിന്റെ വിജയത്തിന് ശേഷം നിർമ്മിച്ച ബ്രിട്ടീഷ് ഹാസ്യ പ്രസിദ്ധീകരണമായ 'പഞ്ച്' -ലെ പ്രധാനപ്പെട്ട, പ്രസിദ്ധരായ ചിത്രകാരന്മാരാണ്, സർ ജോൺ ടെന്നിയൽ , ദാൽസിൽ സഹോദരന്മാർ, ജോർദദസ് ഡു മൊറിയർ എന്നിവർ. അവരുടെ ചിത്രീകരണങ്ങൾ അവരെ ഇല്ലുസ്റ്റ്രേ്റർ പദവിയിലേക്കെത്തിച്ചു.

ഇതുപോലെതന്നെയായിരുന്നു. മാഗസിനുകളായ ലേ വോളർ പോലുള്ളവ. ഇല്ലുസ്റ്റ്രേഷനോടൊപ്പം എഴുത്തുരീതിയും അതിന്റെ ഭംഗിക്ക് പ്രാധാന്യമുണ്ടെന്ന മനസ്സിലാക്കിയ പഞ്ച് കൂടുതൽ ആസ്വദ്യപരമായ എഴുത്തുകളോടെ, പ്രസിദ്ധീകരിക്കുകയും, 21-ാം നൂറ്റാണ്ടിന്റെ പ്രധാനപ്പെട്ട പ്രസിദ്ധീകരണമായി മാറുകയും, ചെയ്തു.


</doc>
<doc id="358625" url="https://ml.wikipedia.org/wiki?curid=358625" title="ഡേവിസ് ഫോസ്റ്റർ">
ഡേവിസ് ഫോസ്റ്റർ

ഒരു കനേഡിയൻ സംഗീതജ്ഞനും സംഗീത സംവിധായകനുമാണ് ഡേവിഡ് വാൾട്ടർ ഫോസ്റ്റർ, OC, OBC (ജനനം നവംബർ 1, 1949).
ക്രിസ്റ്റീനാ അഗീലെറാ, ആൻഡ്രിയ ബൊചെല്ലി,മൈക്കൽ ബുബ്ലെ,സെലീൻ ഡിയോൺ, വിറ്റ്നി ഹ്യൂസ്റ്റൺ, ജെന്നിഫർ ലോപസ്, കെന്നി റോജേർസ്,ഡോണ സമ്മർ,മഡോണ, തുടങ്ങി നിരവധി ഗായകർക്ക് വേണ്ടി സംഗീത സംവിധാനം ചെയ്തിട്ടുണ്ട്.16 ഗ്രാമി പുരസ്കാരം നേടിയിട്ടുണ്ട്.


</doc>
<doc id="358626" url="https://ml.wikipedia.org/wiki?curid=358626" title="ഹൈഡറ്റലേസീ">
ഹൈഡറ്റലേസീ

സപുഷ്പികളിൽ പെടുന്ന ഒരു സസ്യകുടുംബമാണ് ഹൈഡറ്റലേസീ (Hydatellaceae). ഈ സസ്യകുടുംബത്തിലെ അംഗങ്ങൾ ജലസസ്യങ്ങളാണ്. ഇന്ത്യയിലും ഓസ്ട്രേലിയയിലും ഇത്തരം സസ്യങ്ങൾ കാണപ്പെടാറുണ്ട്. ഈ സസ്യകുടുംബത്തിൽ ട്രൈതുറിയ എന്ന ഒരു ജീനസ്സ് മാത്രമേയുള്ളൂ. ഇതിൽ 12 സ്പീഷിസുകൾ ഉണ്ട്.  (Christenhusz & Byng 2016 ). 


</doc>
<doc id="358628" url="https://ml.wikipedia.org/wiki?curid=358628" title="ക്ലാഷ് ( ഈജിപ്ഷ്യൻ ചലച്ചിത്രം)">
ക്ലാഷ് ( ഈജിപ്ഷ്യൻ ചലച്ചിത്രം)

കേരളത്തിന്റെ ഇരുപത്തിയൊന്നാമത്
രാജ്യാന്തര ചലച്ചിത്രമേളയിൽ മികച്ച ചിത്രത്തിനുള്ള സുവർണ
ചകോരവും പ്രേക്ഷകർ തിരഞ്ഞെടുത്ത മികച്ച ചിത്രത്തിനുള്ള രജത ചകോരവും നേടിയ ചിത്രമാണ് ക്ലാഷ് (അറബി: Eshtebak). മുഹമ്മദ് ദിയാബ്
സംവിധാനം ചെയ്ത ചിത്രം കാൻ ചലച്ചിത്രോത്സവത്തിലും തെരഞ്ഞെടുക്കപ്പെട്ടിരുന്നു.  മികച്ച വിദേശ ചിത്രത്തിനുള്ള ഓസ്കാർ നാമനിർദ്ദേശം ലഭിച്ചുവെങ്കിലും തെരഞ്ഞെടുക്കപ്പെട്ടില്ല..
ഈജിപ്തിലെ മുല്ലപ്പൂ വിപ്ലവത്തിന്റെ പശ്ചാത്തലത്തിൽ തയ്യാറാക്കിയ ചിത്രമാണ് ക്ലാഷ്. പോലീസ് ട്രക്കിന്റെ ചുരുങ്ങിയ സ്ഥലപരിധിയ്ക്കുള്ളിലാണ് സിനിമയിലെ സംഭവങ്ങളെല്ലാം നടക്കുന്നത്. സിനിമയിലെ ദൃശ്യങ്ങളെല്ലാം വാനിനുള്ളിലെ സംഭവങ്ങളും ഉള്ളിൽ നിന്ന് പുറത്തേയ്ക്കുള്ള കാഴ്ചകളുമാണ് .


</doc>
<doc id="358631" url="https://ml.wikipedia.org/wiki?curid=358631" title="വെള്ളപ്പൈൻ എണ്ണ">
വെള്ളപ്പൈൻ എണ്ണ

"വെള്ളപ്പൈനിന്റെ" വിത്തിൽ നിന്നും വേർതിരിച്ചെടുക്കുന്ന ഒരു എണ്ണയാണ് വെള്ളപ്പൈൻ എണ്ണ. പശ്ചിമഘട്ടതദ്ദേശവാസിയായ വെള്ളപ്പൈൻ 800 മീറ്റർ വരെ ഉയരമുള്ള കാടുകളിൽ നിറയെ വളരുന്നുണ്ട്. ഒരു രാസപ്രക്രിയ വഴിയാണ് വിത്തിൽ നിന്നും എണ്ണ വേർതിരിക്കുന്നത്, അതിനുശേഷമുള്ള വിത്തിന്റെ ഭാഗം ഭക്ഷ്യയോഗ്യമാണ്.

വിത്തിന്റെ 47 % ഭാഗം കയ്യടക്കിയിരിക്കുന്ന പരിപ്പിന് ഏതാണ്ട് 55 ഗ്രാം ഭാരമുണ്ടായിരിക്കും. ചുവപ്പുകലർന്ന വെള്ളനിറാമോ പച്ചയോ ആയിരിക്കും ഇതിന്റെ നിറം. ഗന്ധമുള്ള പുറംതോടിന് നല്ല കട്ടിയുണ്ടായിരിക്കും. പുതിയ കായയുടേ പരിപ്പിൽ 41-47% ഈർപ്പം ഉണ്ടാവും. ഇളംമഞ്ഞ നിറാമുള്ള ഒരെണ്ണ ഈ പരിപ്പിന്റെ ഭാരത്തിന്റെ ഏതാണ്ട് 19-23 % ഉണ്ടാവും. എണ്ണ വേർതിരിക്കാനായി കായകൾ വെയിലത്തിട്ട് ഉണങ്ങുകയോ ആവിയിൽ പുഴുങ്ങുകയോ ചെയ്യും. ഉണങ്ങിയ പരിപ്പിന്റെ ഭാരത്തിന്റെ നാലിലൊന്നോളം ഈ എണ്ണയ്ക്ക് ഉണ്ടായിരിക്കും.

വിത്തുകൾ വീണ ഉടനെ മുളയ്ക്കുന്നതിനു മുന്നേ ശേഖരിക്കുന്നു . കൈകൊണ്ടുതന്നെ പെറുക്കിയെടുക്കുന്ന ഇവ തൊണ്ടുകളഞ്ഞശേഷം തണലത്ത് നാലഞ്ച് ആഴ്ച ഉണങ്ങുന്നു. ആറേഴ് മില്ലീമിറ്റർ വലിപ്പത്തിൽ ചതച്ചെടുക്കുന്ന പരിപ്പുകളിൽ നിന്നും 8-9 ശതമാനം എണ്ണ ലഭിക്കുന്നു. ബാക്കിയുള്ള എണ്ണ വേർതിരിക്കാൻ രാസപ്രക്രിയ ആവശ്യമാണ്.

55 ശതമാനത്തിലേറെ കൊഴുപ്പ് അടങ്ങിയ ഈ എണ്ണ താഴ്ന്ന താപനിലയിൽ ഖരമായിത്തന്നെ ഇരിക്കുന്നതിനാൽ ഇത് കൊഴുപ്പ് എന്നാണ് അറിയപ്പെടുന്നത്. 40-45 ശതമാനം സ്റ്റീറിക് ആസിഡും 10-13 ശതമാനം പാമിറ്റിക് ആസിഡും 43-48 ശതമാനം ഒലിയിക് ആസിഡും ഇതിൽ അടങ്ങിയിരിക്കുന്നു. കേവലം 0.5 ശതമാനമേ ലിനോലിക് ആസിഡ് ഇതിൽ ഉള്ളൂ. 20 കാർബൺ അടങ്ങിയിട്ടുള്ള അരകാഡിക് ആസിഡ് 5 ശതമാനം വരെ ഇതിൽ ഉണ്ടാവും.

നല്ല മണമുള്ള മഞ്ഞകലർന്ന് വെള്ള നിറമുള്ള ഈ കൊഴുപ്പ് വെളിച്ചത്ത് വച്ചാൽ വെളുപ്പിച്ചെടുക്കാം

രാസീയമായി ട്രീറ്റ് ചെയ്താൽ ഭക്ഷ്യയോഗ്യമാണ് ഈ എണ്ണ. മെഴുതിരികളും സോപ്പും സുഗന്ധദ്രവ്യങ്ങളും എല്ലാം ഉണ്ടാക്കാൻ ഇത് ഉപയോഗിക്കുന്നുണ്ട്.
വെണ്ണയിൽ മായം ചേർക്കാനു  ഇത് ഉപയോഗിക്കുന്നുണ്ടാത്രേ.




</doc>
<doc id="358633" url="https://ml.wikipedia.org/wiki?curid=358633" title="പുലക്കോട്">
പുലക്കോട്

കേരളത്തിലെ തൃശൂർ ജില്ലയിലുള്ള ഒരു ഗ്രാമമാണ് പുലക്കോട്. ചേലക്കര പഞ്ചായത്തിലാണ് ഈ ഗ്രാമം ഉൾപ്പെടുന്നത്. 

2001 ലെ സെൻസസ് പ്രകാരം പുലക്കോട് ഗ്രാമത്തിലെ ആകെയുള്ള ജനസംഖ്യ 5088 ആണ്. അതിൽ 2395 പുരുഷന്മാരും 2693 സ്ത്രീകളും ആണ്. 



</doc>
<doc id="358638" url="https://ml.wikipedia.org/wiki?curid=358638" title="സുഷിലി ഇലത്തവള">
സുഷിലി ഇലത്തവള

തമിഴ്നാട്ടിൽ കോയമ്പത്തൂർ ജില്ലയിൽപ്പെടുന്ന വാൽപ്പാറമുൻസിപ്പാലിറ്റിയിലെ ആണ്ടിപ്പാറ ഷോലയിൽ മാത്രം കണ്ടുവരുന്ന ഗുരുതരമായ വംശനാശത്തിന്റെ വക്കിലുള്ള ജീവി വർഗ്ഗങ്ങളിൽപ്പെടുന്ന  പശ്ചിമഘട്ടത്തിലെ തനതുതവളയിനമാണ് സുഷിലി ഇലത്തവള  Sushil ' s bushfrog ("Raorchestes sushili").


</doc>
<doc id="358646" url="https://ml.wikipedia.org/wiki?curid=358646" title="അഗമ്പെൻ">
അഗമ്പെൻ

അഗമ്പെൻ (പൂർണ നാമം: ജോർജിയോ അഗമ്പെൻ; English: Giorgio Agamben;  [aˈɡambɛn]; ജനനം: 22 ഏപ്രിൽ 1942) ഇറ്റാലിയൻ ദാർശനികനാണ്. "സ്റ്റേറ്റ് ഓഫ് എക്‌സെപ്ഷൻ", "ഫോം ഓഫ് ലൈഫ്", ഹോമോ സാക്കെർ മുതലായ ഗ്രന്ഥങ്ങളുടെ രചനയിലൂടെ ശ്രദ്ധനേടി. മിഷേൽ ഫൂക്കോയുടെ ജൈവരാഷ്ട്രീയം എന്ന സങ്കൽപ്പത്തിന്റെ സാന്നിദ്ധ്യം അഗമ്പെന്റെ മിക്ക കൃതികളിലും കാണാൻ സാധിക്കും.

റോം സർവ്വകലാശാലയിലാണ് അഗമ്പെൻ വിദ്യാഭ്യാസം നേടിയത്. സിമോൺ വീലിന്റെ രാഷ്ട്രീയ ചിന്തകളെ കുറിച്ച് അദ്ദേഹം അവിടെ വെച്ച് 1965ൽ "ലൗറിയ" (laurea) തീസിസ് രചിച്ചു. 1966ലും 68ലും മാർട്ടിൻ ഹൈദഗറുടെ ലെ തോർ സെമിനാറുകളിൽ (ഹെരാക്ലിറ്റസിനെയും ഹെഗലിനെയും കുറിച്ചുള്ളതായിരുന്നു സെമിനാറുകൾ) അഗമ്പെൻ പങ്കെടുത്തിരുന്നു. 

1970കളിൽ അദ്ദേഹം പ്രധാനമായും ഭാഷാശാസ്ത്രം, കാവ്യമീമാംസ, മധ്യകാല സംസ്‌കാരത്തെ കുറിച്ചുള്ള വിഷയങ്ങൽ എന്നിവയിലായിരുന്നു പ്രധാനമായും അന്വേഷണങ്ങൾ നടത്തിയുന്നത്. ഇക്കാലത്ത് അഗമ്പെൻ തന്റെ പ്രാഥമികമായ ധാരണകളെ വികസിപ്പിക്കുകയുണ്ടായി. അപ്പോഴും അദ്ദേഹത്തിന്റെ രാഷ്ട്രീയ ധാരണകൾ പ്രകടമാക്കപ്പെട്ടിരുന്നില്ല. 

1974-74 കാലഘട്ടത്തിൽ ലണ്ടൻ സർവ്വകലാശാലയുടെ വാർബർഗ് സ്ഥാപനത്തിലെ ഗവേഷകനായിരുന്നു അദ്ദേഹം. ഫ്രാൻസിസ് യേറ്റ്‌സിനോടാണ് അതിനദ്ദേഹം കടപ്പെട്ടിരിക്കുന്നത്. ഇറ്റാലോ കാൾവിനോ വഴിയാണ് യേറ്റ്‌സിനെ അദ്ദേഹം പരിചയപ്പെടുന്നത്. ഈ ഗവേഷണ കാലഘടത്തിൽ അഗമ്പെൻ തന്റെ രണ്ടാമത്തെ പുസ്തകമായ "സ്റ്റാൻസാസ്" ("Stanzas", 1970) എഴുതുകയുണ്ടായി. 

കവികളായ ജോർജ് കപ്രോണി, ജോസെ ബർഗാമിൻ എന്നിവരുമായി അദ്ദേഹം അടുത്തിരുന്നു. ഇറ്റാലിയൻ നോവലിസ്റ്റ് ആയ എൽസാ മൊറാന്തെയുമായും അദ്ദേഹമടുത്തു. ' "The End of the Poem"' എന്ന ഗ്രന്ഥത്തിലെ “The Celebration of the Hidden Treasure” എന്ന ലേഖനവും "Profanations" എന്ന ഗ്രന്ഥത്തിലെ “Parody” എന്ന ലേഖനവും അഗമ്പെൻ സമർപ്പിച്ചിരിക്കുന്നത് മൊറാന്തെക്കാണ്. 

പിയർ പൗലോ പസോളിനി, അറ്റാലോ കാൾവിനോ, ഇൻക്‌ബോർഗ് ബാക്ക്മാൻ, പിയറി ക്ലൊസ്സോവ്‌സ്‌ക്കി. ഗെ ഡിബോർദ്, ജീൻ-ലൂക് നാൻസി, ജാക്വിസ് ദെറിദ, അന്റോണിയോ നെഗ്രി, ഴാൻ ഫ്രാങ്കോ ലിയോത്താർദ് മുതലായ അക്കാലത്തെ പ്രമുഖ ദാർശനിക വ്യക്തിത്വങ്ങളുമായെല്ലാം അഗമ്പെൻ സൗഹൃദവും സഖ്യവും സൂക്ഷിച്ചു. പസോളിനിയുടെ "The Gospel According to St. Matthew" എന്ന ചിത്രത്തിൽ അഗമ്പെൻ അഭിനയിക്കുകയും ചെയ്തിരുന്നു. 

മാർട്ടിൻ ഹൈദഗെർ, വാൾട്ടെർ ബെഞ്ചമിൻ, മിഷേൽ ഫൂക്കോ എന്നീ ദാർശനികരാണ് അഗമ്പെനെ ആഴത്തിൽ സ്വാധീനിച്ചിരുന്നത്.


</doc>
<doc id="358661" url="https://ml.wikipedia.org/wiki?curid=358661" title="കാർട്‌വേലിയൻ ഭാഷകൾ">
കാർട്‌വേലിയൻ ഭാഷകൾ

കൊക്കേഷ്യൻ തദ്ദേശീയ ജനങ്ങൾ സംസാരിക്കുന്ന ഭാഷകളെ മൊത്തമായി പറയുന്ന പേരാണ് കാർട്‌വേലിയൻ ഭാഷകൾ - Kartvelian languages (Georgian: ქართველური ენები) എന്നത്. ഐബീരിയൻ - Iberian എന്നും ഇവ അറിയപ്പെടുന്നുണ്ട്. നേരത്തെ സൗത്ത് കൊക്കേഷ്യൻ - South Caucasian) എന്നാണ് ഇവ അറിയപ്പെട്ടിരുന്നത്.
പ്രാഥമികമായി ജോർജിയയിലെ തദ്ദേശീയ ജനങ്ങളും റഷ്യ, ഇറാൻ, അമേരിക്കൻ ഐക്യനാടുകൾ, യൂറോപ്യൻ യൂനിയൻ, ഇസ്രയേൽ , തുർക്കിയുടെ വടക്കുകിഴക്കൻ ഭാഗങ്ങളിലെ നല്ലൊരു വിഭാഗം തദ്ദേശീയരും ഈ ഭാഷകൾ സംസാരിക്കുന്നുണ്ട്. ലോകത്താകമാനമായി ഏകദേശം 5.2 ദശലക്ഷം ജനങ്ങൾ കാർട്‌വേലിയൻ ഭാഷകൾ സംസാരിക്കുന്നുണ്ടെന്നാണ് കണക്കാക്കപ്പെടുന്നത്.

മറ്റു ഭാഷാ കുടുംബങ്ങളുമായി കാർട്‌വേലിയൻ ഭാഷകൾക്ക് ബന്ധമില്ല. ഏകദേശം എഡി 430ൽ എഴുതപ്പെട്ടതെന്ന് കരുതപ്പെടുന്ന ജോർജിയൻ ഭാഷയിലുള്ള inscriptions of Bir el Qutt ആണ് ആദ്യത്തെ കാർട്‌വേലിയൻ സാഹിത്യ മൂല കൃതി. 
എല്ലാ കാർട്‌വേലിയൻ ഭാഷകളും എഴുതാൻ ഉപയോഗിക്കുന്നത് ജോർജിയൻ ഭാഷയിലെ അക്ഷരമാലകളാണ്. എന്നാൽ, കാർട് വേലിയൻ ഭാഷയായ ലാസ് ഭാഷ തുർക്കി അക്ഷരങ്ങളിലും ലാറ്റിൻ അക്ഷരങ്ങളിലും എഴുതുന്നുണ്ട്. 
കാർട്‌വേലിയൻ ഭാഷകൾ സംസാരിക്കുന്ന മുഴുവൻ ജനങ്ങളും സാഹിത്യ, വ്യാപാര ആവശ്യങ്ങൾക്ക് ഉപയോഗിക്കുന്നത് ജോർജിയൻ ഭാഷയാണ്. ജോർജിയ രാജ്യത്തെ ജനസംഖ്യയുടെ 90 ശതമാനം പേരും ഉപയോഗിക്കുന്ന രാജ്യത്തെ ഔദ്യോഗിക ഭാഷയാണ് ജോർജിയൻ ഭാഷ.
ഏറെ പ്രത്യേകതകൾ ഉള്ളതും പുരാതന അക്ഷരമാലകൾ ഉപയോഗിച്ചുമാണ് ഈ ഭാഷ എഴുതുന്നത്. അഞ്ചാം നൂറ്റാണ്ടിൽ ഉപയോഗിച്ചിരുന്ന പുരാതന സാഹിത്യ ഗ്രന്ഥങ്ങൾ ഇപ്പോഴും നിലനിൽക്കുന്ന സാഹിത്യ പാരമ്പര്യമുള്ള ഏക കൊക്കോഷ്യൻ ഭാഷയാണ് ജോരജിയൻ ഭാഷ. പഴയ ജോർജിയൻ അക്ഷരങ്ങൾ ഗ്രീക്ക് സ്വാധീനമുള്ള അറാമിക് ഭാഷകളിൽ നിന്ന് ഉത്ഭവിച്ചതാണെന്നാണ് കരുതപ്പെടുന്നത്.
1864 മുൽ മിൻഗ്രേലിയൻ ഭാഷ എഴുതുന്നത് ജോർജിയൻ അക്ഷരമാല ഉപയോഗിച്ചാണ്. 1927നും 1937നും ഇടക്കുള്ള കാലഘട്ടത്തിൽ ലാസ് ഭാഷയും മുഖ്യമായും എഴുതിയിരുന്നത് ജോർജിയൻ അക്ഷരമാലകൾ ഉപയോഗിച്ചായിരുന്നു. എന്നാൽ, ഇപ്പോൾ തുർക്കി, ലാറ്റിൻ അക്ഷരങ്ങൾ ഉപയോഗിച്ചും എഴുതുന്നുണ്ട്.
കാർട്‌വേലിയൻ ഭാഷാ കുടുംബത്തിൽ പ്രധാനമായും നാലു ഭാഷകളാണ് അടങ്ങിയിരിക്കുന്നത്.




</doc>
<doc id="358665" url="https://ml.wikipedia.org/wiki?curid=358665" title="പരശുവയ്ക്കൽ">
പരശുവയ്ക്കൽ

പരശുവയ്ക്കൽ തിരുവനന്തപുരം ജില്ലയിലെ ഒരു ഗ്രാമമാണ്. പാറശ്ശാല ഗ്രാമപഞ്ചായത്തിലെ ഒരു വാർഡ് (അഞ്ചാം വാർഡ്) ആണ്. . പാറശ്ശാല താലൂക്കിൽ ആണിത് സ്ഥിതിചെയ്യുന്നത്. തമിഴ്നാട്-കേരളം അതിർത്തിയിലാണിത് സ്ഥിതിചെയ്യുന്നത്.നിരവധി കുളങ്ങളും ചിറയും കൊണ്ട് സമ്പന്നമാണീ ഗ്രാമം. രാമായണവുമായി ബന്ധപ്പെട്ട് സീതയെയും ഹനുമാനെയും ബന്ധപ്പെടുത്തിയുള്ളതാണ് ഇവിടത്തെ ചിറ. പാറശ്ശാല ഭാഗത്തെ മൊത്തം ജലശ്രോതസ്സാണ് ഈ ചിറ. ഇവിടത്തെ അർദ്ധനാരീശ്വരക്ഷേത്രവും അപൂർവ്വക്ഷേത്രങ്ങളിലൊന്നാണെന്നു കരുതുന്നു. പാറശ്ശാല മഹാദേവക്ഷേത്രവുമായി ബന്ധപ്പെട്ടതാണ് ഇവിടത്തെ പരശുവയ്ക്കൽ ശ്രീ ഭഗവതിക്ഷേത്രം. ഈ ക്ഷേത്രത്തിലെ ഉത്സവത്തിന് ഭഗവതിയ്ക്ക് ചാർത്താനുള്ള ആഭരണങ്ങൾ പാറശ്ശാല മഹാദേവക്ഷേത്രത്തിൽ നിന്നാണ് കൊണ്ടുവരുന്നത്. ആഭരണം കൊണ്ടുവരുന്നതും ഉത്സവശേഷം മടക്കികൊണ്ടുപോകുന്നതും ഒരു ഉത്സവമായി ഘോഷയാത്രയോടെ ആഘോഷിക്കുന്നു.

കേരളത്തിലെ പ്രധാന പട്ടണങ്ങളുമായി റോഡു വഴിയും റെയിൽവേ വഴിയും പരശുവയ്ക്കലിനെ ബന്ധിപ്പിച്ചിരിക്കുന്നു.ധനുവച്ചപുരം കോളേജിലേയ്ക്ക് പരശുവയ്ക്കലിൽ നിന്ന് 2 കി.മീ.ദൂരമുണ്ട്. ധനുവച്ചപുരം ഗവൺമെന്റ് ഐ.ടി.ഐ.. ശിവജി ഐ.ടി.ഐ.കോളേജ് എന്നീ വിദ്യാഭ്യാസസ്ഥാപനങ്ങളും ഇവിടെ സ്ഥിതിചെയ്യുന്നു. വി. ബോസ് സംവിധാനം ചെയ്ത ഐസക് ന്യൂട്ടൺ എന്ന മലയാള സിനിമയുടെ ഷൂട്ടിംഗ് പരശുവയ്ക്കൽ സിഎസ്ഐ ചർച്ചിലും പ്രാന്തപ്രദേശങ്ങളിലും വച്ചാണ് നടന്നത്. ചർച്ചിന്റെ കീഴിൽ ഒരു സ്ക്കൂളും പ്രവർത്തിക്കുന്നുണ്ട്.

സേലം - കന്യാകുമാരി ദേശീയപാതയായ, ദേശീയപാത-47 ഇതുവഴി കടന്നുപോകുന്നു. തിരുവനന്തപുരത്തുനിന്നും കെ. എസ്. ആർ. ടി. സി ബസ്സുകളും പ്രൈവറ്റ് ബസ്സുകളും ഇതുവഴി സർവ്വീസ് നടത്തുന്നുണ്ട്. പാറശ്ശാല, നെയ്യാറ്റിൻകര, ബാലരാമപുരം, കൊല്ലം കന്യാകുമാരി എന്നീ പട്ടണങ്ങളെ ബന്ധിപ്പിച്ച് അനേകം ബസ്സുകൾ ഇതുവഴിയുണ്ട്. ധനുവച്ചപുരം എന്ന ഒരു റയിൽവേ സ്റ്റേഷൻ ഇവിടെയുണ്ട്. മിക്കവാറും എല്ലാ ട്രെയിനുകൾ ഇവിടെ നിർത്തുന്നുണ്ട്.

തിരുവനന്തപുരം വിമാനത്താവളം, തൂത്തുക്കുടി വിമാനത്താവളം, മധുരൈ വിമാനത്താവളം എന്നിവയാണ് അടുത്ത വിമാനത്താവളങ്ങൾ. 
2001ലെ സെൻസസ് പ്രകാരം, 17092 ജനങ്ങൾ ഉണ്ട്. അതിൽ 8477 പുരുഷന്മാരും 8615 സ്ത്രീകളുമാണ്.


</doc>
<doc id="358666" url="https://ml.wikipedia.org/wiki?curid=358666" title="യു.എൻ റഷ്യൻ ഭാഷ ദിനം">
യു.എൻ റഷ്യൻ ഭാഷ ദിനം

യുനെസ്കോയുടെ ആഭിമുഖ്യത്തിൽ 2010 മുതൽക്ക് എല്ലാവർഷവും ജൂൺ ആറാം തീയതി റഷ്യൻ ഭാഷ ദിനമായി ആചരിച്ചു വരുന്നു. 

ബഹുഭാഷാ പരതയും, സാംസ്ക്കാരിക നാനാത്ത്വവും കൊണ്ടാടുക (celebrate multilingualism and cultural diversity) എന്നതാണ് ഈ ദിനാചരണത്തിന്റെ ലക്ഷ്യങ്ങളിൽ ഒന്ന്. ഐക്യരാഷ്ട്ര സഭയുടെ ആറ് ഔദ്യോഗിക ഭാഷകളെ തുല്യമായി കണ്ട് കൊണ്ട് അവയുടെ ഉപയോഗത്തെ യു.എൻ ശാഖാ സംഘടനകളിലുടനീളം പ്രോൽസാഹിപ്പിക്കുകയെന്നതും ലക്ഷ്യങ്ങളിൽ പെടുന്നു.

വിഖ്യാത കവിയും ആധുനിക റഷ്യൻ ഭാഷയുടെ പിതാവുമായി അറിയപ്പെടുന്ന അലക്സാണ്ടർ_പുഷ്കിൻന്റെ ജന്മദിനമായതിനാലാണ് ഈ ദിനം തിരഞ്ഞെടുത്തിരിക്കുന്നത്.

</doc>
<doc id="358668" url="https://ml.wikipedia.org/wiki?curid=358668" title="ലിനെയ്പ്">
ലിനെയ്പ്

ലിനെയ്പ് ഇന്ത്യൻസ് () എക്യനാടുകളിലെ ഒരു അമേരിക്കൻ ഇന്ത്യൻ വർഗ്ഗമാണ്. ഈ നേറ്റീവ് ഇന്ത്യൻ വർഗ്ഗക്കാർ ഡിലാവെയർ ഇന്ത്യൻസ് എന്ന പേരിലും അറിയപ്പെടുന്നു. ചരിത്രപരമായി അവരുടെ അധിവാസ മേഖലകൾ ഇന്നത്തെ ന്യൂ ജർസി, ഡിലാവെയർ നദിയുടെ നീർത്തടത്തിനു സമാന്തരമായുള്ള കിഴക്കൻ പെൻസിൽവാനിയ, പടിഞ്ഞാറൻ ലോങ് ഐലൻറ്, ലോവർ ഹഡസൺ വാലി എന്നിവയായിരുന്നു.

</doc>
<doc id="358672" url="https://ml.wikipedia.org/wiki?curid=358672" title="യു.എൻ ഇംഗ്ലീഷ് ഭാഷ ദിനം">
യു.എൻ ഇംഗ്ലീഷ് ഭാഷ ദിനം

യുനെസ്കോയുടെ ആഭിമുഖ്യത്തിൽ 2010 മുതൽക്ക് എല്ലാവർഷവും എപ്രിൽ 23ആം തീയതി ഇംഗ്ലീഷ് ഭാഷ ദിനമായി ആചരിച്ചു വരുന്നു. 
ബഹുഭാഷാ പരതയും, സാംസ്ക്കാരിക നാനാത്ത്വവും കൊണ്ടാടുക (celebrate multilingualism and cultural diversity) എന്നതാണ് ഈ ദിനാചരണത്തിന്റെ ലക്ഷ്യങ്ങളിൽ ഒന്ന്. ഐക്യരാഷ്ട്ര സഭയുടെ ആറ് ഔദ്യോഗിക ഭാഷകളെ തുല്യമായി കണ്ട് കൊണ്ട് അവയുടെ ഉപയോഗത്തെ യു.എൻ ശാഖാ സംഘടനകളിലുടനീളം പ്രോൽസാഹിപ്പിക്കുകയെന്നതും ലക്ഷ്യങ്ങളിൽ പെടുന്നു.


</doc>
<doc id="358673" url="https://ml.wikipedia.org/wiki?curid=358673" title="വെളിയം">
വെളിയം

വെളിയം കൊല്ലം ജില്ലയിലെ ഒരു ഗ്രാമം ആകുന്നു. കൊട്ടാരക്കരയ്ക്കടുത്താണ് വെളിയം സ്ഥിതിചെയ്യുന്നത്. 

കൂടുതൽ ആളുകളും കൃഷിക്കാരാണ്. നെല്ലും തെങ്ങും കൃഷിചെയ്തുവന്നു. ഇന്ന് റബ്ബർ കൃഷിയിലേയ്ക്കു തിരിഞ്ഞിരിക്കുന്നു. 

വെളിയം പ്രധാന ദേശീയ പാർട്ടികളുടെ നേതാക്കന്മാർ പലരുടെയും ജന്മസ്ഥലമായി അറിയപ്പെടുന്നു. കമ്യൂണിസ്റ്റ് പാർട്ടിയുടെ നേതാവായിരുന്ന വെളിയം ഭാർഗവൻ ഇവിടത്തുകാരനായിരുന്നു. വെളിയം ദാമോദരൻ കമ്യൂണിസ്റ്റ് പ്രസ്ഥാനത്തിന്റെ മറ്റൊരു പ്രഗല്ഭ വ്യക്തിയാണ്. 


</doc>
<doc id="358682" url="https://ml.wikipedia.org/wiki?curid=358682" title="തൃക്കൊടിത്താനം">
തൃക്കൊടിത്താനം

തൃക്കൊടിത്താനംകോട്ടയം ജില്ലയിലെ ചങ്ങനാശ്ശേരി താലൂക്കിൽ മാടപ്പള്ളി ബ്ളോക്കിലെ ഒരു വില്ലേജ് ആണ്.

പായിപ്പാട്, കുന്നന്താനം എന്നിവ അതിരിലുണ്ട്.

തൃക്കൊടിത്താനത്തെ ജനസംഖ്യ 33,087 ആണ്. ഇതിൽ, 16,482 പുരുഷന്മാരും 16,605 സ്ത്രീകളും ആകുന്നു.

തൃക്കൊടിത്താനം ക്ഷേത്രം വളരെ പഴയതാണ്. ചരിത്രപ്രാധാന്യമുള്ളതാണ്. ഇവിടത്തെ മ്യൂറൽ പെയിന്റിങ്ങുകൾ പ്രശസ്തങ്ങളാണ്.

മലയാളം ആണ് പ്രധാന ഭാഷ. തമിഴ്, ബംഗാളി എന്നി അന്യസംസ്ഥാന തൊഴിലാളികൾ സംസാരിക്കുന്നു.



</doc>
<doc id="358687" url="https://ml.wikipedia.org/wiki?curid=358687" title="പുളിങ്കുന്ന്">
പുളിങ്കുന്ന്

പുളിങ്കുന്ന് (Pulincunnoo) ആലപ്പുഴ ജില്ലയിലെ ഒരു ഗ്രാമമാണ്. ഇത് പുളിങ്കുന്നു ഗ്രാമ പഞ്ചായത്തിന്റെ ഭാഗവുമാണ്. സമുദ്രനിരപ്പിൽ നിന്നും താഴ്ന്ന പ്രദേശമാണിത്. പരസ്പര ബന്ധിതമായ കനാലുകൾ എല്ലായിടത്തുമുണ്ട്. തടാകങ്ങൾ, കായലുകൾ, തോടുകൾ, കൊച്ചു ദ്വീപുകൾ എന്നിവയാണ് ഭൂപ്രകൃതി. നെൽക്കൃഷിയാണ് പ്രധാനകൃഷി. മത്സ്യബന്ധനം പ്രധാന തൊഴിലാണ്. തെങ്ങാണ് കൃഷിയിൽ രണ്ടാമത്. ടൂറിസം മേഖലയിൽ ഈ പ്രദേശം വളർന്നുകഴിഞ്ഞു. 
പമ്പാ നദിയുടെ ഡെൽറ്റയിലാണ് പുളിങ്കുന്ന് കിടക്കുന്നത്. 
പുളിങ്കുന്ന് കുട്ടനാട്ടിലെ താഴ്ന്ന പ്രദേശമാണ്. ഒരു ദ്വീപാണിത്. അടുത്തകാലത്ത് റോഡുകൾ വന്നുവെങ്കിലും, പുഴയ്ക്കു കുറുകെ കടന്നു പോകാൻ ഇവിടെ ഇപ്പോഴും ആസ്രയം ജങ്കാർ സർവ്വീസ് ആണ്. ഇതിൽ വാഹനങ്ങളെയും ആളുകളെയും മറുകരയെത്തിക്കുന്നു. 

പുളിങ്കുന്നിൽ ഒരു എഞ്ചിനീയറിങ്ങ് കോളേജ് ഉണ്ട്. കൊച്ചിൻ യൂണിവേഴ്സിറ്റിയുടെ കീഴിൽ പ്രവർത്തിക്കുന്നു. Cochin University College of Engineering Kuttanadu CUCEK എന്നിത് അറിയപ്പെടുന്നു.1999ൽ ഇതു സ്ഥാപിച്ചു.

ആലപ്പുഴ
കുട്ടനാട്


</doc>
<doc id="358692" url="https://ml.wikipedia.org/wiki?curid=358692" title="ആഞ്ഞം മാധവൻ നമ്പൂതിരി">
ആഞ്ഞം മാധവൻ നമ്പൂതിരി

കേരളത്തിലെ അതിപ്രസിദ്ധനായ ഒരു ഭാഗവതാചാര്യനായിരുന്നു ആഞ്ഞം മാധവൻ നമ്പൂതിരി (ഓഗസ്റ്റ് 6, 1919 - മാർച്ച് 19, 1988). ഏഴുദിവസങ്ങളിലായി ഭാഗവതകഥ മുഴുവൻ പറഞ്ഞുതീർക്കുന്ന 'ഭാഗവതസപ്താഹം' എന്ന രീതിയ്ക്ക് കേരളത്തിൽ വൻ ജനപ്രീതിയുണ്ടാക്കുന്നതിൽ പ്രധാന പങ്കുവഹിച്ച വ്യക്തികളിലൊരാളായിരുന്നു ഇദ്ദേഹം. അനുജനും ശിഷ്യനും സന്തതസഹചാരിയുമായിരുന്ന ആഞ്ഞം കൃഷ്ണൻ നമ്പൂതിരിയ്ക്കൊപ്പം ഇന്ത്യയുടെ പല ഭാഗങ്ങളിലും ഇദ്ദേഹം കേരളീയ ശൈലിയിൽ ഭാഗവതസപ്താഹം അവതരിപ്പിച്ചിട്ടുണ്ട്. സർവ്വവും ശ്രീഗുരുവായൂരപ്പ തൃപ്പാദങ്ങളിൽ സമർപ്പിച്ച ഇദ്ദേഹം ഗുരുവായൂരിൽ പണിത 'നാരായണാലയം' എന്ന കെട്ടിടം ഇന്ന് അവിടെ വരുന്ന ഭക്തരുടെ ശ്രദ്ധാകേന്ദ്രമാണ്. ഇവിടെയാണ് ഇദ്ദേഹം താമസിച്ചിരുന്നതും നാമജപം നടത്തിയിരുന്നതും. ഇന്ന് ഇദ്ദേഹത്തിന്റെ സ്മാരകം ഇവിടെയുണ്ട്.

ഇന്നത്തെ പാലക്കാട് ജില്ലയിൽ പട്ടാമ്പിയ്ക്കടുത്ത് തൊണ്ടയന്നൂർ ആഞ്ഞത്ത് മനയ്ക്കൽ മധുസൂദനൻ സോമയാജിപ്പാടിന്റെയും ആര്യ അന്തർജനത്തിന്റെയും മൂത്ത മകനായി 1919 ഓഗസ്റ്റ് 6-ന് കർക്കടകമാസത്തിൽ അനിഴം നക്ഷത്രത്തിൽ ആഞ്ഞം മാധവൻ നമ്പൂതിരി ജനിച്ചു. ചെറിയ മധുസൂദനൻ നമ്പൂതിരിപ്പാട്, പരമേശ്വരൻ നമ്പൂതിരിപ്പാട് എന്നിവരായിരുന്നു അമ്മയിൽ തന്നെയുണ്ടായ മറ്റ് സഹോദരങ്ങൾ. രണ്ടാനമ്മ പാർവ്വതി പത്തനാടിയുടെ മകനായിരുന്നു ഇളയ അനുജൻ കൃഷ്ണൻ നമ്പൂതിരി. സ്കൂൾ വിദ്യാഭ്യാസം പൂർത്തിയാക്കിയ ശേഷം വി.ടി. ഭട്ടതിരിപ്പാടിന്റെയും എം.ആർ.ബി.യുടെയും മറ്റും സ്വാധീനത്തിലമർന്ന് നമ്പൂതിരി സമുദായത്തിന്റെ നവോത്ഥാനപരിപാടികളിൽ പങ്കെടുത്തു. ഇക്കാലഘട്ടത്തിൽ തികഞ്ഞ ഒരു നിരീശ്വരവാദിയായിരുന്നു ഇദ്ദേഹം. ഒരുപാട് ജാഥകളിൽ അദ്ദേഹം പോയിരുന്നു. 

ഇതിനിടയിൽ ഗുരുതരമായ ഒരു വയറുവേദന അദ്ദേഹത്തെ ബാധിച്ചു. അത് അദ്ദേഹത്തെ ഭക്തിമാർഗ്ഗത്തിലേയ്ക്ക് തിരിച്ചുവിട്ടു. ഇതിന് കാരണക്കാരനായത് അന്നത്തെ ഗുരുവായൂർ മേൽശാന്തി കൂടിയായിരുന്ന അമ്മാവൻ ത്രിവിക്രമൻ നമ്പൂതിരിയും നിത്യേന ഗുരുവായൂരിൽ പോയി ഭജനമിരുന്നിരുന്ന ഒരു അയൽവാസിയുമാണ്. നിരീശ്വരവാദത്തിൽ മുഴുകിയ ആഞ്ഞത്തെ അയൽവാസി നിർബന്ധിച്ച് ഗുരുവായൂരിലേയ്ക്ക് കൊണ്ടുപോകുകയായിരുന്നു. അവിടെ വച്ച് ഭക്ഷണം പോലും കഴിയ്ക്കാതിരുന്ന അദ്ദേഹം മണിക്കൂറുകളോളം അവിടത്തെ അഞ്ജനവിഗ്രഹം നോക്കിനിന്നു. 

തുടർന്ന് ഗുരുവായൂരിൽ തന്നെ സ്ഥിരതാമസമാക്കാൻ തീരുമാനിച്ച അദ്ദേഹം അവിടെയുണ്ടായിരുന്ന പ്രമുഖ ഭാഗവതപണ്ഡിതൻ മേയ്ക്കാട് നീലകണ്ഠൻ നമ്പൂതിരിയുടെ ശിഷ്യനായി. നിരവധി സപ്താഹപരിപാടികളിൽ മേക്കാടിനൊപ്പം ആഞ്ഞവും പങ്കെടുത്തു. മേക്കാടിന്റെ മരണശേഷം നാമസങ്കീർത്തനപ്രചരണം എന്ന ദൗത്യം ആഞ്ഞം തന്നെ ഏറ്റെടുത്തു. 1949-ൽ അനുജൻ കൃഷ്ണൻ നമ്പൂതിരിയെയും അദ്ദേഹം കൂടെക്കൂട്ടി. അതേ വർഷമാണ് നാരായണാലയത്തിന്റെ പണി പൂർത്തിയായത്. ഇരുവരും അവിടെ താമസമാക്കി. 

ആഞ്ഞം സഹോദരന്മാരുടെ പേരുകൾ വളരെപ്പെട്ടെന്നുതന്നെ കേരളം മുഴുവൻ വ്യാപിച്ചു. നൂറുകണക്കിന് വേദികളിൽ ഇരുവരും ഒന്നിച്ച് പങ്കെടുത്തു. ജ്യേഷ്ഠൻ നടത്തുന്ന വായനയ്ക്ക് അനുജൻ വ്യാഖ്യാനം നൽകി. കലികാലത്ത് മോക്ഷപ്രാപ്തിയ്ക്ക് ഏറ്റവും ഉത്തമമെന്ന് പുരാണങ്ങളിൽ പറയുന്ന നാമജപം ഇവരുടെ നിത്യവൃത്തിയായി. ഗുരുവായൂർ വടക്കേ നടയിലെ നാരായണാലയത്തിലേയ്ക്കും ഭക്തജനങ്ങളുടെ ഒഴുക്കാണ് പിന്നീട് കണ്ടത്. നിരവധി ഭക്തർ പുണ്യാത്മാക്കളായ സഹോദരന്മാരെത്തേടി ഇവിടെയെത്തി. 

ഭാഗവതപാരായണത്തിന് പുണ്യകാലമായി അറിയപ്പെടുന്ന വൈശാഖമാസത്തിൽ ഗുരുവായൂരിൽ നിത്യേന ഭാഗവതപാരായണം തുടങ്ങിയത് ആഞ്ഞത്തിന്റെ നേത്വത്തിലാണ്. ഭാഗവതകഥയിൽ ഓരോ ദിവസവും വിവിധ കഥകൾ അദ്ദേഹം അവതരിപ്പിച്ചു. നിരവധി ഭക്തർ ഇത് കാണാനും കേൾക്കാനുമായി ഗുരുവായൂരിലെത്തി. അഷ്ടമിരോഹിണി, മണ്ഡലകാലം എന്നീ ഘട്ടങ്ങളിലും അദ്ദേഹം ഭാഗവതം അവതരിപ്പിച്ചിരുന്നു.

കേരളക്കരയിൽ മുഴുവൻ ഭാഗവതസപ്താഹം നടത്തിയ ഇരുവരും പിന്നീട് കേരളത്തിന് പുറത്തേയ്ക്ക് തങ്ങളുടെ ശ്രദ്ധ കേന്ദ്രീകരിച്ചു. മുംബൈ, ചെന്നൈ, ഡൽഹി, ബെംഗളൂരു തുടങ്ങിയ വൻ നഗരങ്ങളിലും പുണ്യകേന്ദ്രങ്ങളായ വാരാണസി, നൈമിശാരണ്യം, അയോധ്യ, ദ്വാരക തുടങ്ങിയ ഇടങ്ങളിലും ഇവരുടെ ഭാഗവതസപ്താഹങ്ങൾ നടന്നു. പൂർണമായ കേരളീയശൈലിയിലാണ് ഇവരുടെ പാരായണങ്ങളുണ്ടായത്. വർഷത്തിൽ മൂന്ന് തവണയെങ്കിലും ഇവരുടെ സപ്താഹങ്ങളുണ്ടാകുമായിരുന്നു. അവ കാണാനും കേൾക്കാനും നൂറുകണക്കിനാളുകളാണ് വന്നിരുന്നത്. ഭാഗവതതത്വങ്ങൾ സരസമായ ഭാഷയിൽ വ്യാഖ്യാനിച്ചിരുന്ന സഹോദരങ്ങൾ എല്ലാവരുടെയും ശ്രദ്ധ നേടിയെടുത്തു. 

1967-ൽ 'ശ്രീ ഗുരുവായൂരപ്പൻ' എന്ന മാസിക ആരംഭിച്ച ആഞ്ഞം മാധവൻ നമ്പൂതിരി ആജീവനാന്തം അതിന്റെ പത്രാധിപരുമായിരുന്നു. 1970-ൽ അദ്ദേഹം തുടങ്ങിയ 'ശ്രീ ഗുരുവായൂരപ്പൻ സങ്കീർത്തന ട്രസ്റ്റ്' എന്ന സംഘടനയുടെ വകയാണ് ഗുരുവായൂർ ഏകാദശി ആഘോഷത്തിനിടയിലെ ദശമിവിളക്ക്. ഇത് മുമ്പ് നടത്തിയിരുന്ന കുടുംബം അന്യം നിന്നുപോയപ്പോൾ ഗുരുവായൂർ ദേവസ്വം ആവശ്യപ്പെട്ടതുപ്രകാരമാണ് ദശമിവിളക്ക് ഏറ്റെടുക്കാൻ ട്രസ്റ്റ് തയ്യാറായത്. ആജീവനാന്തം ട്രസ്റ്റിന്റെ സർവ്വസ്വവും അദ്ദേഹമായിരുന്നു.

അവസാന കാലത്ത് രോഗബാധ കൊണ്ട് പൊറുതിമുട്ടിയെങ്കിലും സദാസമയവും നാരായണനാമജപം തന്നെയായിരുന്നു ആഞ്ഞത്തിന്റെ ലോകം. ഇതിനിടയിൽ 1987 ഡിസംബർ 13-ന് നാരായണീയത്തിന്റെ 400-ആം വാർഷികം ആഘോഷിച്ചപ്പോൾ ആ യോഗത്തിന്റെ അദ്ധ്യക്ഷൻ ആഞ്ഞമായിരുന്നു. മൂന്ന് മാസങ്ങൾക്കുശേഷം 1988 മാർച്ച് 19-ന് 69-ആം വയസ്സിൽ കോയമ്പത്തൂരിലെ ഒരു സ്വകാര്യ ആശുപത്രിയിൽ വച്ച് ആ ജീവിതം ഭഗവദ്പാദങ്ങളിൽ വിലയം പ്രാപിച്ചു. മൃതദേഹം ഗുരുവായൂരിലെ നാരായണാലയത്തിലും ആഞ്ഞത്ത് മനയിലും പൊതുദർശനത്തിന് വച്ചശേഷം ആഞ്ഞത്ത് മനവളപ്പിൽ സംസ്കരിച്ചു. അനുജൻ കൃഷ്ണൻ നമ്പൂതിരിയാണ് പിന്നീട് നാരായണാലയത്തിന്റെയും സങ്കീർത്തന ട്രസ്റ്റിന്റെയും ഗുരുവായൂരപ്പൻ മാസികയുടെയും ചുമതലയേറ്റെടുത്തത്. 2011 സെപ്റ്റംബർ 4-ന് അദ്ദേഹവും അന്തരിച്ചു. ഇന്ന്, ഇവരുടെ സഹോദരപുത്രൻ മധുസൂദനൻ നമ്പൂതിരിപ്പാടാണ് നാരായണാലയം കാര്യദർശി.


</doc>
<doc id="358700" url="https://ml.wikipedia.org/wiki?curid=358700" title="സ്റ്റിവാർട്ട് കോപ്ലാന്റ്">
സ്റ്റിവാർട്ട് കോപ്ലാന്റ്

ഒരു അമേരിക്കൻ സംഗീതജ്ഞനാണ് സ്റ്റിവാർട്ട് ആംസ്ട്രോട്രോങ്ങ് കോപ്ലാന്റ് (ജനനം ജൂലൈ 16, 1952). അമേരിക്കൻ റോക്ക് സംഗീത സംഘം ദ പോലീസിന്റെ ഡ്രമ്മർ ആയിരുന്നു.ദ പോലിസിലെ അംഗം എന്ന നിലയിൽ ഇദ്ദേഹത്തെ 2003-ൽ റോക്ക് ആൻഡ് റോൾ ഹോൾ ഓഫ് ഫെയിം -ലും 2005-ൽ മോഡേൺ ഡ്രമ്മർ ഹോൾ ഓഫ് ഫെയിമിലും ചേർത്തിട്ടുണ്ട്. In 2016, റോളിംങ്ങ് സ്റ്റോൺ മാഗസിന്റെ 100 മഹാന്മാരായ ഗിറ്റാറിസ്റ്റുകളുടെ പട്ടികയിൽ പത്താം സ്ഥാനത്തെത്തിയിട്ടുണ്ട്. റോളിങ് സ്റ്റോൺ മാസികയുടെ "100 ഏറ്റവും മഹത്തരമായ ഡ്രമ്മർമാരിൽ" പത്താം സ്ഥാനത്തായിരുന്നു.


</doc>
<doc id="358708" url="https://ml.wikipedia.org/wiki?curid=358708" title="ചൊറിയൻ പാറത്തവള">
ചൊറിയൻ പാറത്തവള

പശ്ചിമഘട്ടത്തിലെ ആനമല കുന്നുകളിൽ കണ്ടുവരുന്ന ഗുരുതരമായ വംശനാശത്തിന്റെ വക്കിലുള്ള തവളവർഗ്ഗമാണ് ചൊറിയൻ പാറത്തവള (Indirana phrynoderma ). വളരെ അപൂർവ്വമായ ഈ തവള സ്പീഷ്യസ്  ഇലപൊഴിയുന്ന ഉഷ്ണമേഖലാ മഴക്കാടുകളിൽ വസിക്കുന്നു. മരം ശേഖരിക്കുന്നതുമൂലം ഗുരുതരമായ ആവാസവ്യവസ്ഥാ ഭീഷണി നേരിട്ടുകൊണ്ടിരിക്കുകയാണ് ഈ തവള.


</doc>
<doc id="358709" url="https://ml.wikipedia.org/wiki?curid=358709" title="സി.പി. ജോൺ">
സി.പി. ജോൺ

സി.പി. ജോൺ. CP John (Cheruvathoor Poulose John) രാഷ്ട്രീയ പ്രവർത്തകൻ, സാമൂഹ്യ പ്രവർത്തകൻ. എഴുത്തുകാരൻ.കമ്മ്യൂണിസ്റ്റ് മാക്സിസ്റ്റ് പാർട്ടി( Communist Marxist Party (CMP), ജനറൽ സെക്രട്ടറി.1987 ൽ ആരംഭിച്ച സി.എം.പി സ്ഥാപക നേതാവാണ്. കേരള സംസ്ഥാന ആസൂത്രണ സമിതിയംഗമാണ്.

1957-ൽ കുന്നംകുളത്ത് ജനിച്ചു. കുന്നംകുളത്ത് നിന്നും പ്രാഥമിക വിദ്യാഭ്യാസം നേടി. പിതാവ് സി.ഐ. പൗലോസ്. മാതാവ് റോസ പൗലോസ്.   


</doc>
<doc id="358714" url="https://ml.wikipedia.org/wiki?curid=358714" title="ടി-പെയ്ൻ">
ടി-പെയ്ൻ

ഒരു അമേരിക്കൻ റാപ്പറും ഗായകനും ഗാന രചയിതാവും സംഗീത സംവിധായകനുമാണ് ഫഹീം റഷാദ് നജം എന്ന ടി-പെയ്ൻ (ജനനം സെപ്റ്റംബർ 30, 1985).കൻയി വെസ്റ്റ്‌,ജാമി ഫോക്സ് എന്നിവരുടെ കൂടെ രണ്ട് ഗ്രാമി പുരസ്കാരം നേടിയിട്ടുണ്ട്.


</doc>
<doc id="358717" url="https://ml.wikipedia.org/wiki?curid=358717" title="സ്വാൻ ഭാഷ">
സ്വാൻ ഭാഷ

പശ്ചിമ ജോർജിയയിലെ സ്വനേതി മേഖലയിലെ സ്വാൻ ജനങ്ങൾ പ്രാഥമിക ഭാഷയായി ഉപയോഗിക്കുന്ന ഒരു കാർട്‌വേലിയൻ ഭാഷയാണ് സ്വാൻ ഭാഷ - Svan language (Svan: ლუშნუ ნინ lušnu nin; Georgian: სვანური ენა svanuri ena). 30,000നും 80,000നുമിടയിലിള്ള ജനങ്ങളാണ് ഈ ഭാഷ സംസാരിക്കുന്നത്. വംശനാശ ഭീഷണി നേരിട്ടുകൊണ്ടിരിക്കുന്ന ഭാഷയായി യുനെസ്‌കോ പ്രഖ്യാപിച്ച ഭാഷയാണിത്.
മറ്റു കാർട്‌വേലിയൻ ഭാഷകളെ പോലെ തന്നെ സ്വാൻ ഭാഷയ്ക്കും നിരവധി വ്യഞ്ജനാക്ഷരങ്ങൾ ഉണ്ട്.
സ്വാൻ ഭാഷ ഹ കാരത്തോടെ ഉച്ചരിക്കുന്ന ധ്വനികൾ (voiceless uvular plosive) നിലനിർത്തുന്നുണ്ട്. ജോർജിയൻ ഭാഷയേക്കാൾ സ്വാരാക്ഷരങ്ങൾ സ്വാൻ ഭാഷയ്ക്കുണ്ട്. മറ്റു കാർട് വേലിയൻ ഭാഷകളേക്കാൾ സ്വാരാക്ഷരങ്ങളുള്ള ഭാഷയാണ് സ്വാൻ. നീണ്ടതും ഹ്രസ്വവുമായ സ്വരാക്ഷരങ്ങളുണ്ട് ഈ ഭാഷയിൽ. മൊത്തം 18 സ്വരങ്ങളാണ് സ്വാൻ ഭാഷയിൽ. ജോർജിയൻ ഭാഷയിൽ കേവലം അഞ്ചു സ്വരാക്ഷരങ്ങൾ മാത്രമെയുള്ളു.
സ്വാൻ ഭാഷയുടെ രൂപഘടനയും (Morphology) മറ്റു മൂന്ന് കാർട്‌വേലിയൻ ഭാഷകളെ അപേക്ഷിച്ച് കുറവാണ്. ക്രിയാ പദങ്ങളുടെ രൂപഭേദങ്ങളിലും ശ്രദ്ധേയമായ വ്യത്യാസങ്ങളുണ്ട്.

ജോർജിയയിലെ സ്വനേതി മേഖലയുടെ വടക്കുപടിഞ്ഞാറൻ പർവ്വത പ്രദേശത്തും കരിങ്കടലിന്റെ കിഴക്കു വടക്കു ഭാഗത്ത് സ്ഥിതിചെയ്യുന്ന അബ്ഖാസിയയിലെ കോഡോരി വാലിയിലുമായി ( Kodori Gorge) ഏകദേശം 35,000 - 40,000 തദ്ദേശീയരായ ജനങ്ങൾ സംസാരിക്കുന്ന ഭാഷയാണ് സ്വാൻ .
ഈ ഭാഷ അനൗപചാരികമായി സാമൂഹിക വാർത്താവിനിമയത്തിന് മാത്രമാണ് സാധാരണയായി ഉപയോഗിക്കുന്നത്. ഇതിന് സാധാരണയായ എഴുത്ത് നിലവാരമോ ഔദ്യോഗിക പദവിയോ ഇല്ല. സ്വാൻ ഭാഷ സംസാരിക്കുന്ന മിക്കവരും ജോർജിയൻ ഭാഷയും സംസാരിക്കും. സാഹിത്യ, വ്യാപാര ആവശ്യങ്ങൾക്കും ഔദ്യോഗിക ഭാഷയായ ജോർജിയൻ ആണ് ഉപയോഗിക്കുന്നത്.
നാലു കാർട്‌വേലിയൻ ഭാഷകളിൽ ഏറ്റവും വ്യാത്യാസമുള്ള ഭാഷയാണ് സ്വാൻ. ബിസി (ക്രിസ്തുവിന് മുൻപ്) രണ്ടാം സഹസ്രാബ്ദത്തിലോ (2ിറ ാശഹഹലിിശൗാ ആഇ) അതിന് മുൻപോ ഉത്ഭവിച്ചതാണ് സ്വാൻ ഭാഷ എന്നാണ് കരുതപ്പെടുന്നത്.

സ്വാൻ ഭാഷയ്ക്ക് രണ്ട് പ്രധാന വകഭേദങ്ങളും നാല് ഉപവകഭേദങ്ങളുമുണ്ട്. 
അപ്പർ സ്വാൻ ഭാഷയിൽ തന്നെ രണ്ട് ഉപവിഭാഗങ്ങളുണ്ട്. 

ഇതിന് രണ്ടു ഉപവകഭേദങ്ങളുണ്ട്. 


</doc>
<doc id="358722" url="https://ml.wikipedia.org/wiki?curid=358722" title="കാഞ്ഞിരംകുളം">
കാഞ്ഞിരംകുളം

കാഞ്ഞിരംകുളം തിരുവനന്തപുരം ജില്ലയിലെ കാഞ്ഞിരംകുളം ഗ്രാമപഞ്ചായത്തിന്റെ ഒരു ഭാഗമാണ്. ഇത് ഒരു പട്ടണഭാഗമാണ്. കാഞ്ഞിരംകുളം ഗ്രാമപഞ്ചായത്തിന്റെ അഞ്ചാം വാർഡ് ആണിത്. നെയ്യാറ്റിൻകര താലൂക്കിന്റെ ഭാഗമാണീ പ്രദേശം. 

അടുത്ത റെയിൽവേ സ്റ്റേഷൻ നെയ്യാറ്റിൻകര ആണ്. 6 കി. മീ ആണ് ദൂരം.
1. നെയ്യാറ്റിൻകര ബസ് സ്റ്റാന്റ് » വ്ലാങ്ങാമുറി»ഓലത്താനി»പഴയകട»പുത്തങ്കട»മനവേലി»നെല്ലിക്കാക്കുഴി»കാഞ്ഞിരംകുളം ഠൗൺ (4.5 കി.മീ.)
2. NTA town KSRTC Stand»റ്റി ബി ജങ്ഷൻ»മൂന്നുകല്ലിൻ-മൂട്»ഊരുട്ടുകാല»കൊടങ്ങാവിള»കമുകിൻകോട്»കണ്ണറവിള»നെല്ലിമൂട്»കാഞ്ഞിരംകുളം ഠൗൺ (6.5 കി. മീ)
മലയാളം ആണ് പ്രധാന ഭാഷ.
തമിഴും ഉപയോഗിച്ചുവരുന്നു.





</doc>
<doc id="358724" url="https://ml.wikipedia.org/wiki?curid=358724" title="പള്ളിച്ചൽ">
പള്ളിച്ചൽ

പള്ളിച്ചൽ പള്ളിച്ചൽ എന്നറിയപ്പെടുന്ന ഗ്രാമ പഞ്ചായത്തിന്റെ ഭാഗമാണ്. 


</doc>
<doc id="358726" url="https://ml.wikipedia.org/wiki?curid=358726" title="മലയിൻകീഴ്">
മലയിൻകീഴ്

കേരളത്തിൽ തിരുവനന്തപുരം ജില്ലയിലെ മലയിൻകീഴ് പഞ്ചായത്തിന്റെ ഭാഗമായ ഒരു സ്ഥലമാണ് മലയിൻകീഴ് 

വിളവൂർക്കൽ പഞ്ചായത്ത്‌, വിളപ്പിൽ പഞ്ചായത്ത്‌, മാറനല്ലൂർ പഞ്ചായത്ത്‌, കാട്ടാക്കട പഞ്ചായത്ത്‌, നെരുവംമൂട് പഞ്ചായത്ത്‌, പള്ളിച്ചൽ പഞ്ചായത്ത്‌.


</doc>
<doc id="358729" url="https://ml.wikipedia.org/wiki?curid=358729" title="ചെങ്കൽ">
ചെങ്കൽ

ചെങ്കൽ തിരുവനന്തപുരം ജില്ലയിലെ ഒരു ഗ്രാമപ്രദേശമാണ്. ചെങ്കൽ ഗ്രാമപഞ്ചായത്തിന്റെ ഭാഗമായ ഈ ഗ്രാമത്തിലാണ് സി.വി. രാമൻപിള്ള ജനിച്ചത്
തമിഴ്നാട്, പാറശ്ശാല എന്നിവയാണ് ഈ ഗ്രാമത്തിന്റെ അതിർത്തികൾ
കേരളത്തിന്റെ തെക്കേ അറ്റത്തായി, തമിഴ്നാടിനോട് തൊട്ട് സ്ഥിതിചെയ്യുന്നു
2001-ലെ കണക്കുകൾ പ്രകാരം ജനസംഖ്യ 35992 ആണ്, ഇതിൽ 17825 പുരുഷന്മാരും 18167 സ്ത്രീകളും ഉൾപ്പെടുന്നു.

തെക്കൻ കേരളത്തിലെ അതിപുരാതനവും അതിപ്രശസ്തവുമായ ക്രൈസ്തവ തീർത്ഥാടന കേന്ദ്രമാണ് വ്ലാത്താങ്കരയിൽ സ്ഥിതിചെയ്യുന്ന സ്വർഗ്ഗാരോപിത മാതാവിന്റെ നാമധേയത്തിലുള്ള ഫെറോനാ ദൈവാലയം. പരിശുദ്ധ മറിയത്തെ വാഴ്ത്തുന്നതിനു വേണ്ടി അനുദിനമെത്തിയിരുന്ന ഭക്തരെ അനുസ്മരിപ്പിക്കുന്നതീനായി പൂർവ്വികർ വിശ്വാസപൂർവ്വം വിളിച്ചിരുന്ന "വാഴ്ത്താൻകര" പിൽക്കാലത്ത് ലോപിച്ച് 'വ്ലാത്താങ്കര' ആയ തെന്നാണ് കരുതപ്പെടുന്നത്. 1970 ൽ ബെൽജിയം കർമ്മലീത്ത മിഷണറിമാരാണ് ഒരു ദൈവാലയം ഇവിടെ പണികഴിപ്പിച്ചതെങ്കിലും 16-ാം നൂറ്റാണ്ടിന്റെ മദ്ധ്യഭാഗം മുതൽ തന്നെ സ്വർഗ്ഗാരോപിത മാതാവിന്റെ നാമധേയത്തിൽ ഒരു പ്രാർത്ഥനാ സമൂഹം ഇവിടെ ഉണ്ടായിരുന്നു എന്ന് ചരിത്രരേഖകൾ വ്യക്തമാക്കുന്നു. ആഗസ്റ്റ്‌ 15 ആണ് തിരുനാൾ ദിനം. തളർന്ന മനസുമായി പരിശുദ്ധ അമ്മയുടെ മാധ്യസ്ഥം യാചിച്ച് ഇവിടെ എത്തുന്ന വിശ്വാസികൾ പ്രധാനമായും കുഞ്ഞുങ്ങൾ ഇല്ലാത്ത ദമ്പത്തികൾ, മംഗല്യഭാഗ്യം ലഭിക്കാത്തവർ, ത്വക്ക് രോഗികൾ, ക്യാൻസർ മുതലായ മാരക രോഗത്താൽ പീഡിപ്പിക്കപ്പെടുന്നവർ, സാമ്പത്തിക ക്ലേശം അനുഭവിക്കുന്നവർ അനുഗ്രഹീതരായി ആഗ്രഹ പൂർത്തീകരണം നേടുമെന്നത് ദിനംപ്രതി ധാരാളം പേർ സാക്ഷ്യപ്പെടുത്തുന്നുണ്ട്.


</doc>
<doc id="358732" url="https://ml.wikipedia.org/wiki?curid=358732" title="കാരോട്">
കാരോട്

കേരളത്തിൽ തിരുവനന്തപുരം ജില്ലയിലെ ഒരു ഗ്രാമമാണ് കാരോട്.

2001 ലെ ഇന്ത്യയിലെ സെൻസസ് പ്രകാരം കരോഡിലെ ജനസംഖ്യ 31506 ആണ്. ഇതിൽ 15634 പുരുഷന്മാരും 15872 സ്ത്രീകളുമുണ്ട്.


</doc>
<doc id="358734" url="https://ml.wikipedia.org/wiki?curid=358734" title="വിളപ്പിൽ">
വിളപ്പിൽ

വിളപ്പിൽ തിരുവനന്തപുരം ജില്ലയിൽ നെയ്യാറ്റിൻകര താലൂക്കിൽ വിളപ്പിൽ വില്ലേജുൾപ്പെടുന്ന പ്രദേശമാണ്.

8.513680,77.031120

 ജനസംഖ്യ 34079 ആണ് - ഇതിൽ 16740 പേർ പുരുഷന്മാരും 17339 പേർ സ്ത്രീകളും ആണ്.
1.ശാസ്താംപാറ

1.പേയാട് - വെള്ളനാട്

2.വിളപ്പിൽശാല - കാട്ടാക്കട

3.തിരുവനന്തപുരം - നെയ്യാർ ഡാം

മലയാളം

1.സെൻ്റ് സേവ്യയേഴ്സ് എച്ച്.എസ്സ്.എസ്സ്, പേയാട്

2.ഗവ. യു.പി.എസ്സ്,വിളപ്പിൽ


</doc>
<doc id="358736" url="https://ml.wikipedia.org/wiki?curid=358736" title="നാവായിക്കുളം">
നാവായിക്കുളം

തിരുവനന്തപുരം ജില്ലയിലെ നാവായിക്കുളം ഗ്രാമപഞ്ചായത്തിന്റെ ഭാഗമായ പ്രദേശമാണ് നാവായിക്കുളം .
തെക്കുഭാഗത്ത് കരവാരം, ഒറ്റൂർ, ചെമ്മരുതി പഞ്ചായത്തുകൾ, വടക്കുഭാഗത്ത് കല്ലുവാതുക്കൽ, പള്ളിക്കൽ എന്നീ പഞ്ചായത്തുകൾ, കിഴക്കുഭാഗത്ത് പള്ളിക്കൽ, മടവൂർ, നഗരൂർ പഞ്ചായത്തുകൾ, പടിഞ്ഞാറ് ചെമ്മരുതി, ഇലകമൺ, കല്ലുവാതുക്കൽ പഞ്ചായത്തുകൾ, എന്നിവയാണ് നാവായിക്കുളം ഗ്രാമപഞ്ചായത്തിന്റെ അതിരുകൾ. 


</doc>
<doc id="358739" url="https://ml.wikipedia.org/wiki?curid=358739" title="പുളിമാത്ത്">
പുളിമാത്ത്

പുളിമാത്ത്, തിരുവനന്തപുരം ജില്ലയിലെ ചിറയിൻകീഴ് താലൂക്കിലെ ഒരു ഗ്രാമപഞ്ചായത്തായ പുളിമാത്തിന്റെ ഭാഗമാണ്.


</doc>
<doc id="358741" url="https://ml.wikipedia.org/wiki?curid=358741" title="ആനാവൂർ">
ആനാവൂർ

ആനാവൂർ തിരുവനന്തപുരം ജില്ലയിലെ വെള്ളറട ഗ്രാമപഞ്ചായത്തിൽ സ്ഥിതിചെയ്യുന്ന ഒരു ഗ്രാമമാണ്. ഇവിടെ നിന്ന് 10 കിലോമീറ്റർ അകലെയാണ് നെയ്യാറ്റിൻകര സ്ഥിതിചെയ്യുന്നത്.


</doc>
<doc id="358743" url="https://ml.wikipedia.org/wiki?curid=358743" title="വെള്ളറട">
വെള്ളറട

വെള്ളറട തിരുവനന്തപുരം ജില്ലയിൽ നെയ്യാറ്റിൻകര താലൂക്കിൽ പെരുങ്കടവിള ബ്ളോക്കു പഞ്ചായത്തിൽ സ്ഥിതിചെയ്യുന്ന ഒരു മലയോര ഗ്രാമം ആണ് വെള്ളറട.. തെക്കൻ കേരളത്തിൽ അറിയപെടുന്ന കാളിമല തെക്കൻ കുരിശുമല എന്നീ തീർത്ഥാടന കേന്ദ്രങ്ങൾ സ്ഥിതി ചെയുന്നത് വെള്ളറടയുടെ അതിർത്തിയിലാണ്. താഴ്വരകളും പാടശേഖരങ്ങളും റബ്ബർ മരങ്ങളും പാറകൾ കൊണ്ട് ചുറ്റപ്പെട്ട കുന്നിൻ പ്രദേശങ്ങളും, ഒട്ടനവധി നീരുറവകളും തോടുകളും കൊണ്ടു സമൃദ്ധമായ ഈ നാടിനെ വെള്ളത്തിൻറെ ഉറവിടം എന്ന അർത്ഥത്തിലാകും വെള്ളറട എന്ന പേര് ലഭിച്ചത് എന്ന് പറയപെടുന്നുണ്ട്.എട്ടുവീട്ടിൽ പിള്ളമാരുടെ ആക്രമണം ഭയന്ന് തിരുവിതാംകൂർ മഹാരാജാവ് മാർത്താണ്ഡവർമ്മ വെള്ളറടയിലെ വരമ്പതിമലയിൽ ഒളിച്ചു താമസിച്ചിരുന്നതായും പറയപെടുന്നുണ്ട്. പ്രധാനമായും കൃഷിയെ ആശ്രയിച്ചാണ്‌ ഇവിടുള്ള ജനങ്ങൾ ജീവിക്കുന്നത്,നെല്ല്, വാഴ,കപ്പ,ഇഞ്ചി,എന്നിവയാണ് ഒരു കാലത്ത് ഇവിടുത്തുകാരുടെ പ്രാധാന കൃഷികൾ. എന്നാൽ ഇന്ന് അത് 60 ശതമാനും റബ്ബർ കൃഷിക്ക് വഴി മാറി കൊടുത്തു. 
രണ്ടായിരത്തി പതിനൊന്നിലെ കണക്കെടുപ്പ് അനുസരിച്ച് 37092 ആണ് ഇവിടുത്തെ ജനസംഖ്യ 






</doc>
<doc id="358745" url="https://ml.wikipedia.org/wiki?curid=358745" title="അമ്പൂരി">
അമ്പൂരി

അമ്പൂരി തിരുവനന്തപുരം ജില്ലയിലെ ഒരു ഗ്രാമപഞ്ചായത്തായ അമ്പൂരിയിലെ ഒരു ഭാഗമാണ്.


</doc>
<doc id="358747" url="https://ml.wikipedia.org/wiki?curid=358747" title="കള്ളിക്കാട്">
കള്ളിക്കാട്

കള്ളിക്കാട് തിരുവനന്തപുരം ജില്ലയിലെ ഒരു ഗ്രാമം ആകുന്നു.

നെയ്യാർഡാം കാളിപാറ ലോകാമ്പികക്ഷേത്രം


</doc>
<doc id="358752" url="https://ml.wikipedia.org/wiki?curid=358752" title="വട്ടിയൂർക്കാവ്">
വട്ടിയൂർക്കാവ്

വട്ടിയൂർക്കാവ് തിരുവനന്തപുരം ജില്ലയിലെ വട്ടിയൂർക്കാവ് ഗ്രാമ പഞ്ചായത്തിന്റെ ഭാഗമായ ഒരു സ്ഥലമാണ്.


</doc>
<doc id="358754" url="https://ml.wikipedia.org/wiki?curid=358754" title="കുടപ്പനക്കുന്ന്">
കുടപ്പനക്കുന്ന്

കുടപ്പനക്കുന്ന് തിരുവനന്തപുരം ജില്ലയിലെ ഒരു ഗ്രാമം ആണ്. 


</doc>
<doc id="358757" url="https://ml.wikipedia.org/wiki?curid=358757" title="വട്ടപ്പാറ">
വട്ടപ്പാറ

വട്ടപ്പാറ തിരുവനന്തപുരത്തെ ഒരു സ്ഥലമാണ്.


</doc>
<doc id="358760" url="https://ml.wikipedia.org/wiki?curid=358760" title="കരവാളൂർ">
കരവാളൂർ

കരവാളൂർ കൊല്ലം ജില്ലയിലെ ഒരു ഗ്രാമ പഞ്ചായത്തിന്റെ ഭാഗമായ പ്രദേശമാണ്.


</doc>
<doc id="358762" url="https://ml.wikipedia.org/wiki?curid=358762" title="പിറവന്തൂർ">
പിറവന്തൂർ

പിറവന്തൂർ കൊല്ലം ജില്ലയിൽ പത്തനാപുരത്തിനും പുനലൂരിനും ഇടയിലുള്ള ഒരു ഗ്രാമം. ഈ പേരിലുള്ള ഒരു ഗ്രാമ പഞ്ചായത്തിന്റെ ഭാഗമാണ്. 


</doc>
<doc id="358765" url="https://ml.wikipedia.org/wiki?curid=358765" title="കലഞ്ഞൂർ">
കലഞ്ഞൂർ

കലഞ്ഞൂർ ഈ പേരിലുള്ള ഗ്രാമപഞ്ചായത്തിന്റെ ഭാഗമായ ഗ്രാമം. 


</doc>
<doc id="358767" url="https://ml.wikipedia.org/wiki?curid=358767" title="കൂടൽ">
കൂടൽ

പത്തനംതിട്ട ജില്ലയിലെ കോന്നി താലൂക്കിൽ സ്ഥിതിചെയ്യുന്ന ഒരു പ്രദേശമാണ് കൂടൽ.
പുനലൂർ ,കോന്നി റോഡിലാണ് ഇത് സ്ഥിതിചെയ്യുന്നത്.

പത്തനംതിട്ട ജില്ലയിലെ കോന്നിക്കും കൊല്ലം ജില്ലയിലെ പത്തനാപുരത്തിനും ഇടയിൽ പുനലൂർ-പത്തനംതിട്ട-മൂവാറ്റുപുഴ റോഡിനു (സംസ്ഥാനപാത 08) സമീപമാണ് കൂടൽ സ്ഥിതിചെയ്യുന്നത്. സാംസ്കാരിക പ്രവർത്തനങ്ങൾക്കും മറ്റുമായി പഞ്ചായത്തിന്റെ മേൽനോട്ടത്തിലുള്ള ഒരു സ്റ്റേഡിയം ഇവിടെയുണ്ട്.

പത്തനാപുരത്തു നിന്ന് 6 കി.മീ.ഉം കോന്നിയിൽ നിന്ന് 11 കി.മീ.ഉം അകലെയുള്ള കൂടൽ ഗ്രാമത്തിൽ എത്തിച്ചേരുവാൻ റോഡ് - റെയിൽ ഗതാഗത സൗകര്യങ്ങൾ ലഭ്യമാണ്.




</doc>
<doc id="358771" url="https://ml.wikipedia.org/wiki?curid=358771" title="തണ്ണിത്തോട്">
തണ്ണിത്തോട്

തണ്ണിത്തോട് പത്തനംതിട്ട ജില്ലയിലെ ഒരു മലയോരഗ്രാമം ആണ്. ഇത് ഒരു കുടിയേറ്റ ഗ്രാമമാണ്. 


</doc>
<doc id="358773" url="https://ml.wikipedia.org/wiki?curid=358773" title="ഐരവൺ">
ഐരവൺ

ഐരവൺ പത്തനംതിട്ട ജില്ലയിലെ ഒരു ഗ്രാമം ആണ്. 


</doc>
<doc id="358776" url="https://ml.wikipedia.org/wiki?curid=358776" title="മൈലപ്ര">
മൈലപ്ര

മൈലപ്ര പത്തനംതിട്ട ജില്ലയിലെ ഒരു ഗ്രാമം ആകുന്നു. പത്തനംതിട്ട ജില്ലാ ആസ്ഥാനത്തുനിന്ന് 2 കിലോമീറ്റർ മാത്രം അകലെയാണ് സ്ഥിതിചെയ്യുന്നത്.
മൈലപ്ര ദേവി ക്ഷേത്രം, 
കടമണ്ണിൽ ദേവി ക്ഷേത്രം, 
കുമ്പഴവടക്ക് ഗുരുദേവക്ഷേത്രം, 
മൈലപ്ര വലിയപള്ളി.


</doc>
<doc id="358779" url="https://ml.wikipedia.org/wiki?curid=358779" title="പൂവരണി">
പൂവരണി

പൂവരണി കോട്ടയം ജില്ലയിൽ പാലായ്ക്കടുത്തുള്ള പ്രദേശമാണ്. മീനച്ചിൽ പഞ്ചായത്തിലാണ് ഈ പ്രദേശം ഉൾപ്പെടുന്നത്. "പൂവരണി" എന്ന വാക്കിനർഥം പൂക്കളുടെ കാട് എന്നാണത്രെ. ഭരണങ്ങാനം തീർഥാടന കേന്ദ്രം അടുത്താൺ`.

റബ്ബർ, കുരുമുളക്, തെങ്ങ്, നെല്ല്, ഇഞ്ചി, മഞ്ഞൾ എന്നിവയാണ് പ്രധാന കൃഷി. 


മലയാളം ആണ് പ്രധാനഭാഷ.


</doc>
<doc id="358781" url="https://ml.wikipedia.org/wiki?curid=358781" title="കുറിച്ചിത്താനം">
കുറിച്ചിത്താനം

കുറിച്ചിത്താനം കോട്ടയം ജില്ലയിലെ ഒരു ഗ്രാമം ആകുന്നു.
2001ലെ ജനസംഖ്യാകണക്കെടുപ്പുപ്രകാരം ഇവിടത്തെ ജനസംഖ്യ 9158 ആകുന്നു. ഇതിൽ 4581 പുരുഷന്മാരും 4579 പേർ സ്ത്രികളും ആകുന്നു. കൃഷി ആണു പ്രധാന ജോലി.

കുറിച്ചിത്താനം എൽ പി സ്കൂൾ ഇന്ന് കെ. ആർ നാരായണൻ എൽ. പി. സ്കൂൾ എന്നാണ് അറിയപ്പെടുന്നത്.


</doc>
<doc id="358783" url="https://ml.wikipedia.org/wiki?curid=358783" title="തീക്കോയി">
തീക്കോയി

കോട്ടയം ജില്ലയിലെ മീനച്ചിൽ താലൂക്കിൽ ഈരാറ്റുപേട്ട ബ്ളോക്കിൽ ഉള്ള ഒരു ഗ്രാമമാണ് തീക്കോയി.


</doc>
<doc id="358786" url="https://ml.wikipedia.org/wiki?curid=358786" title="പാമ്പാടുംപാറ">
പാമ്പാടുംപാറ

ഇടുക്കി ജില്ലയിലെ ഉടുമ്പൻചോല താലൂക്കിലാണ് പാമ്പാടുംപാറ ഗ്രാമപഞ്ചായത്ത് സ്ഥിതിചെയ്യുന്നത്.

 India census, പാമ്പാടുമ്പാറയിൽ16600 ജനങ്ങളുണ്ട്. അതിൽ, 8295 പുരുഷന്മാരും 8305 സ്ത്രീകളുമുമുണ്ട്.


</doc>
<doc id="358788" url="https://ml.wikipedia.org/wiki?curid=358788" title="മാങ്കോട്">
മാങ്കോട്

മാങ്കോട് കൊല്ലം ജില്ലയിലെ ഒരു ഗ്രാമം ആണ്. 


</doc>
<doc id="358790" url="https://ml.wikipedia.org/wiki?curid=358790" title="കുമ്മിൾ">
കുമ്മിൾ

കുമ്മിൾ കൊല്ലം ജില്ലയിൽ പത്തനാപുരം താലൂക്കിൽ ചടയമംഗലം ബ്ളോക്കിൽ ഉൾപ്പെട്ട പ്രദേശമാണ്.

 India census, കുമ്മിൾ എന്ന ഗ്രാമത്തിലെ ജനസംഖ്യ19978 ആകുന്നു. 9423പുരുഷന്മാരും10555 സ്ത്രീകളും ഉണ്ട്. 
മലയാളമാണ്` പ്രധാന ഭാഷ.



</doc>
<doc id="358794" url="https://ml.wikipedia.org/wiki?curid=358794" title="ഏങ്ങണ്ടിയൂർ">
ഏങ്ങണ്ടിയൂർ

ഏങ്ങണ്ടിയൂർ തൃശ്ശൂർ ജില്ലയിലെ ഒരു ഗ്രാമം ആകുന്നു.
ഏങ്ങണ്ടിയുർ ത്രിശൂരിലെ മികച്ച പഞ്ചായത്തായി തിരഞ്ഞെടുക്കപ്പെട്ട് സ്വരാജ് ട്രോഫി നേടിയിട്ടുണ്ട്. 
വടക്കുഭാഗത്ത് ഒരുമനയൂർ പഞ്ചായത്തും തെക്കുഭാഗത്ത് വാടാനപ്പിള്ളി പഞ്ചായത്തും ആകുന്നു. പടിഞ്ഞാറ് അറബിക്കടൽ ആണ്. കിഴക്ക് കാനോലി കനാലും ആകുന്നു.
 India census, ഏങ്ങണ്ടിയൂരിൽ 22,449 ജനങ്ങളുണ്ട്. അതിൽ 10,232 പുരുഷന്മാരും 12,217 fസ്ത്രീകളുമാണ്.

ഏങ്ങണ്ടിയൂർ കേരളത്തിലെ മറ്റു ഭൂരിപക്ഷം സ്ഥലങ്ങളിലെപോലെ ഗൾഫ് പണത്തെ ആശ്രയിക്കുന്നു. 
അടുത്ത വിമാനത്തവളം നെടുമ്പാശ്ശേരിയിലെ കൊച്ചി അന്താരാഷ്ട്ര വിമാനത്താവളം 65 km ദൂരെയാണിത്. അടുത്ത റെയിൽവേ സ്റ്റേഷനുകൾ തൃശ്ശൂരും (28 km) ഗുരുവായൂരും (8 km) ആകുന്നു. 

ദേശീയപാത 17 ഈ സ്ഥലത്തിന്റെ മദ്ധ്യഭാഗത്തുകൂടി പോകുന്നു. ടിപ്പു സുൽത്താൻ റോഡ് എന്നറിയപ്പെടുന്ന രണ്ടു സമാന്തര റോഡുകളും ഇവിടെയുണ്ട്. 

മത്സ്യബന്ധനത്തിനുള്ള മിനി ഹാർബർ ഈ ഗ്രാമത്തിന്റെ വടക്കുപടിഞ്ഞാറായി സ്ഥിതിചെയ്യുന്നു. 
ടിപ്പു സുൽത്താൻ കോട്ട, ആയിരം കന്നി ക്ഷേത്രം, സെന്റ് തോമസ് ചർച്ച്, പൊക്കുളങ്ങര ക്ഷേത്രം, തിരുമംഗലം ക്ഷെത്രം, സെന്റ് ലൂർദ് ചർച്ച് എന്നിവ പ്രാധാന്യമുള്ളവയാണ്. 

ഏങ്ങണ്ടിയൂരിന്റെ പ്രാദേശികഭാഷ മലയാളം ആണ്. 
പ്രധാന സ്കൂളുകൾ;
ഏങ്ങണ്ടിയൂർ സാഹിത്യത്തിലും സാംസ്കാരികരംഗത്തും ശോഭിച്ച അനേകം പേരുടെ ജന്മദേശമാണ്. 


</doc>
<doc id="358796" url="https://ml.wikipedia.org/wiki?curid=358796" title="കുളക്കട">
കുളക്കട

കൊല്ലം ജില്ലയിൽ കൊട്ടാരക്കര താലൂക്കിൽ വെട്ടിക്കവല ബ്ലോക്കിൽ ഉൾപ്പെടുന്ന ഗ്രാമപ്പഞ്ചായത്തിന്റെ ഭാഗമായ പ്രദേശമാണ്. 
പത്തനംതിട്ട ജില്ലയുടെയും കൊല്ലം ജില്ലയുടെയും അതിരിലാണ് ഈ സ്ഥലം. ഇടയ്ക്ക് കല്ലടയാർ അതിരിടുന്നു. കല്ലടയാറിന്റെ പത്തനംതിട്ട ഭാഗം ഏനാത്ത് എന്നറിയപ്പെടുന്നു.
കല്ലടയാർ വടക്കും പടിഞ്ഞാറും കിഴക്കും അതിരിടുന്നു. തെക്കുഭാഗത്ത് തെക്കേത്തേരി
 India census, കുളക്കടയിൽ 14874ജനങ്ങളുണ്ട്. അതിൽ 7194 പുരുഷന്മാരും 7680 സ്ത്രീകളുമുണ്ട്.


മലയാളം ആണ് പ്രധാന ഭാഷ..


</doc>
<doc id="358799" url="https://ml.wikipedia.org/wiki?curid=358799" title="മേലില">
മേലില

മേലില കൊല്ലം ജില്ലയിലെ ഒരു ഗ്രാമം ആകുന്നു.first village in Kerala to complete 100% adhar enrollment

 India census, മേലിലയിൽ 22,529 ജനങ്ങളുണ്ട്. അതിൽ 10,770 പുരുഷന്മാരും 11,759 സ്ത്രീകളുമുണ്ട്.

മലയാളം ആണ് പ്രധാന ഭാഷ.


</doc>
<doc id="358801" url="https://ml.wikipedia.org/wiki?curid=358801" title="ചക്കുവരയ്ക്കൽ">
ചക്കുവരയ്ക്കൽ

ചക്കുവരയ്ക്കൽ കൊല്ലം ജില്ലയിലെ ഒരു ഗ്രാമം ആകുന്നു.

13 km ആണ് കൊട്ടാരക്കര നിന്ന്. പുനലൂരിൽ നിന്നും ഇത്രതന്നെ ദൂരം വരും.
 India census, ചക്കുവരയ്ക്കലിൽ17,580ജനങ്ങളുണ്ട്. അതിൽ 8465 പുരുഷന്മാരും 9115 സ്ത്രീകളും ഉണ്ട്.

കൊല്ലം തെങ്കാശി റോഡുമായും എം സി റോഡുമായും (സ്റ്റേറ്റു ഹൈവേ 1) പ്രാദേശിക റോഡുകല്വഴി ബന്ധിപ്പിച്ചിരിക്കുന്നതിനാൽ തിരുവനന്തപുരം, കൊല്ലം തെങ്കാശി മധുര എന്നിവിടങ്ങളിലെയ്ക്കു പോകാൻ പ്രയാസമില്ല. 
ചക്കുവരയ്ക്കൽ വഴി കല്ലട ജലസേചന പദ്ധതിയുടെ കനാൽ കടന്നുപോകുന്നുണ്ട്.

മലയാളം ആണ് പ്രധാന ഭാഷ.



</doc>
<doc id="358808" url="https://ml.wikipedia.org/wiki?curid=358808" title="ഭീമനടി">
ഭീമനടി

ഭീമനടി കാസറഗോഡ് ജില്ലയിലെ ഒരു ഗ്രാമം ആണ്.ഈ പ്രദേശത്തിന്റെ വടക്കും തെക്കുമായി റിസർവ്വ് വനമാണ്. 

 India census, ഭീമനടിയിൽ16022ജനങ്ങളുണ്ട്. അതിൽ, 7921പുരുഷന്മാരും 8101 സ്ത്രീകളുമുണ്ട്.
നീലേശ്വരത്തുകൂടി കടന്നുപൊകുന്ന ദേശീയപാത 17 ഈ ഗ്രാമവുമായി പ്രാദേശിക റോഡുകൾകൊണ്ട് ബന്ധിപ്പിക്കപ്പെട്ടിരിക്കുന്നു. അടുത്ത റെയിൽവേ സ്റ്റേഷൻ നീലേശ്വരം ആണ്. അടുത്ത വിമാനത്താവളങ്ങളാണ് കോഴിക്കോട് വിമാനത്താവളവും മംഗലാപുരം വിമാനത്താവളവും.
മലയാളമാണ് പ്രധാന ഭാഷ.
ഭീമനടി ബസ് സ്റ്റാന്റ്


</doc>
<doc id="358811" url="https://ml.wikipedia.org/wiki?curid=358811" title="പനയാൽ">
പനയാൽ

പനയാൽ കാസർഗോഡ് ജില്ലയിലെ ഒരു ഗ്രാമം ആകുന്നു. തീരദേശ പട്ടണമായ ബേക്കലിൽ നിന്നും ഏതാണ്ട്, 6 km ഉള്ളിലാണ്. കാസറഗോഡുനിന്നും 17 km ദൂരെയാണിത്. കാഞ്ഞങ്ങാടുനിന്നും 16 km ദൂരമുണ്ട്. പനയാൽ തെയ്യം അനുഷ്ഠാനകലാരൂപത്തിനു പ്രശസ്തമാണ്. കുടുമ്പങ്ങളുടെ താനങ്ങളിലും കാവുകളിലും ഈ കലാരൂപം കെട്ടിയാടുന്നു. 

 India census, പനയാലിൽ16276ജനങ്ങളുണ്ട്. അതിൽ 7833 പുരുഷന്മാരും 8443സ്ത്രീകളുമുണ്ട്.

പ്രാദേശികപാതകൾ പ്രധാന പാതയായ ദേശീയപാത 66ലേയ്ക്കുബന്ധിപ്പിച്ചിരിക്കുന്നു. വടക്ക് മംഗലാപുരവുമായും തെക്ക് കോഴിക്കോടുമായും ഈ പാത പനയാലിനെ ബന്ധിപ്പിക്കുന്നു. മംഗലാപുരം-പാലക്കാട് ലൈനിലുള്ള കാഞ്ഞങ്ങാട് ആണ് അടുത്ത റെയിൽവേ സ്റ്റേഷൻ. കോഴിക്കോടും മംഗലാപുരത്തുമായി വിമാനത്താവളങ്ങൾ ഉണ്ട്.



മലയാളം ആണ് പ്രധാന ഭാഷ.





</doc>
<doc id="358813" url="https://ml.wikipedia.org/wiki?curid=358813" title="ബംഗര മഞ്ചേശ്വരം">
ബംഗര മഞ്ചേശ്വരം

ബംഗര മഞ്ചേശ്വരം കാസറഗോഡ് ജില്ലയിൽ മഞ്ചേശ്വരം താലൂക്കിലെ ഒരു ഗ്രാമം ആകുന്നു.


ബംഗര മഞ്ചേശ്വരം

 India census, ബംഗര മഞ്ചേശ്വരത്ത് 5636 ജനങ്ങളുണ്ട്. അതിൽ പുരുഷന്മാർ 49% വും സ്ത്രീകൾ 51% വും ആകുന്നു. ബംഗര മഞ്ചേശ്വരത്തെ സാക്ഷരതാ നിരക്ക് 74%, ഇത് ദേശീയ ശരാശരിയേക്കാൾ 59.5% കൂടുതലാണ്; ഇതിൽ 79% പുരുഷന്മാരും 67% സ്ത്രീകളും സാക്ഷരരാണ്. 13% ജനങ്ങൾ 6 വയസ്സിനു താഴെയുള്ളവരാകുന്നു.

പ്രാദേശിക റോഡുകൾ പ്രധാന പാതയായ ദേശീയപാത 66 (പഴയ ദേശീയപാത 17) ബന്ധിപ്പിച്ചിരിക്കുന്നു. ഉത്തരഭാഗത്ത് ഈ പാതയിലൂടെ മംഗലാപുരത്തെത്താം. തെക്കുഭാഗത്തേയ്ക്കു പോയാൽ പാലക്കാടെത്തും. അടുത്ത റെയിൽവേ സ്റ്റേഷൻ മഞ്ചേശ്വരം റെയിൽവേ സ്റ്റേഷൻ ആകുന്നു. മംഗലാപുരം- പാലക്കാട് റെയിൽവേ ലൈനിൽ ആണ് ഈ സ്റ്റേഷൻ. മംഗലാപുരത്താണ് അടുത്ത വിമാനത്താവളം സ്ഥിതിചെയ്യുന്നത്. 
ഈ സ്ഥലം ഒരു ബഹുഭാഷാപ്രദേശമാണ്. മലയാളവും കന്നഡയും ഔദ്യോഗികകാര്യങ്ങൾക്കും സ്കൂളുകളിൽ പഠനമാദ്ധ്യമമായും ഉപയോഗിക്കുന്നു. എന്നാൽ, തുളു, കൊങ്കണി, മറാത്തി, ബ്യാരി ഭാഷ എന്നിവ സംസാരഭാഷയായി മേൽപ്പറഞ്ഞ ഭാഷകളുടെ കൂടെ ഉപയോഗിച്ചുവരുന്നു. അന്യസംസ്ഥാന തൊഴിലാളികൾ തമിഴ്, ഹിന്ദി, ബംഗാളി എന്നിവ സംസാരിക്കുന്നു.


മഞ്ചേശ്വരം അസ്സംബ്ലി നിയോജക മണ്ഡലത്തിലാണ് ഈ പ്രദേശം. കാസറഗോഡ് ലോകസഭാ നിയോജകമണ്ഡലത്തിലാണ് ഈ സ്ഥലം ഉൾപ്പെട്ടിരിക്കുന്നത്.


</doc>
<doc id="358817" url="https://ml.wikipedia.org/wiki?curid=358817" title="ആൽവിളക്ക്">
ആൽവിളക്ക്

തെക്കേ ഇന്ത്യയിൽ, പ്രത്യേകിച്ച് കേരളത്തിലെ ക്ഷേത്രങ്ങളിൽ ഉപയോഗിച്ചുവരുന്ന സവിശേഷഘടനയുള്ള നിലവിളക്ക്. ശാഖകളോടെയുള്ള ആൽമരത്തിന്റെ ഘടനയാവാം ഇതിന് ആൽവിളക്ക് എന്ന പേര് ലഭിക്കാൻ കാരണം. കവരവിളക്ക് എന്നും ഇത് അറിയപ്പെടുന്നുണ്ട്. കൂട്ടുലോഹമായ ഓട് ഉപയോഗിച്ചാണ് നിർമ്മാണം. എള്ളെണ്ണ, വെളിച്ചെണ്ണ, നെയ്യ് എന്നിവയിലേതെങ്കിലും ഉപയോഗിച്ചാണ് വിളക്ക് കത്തിക്കുന്നത്.


</doc>
<doc id="358821" url="https://ml.wikipedia.org/wiki?curid=358821" title="മിമുസോപ്‌സ്">
മിമുസോപ്‌സ്

സപ്പോട്ടേസീ സസ്യകുടുംബത്തിലെ ഒരു ജനുസ് ആണ് മിമുസോപ്‌സ്. 1753 -ൽ ലിനയസ് ആണ് ഈ ജനുസിന് വിവരണം നൽകിയത്. ഏഷ്യ, ആഫ്രിക്ക, ആസ്ത്രേലിയ, പല സമുദ്രദ്വീപസമൂഹങ്ങൾ എന്നിവിടങ്ങളിലെ തദ്ദേശസസ്യങ്ങൾ ആണ് ഇവ.

ഏതാണ്ട് 57 സ്പീഷിസുകൾ ഉള്ള ഈ ജനുസിൽ ആണ് ഇലഞ്ഞി ഉള്ളത്.



</doc>
<doc id="358839" url="https://ml.wikipedia.org/wiki?curid=358839" title="അരികാര">
അരികാര

അരികാര (ഇംഗ്ലീഷ് ഉച്ചാരണം: ), അമേരിക്കൻ ഐക്യനാടുകളിലെ വടക്കേ ഡെക്കോട്ടയിലുള്ള ഒരു വിഭാഗം അമേരിക്കൻ ഇന്ത്യൻ വർഗ്ഗക്കാരാണ്. ഈ വർഗ്ഗക്കാർ, സാഹ്നീഷ്, അരികാരീ, റീ (Sahnish,  Arikaree or Ree) എന്നീ പേരുകളിലും അറിയപ്പെടുന്നു. ഇന്ന് ഈ വർഗ്ഗം മാൻഡൻ, ഹിതാറ്റ്സ വർഗ്ഗങ്ങളുമായി സംയാജിച്ച് നിയമസാധുത്വം നൽകപ്പെട്ട വർഗ്ഗമായി മാറിയിരിക്കുന്നു.


</doc>
<doc id="358842" url="https://ml.wikipedia.org/wiki?curid=358842" title="ചെറോക്കീ">
ചെറോക്കീ

ഐക്യനാടുകളിലെ തെക്കു കിഴക്കൻ മേഖലയിൽ അധിവസിക്കുന്ന (ജോർജ്ജിയ, ടെന്നസീ, വടക്കൻ കരോലിന, തെക്കൻ കരോലിന) തദ്ദേശീയ അമേരിക്കൻ ഇന്ത്യൻ വർഗ്ഗക്കാരാണ് ചെറോക്കി. ഇന്ന് യു.എസ്. ഭരണഘടന അംഗീകരിച്ച (federally recognized) 3 ചെറോക്കി വർഗ്ഗങ്ങൾ നിലവിലുണ്ട്. വടക്കൻ കരോലിനയിലെ "ചെറോക്കീ ഇന്ത്യൻസ് ഈസ്റ്റേൺ ബാൻഡ്", ഒക്ലാഹോമയിലെ "ചെറോക്കീ നേഷൻ", ചെറോക്കീ ഇന്ത്യൻസിൻറെ "കീറ്റൂവാഹ് ബാൻഡ്" എന്നിവയാണീ മൂന്ന് വർഗ്ഗങ്ങൾ.


</doc>
<doc id="358844" url="https://ml.wikipedia.org/wiki?curid=358844" title="ലോക പറക്കും തളിക ദിനം">
ലോക പറക്കും തളിക ദിനം

പറക്കും തളികകൾ എന്നും അറിയപ്പെടുന്ന അപരിചിത പറക്കൽ വസ്തുക്കളെക്കുറിച്ച് (UFO unidentified flying object) അവബോധം സൃഷ്ടിക്കാനുദ്ദേശിച്ച് കൊണ്ട് ആചരിക്കുന്ന ദിനമാണ് ലോക പറക്കും തളിക ദിനം അഥവാ World UFO day.
ചിലർ ഈ ദിനം ജൂൺ 24നു ആചരിക്കമ്പോൾ മറ്റുചിലർ ജൂലയ് രണ്ടിനു ആചരിക്കുന്നു.
1947 ൽ നടന്ന Roswell UFO Incident എന്നറിയപ്പെടുന്ന സംഭത്തെ പ്രചരിപ്പിക്കാൻ ആഗ്രഹിക്കുന്നവരാണ് ജൂലയ് രണ്ട് ദിനക്കാർ. ഒരു കാലാവസ്ഥ നീരിക്ഷണ ബലൂൺ ന്യൂ മെക്സിക്കോ സംസ്ഥാനത്തിലെ റോസ്വെലിൽ തകർന്നു വീണിരുന്നു. അതൊരു പറക്കും തളിക ആയിരുന്നെന്നും അതിൽ അന്യഗ്രഹ ജീവികളുണ്ടായിരുന്നെന്നുമുള്ള പ്രചരണമാണ് റോസ്വെൽ സംഭവം.


</doc>
<doc id="358849" url="https://ml.wikipedia.org/wiki?curid=358849" title="ഇരിങ്ങപ്പുറം">
ഇരിങ്ങപ്പുറം

കേരളത്തിലെ തൃശൂർ ജില്ലയിലുള്ള ഒരു ഗ്രാമമാണ് ഇരിങ്ങപ്പുറം. കണ്ടാണശ്ശേരി ഗ്രാമപഞ്ചായത്തിൽ ഉൾപ്പെടുന്ന ഗ്രാമമാണിത്.

2001 ലെ സെൻസസ് പ്രകാരം ഇരിങ്ങപ്പുറം ഗ്രാമത്തിലെ ആകെയുള്ള ജനസംഖ്യ 8535 ആണ്. മൊത്തം ജനസംഖ്യയുടെ 47% പുരുഷന്മാരും 53% സ്ത്രീകളും ആണ്. സാക്ഷരതയിൽ ദേശീയ ശരാശരി 59.5% ആണ്. അതിലും കൂടുതൽ ആണ് ഇരിങ്ങപ്പുറം ഗ്രാമത്തിൽ. അതായത് 84%. പുരുഷ സാക്ഷരത 85% ആണ്, സ്ത്രീകളുടേത് 83%. മൊത്തം ജനസംഖ്യയുടെ 12% ആറ് വയസിൽ താഴെയുള്ള കുട്ടികളാണ്.


</doc>
<doc id="358852" url="https://ml.wikipedia.org/wiki?curid=358852" title="സ്റ്റീവൻ സീഗൾ">
സ്റ്റീവൻ സീഗൾ

ഒരു അമേരിക്കൻ നടനും നിർമ്മാതാവുമാണ് സ്റ്റീവൻ സീഗൾ. (ജനനം ജൂലൈ 3, 1952). അദ്ദേഹം മൂന്ന് അക്കാദമി പുരസ്കാരങ്ങൾക്ക് നാമനിർദ്ദേശം ചെയ്യപ്പെടുകയും മൂന്ന് ഗോൾഡൻ ഗ്ലോബ് പുരസ്കാരങ്ങൾ നേടുകയും ചെയ്തിട്ടുണ്ട്.



</doc>
<doc id="358854" url="https://ml.wikipedia.org/wiki?curid=358854" title="പട്ട ഇലത്തവള">
പട്ട ഇലത്തവള

പശ്ചിമഘട്ടത്തിൽ കേരളത്തിന്റെ ബോണക്കാട് നിന്നും കണ്ടെത്തിയ ഒരു തവളയിനമാണ് പട്ട ഇലത്തവള (Raorchestes crustai)
. വേണ്ടത്ര പഠനം നടക്കാത്ത ഒരു തവളസ്പീഷ്യസ്സാണിവ.


</doc>
<doc id="358858" url="https://ml.wikipedia.org/wiki?curid=358858" title="ചാൾസ് ബ്രാഡ്‌ല">
ചാൾസ് ബ്രാഡ്‌ല

ചാൾസ് ബ്രാഡ്‌ല (;(26 September 1833 – 30 January 1891) ഇംഗ്ലിഷുകാരനായ രാഷ്ട്രീയപ്രവർത്തകനും ബ്രിട്ടിഷ് റിപ്പബ്ലിക്കനും യുക്തിവാദിയും ആയിരുന്നു. 1866ൽ അവിടുത്തെ നാഷണൽ സെക്കുലർ സൊസൈറ്റി അദ്ദേഹമാണ് സ്ഥാപിച്ചത്. 
ബ്രിട്ടണിലെ നോർത്താമ്പ്ടണിലെ ലിബറൽ എം. പി ആയി 1880ൽ അദ്ദേഹം തിരഞ്ഞെടുക്കപ്പെട്ടു. കടുത്ത യുക്തിവാദിയായതിനാൽ അദ്ദേഹം താൻ എം പി ആയപ്പോൾ രാജസ്ഥാനത്തോട് കൂറും വിധേയത്വവും കാണിക്കാനും ക്രിസ്ത്യൻ ആണെന്നു സമ്മതിക്കാനും വിസമ്മതിച്ചതിനാൽ താത്കാലികമായിട്ടാണെങ്കിലും അദ്ദേഹത്തിനു തടവിൽക്കിടക്കേണ്ടതായിവന്നിട്ടുണ്ട്. കോമൺസിലേയ്ക്കു നടന്ന വോട്ടിങ്ങിൽ നിയമപരമായി അദ്ദേഹത്തിനു അതിൽ പങ്കെറ്റുക്കാൻ വിലക്കുണ്ടായിരുന്നെങ്കിൽക്കൂടി അദ്ദേഹം നിയമത്തിനെതിരായി വോട്ടുചെയ്യുകയും അതിനുള്ള ശിക്ഷയായ ഫൈൻ അടയ്ക്കുകയും ചെയ്തു. പിന്നീടുവന്ന ഉപതിരഞ്ഞേടുപ്പുകളിൽ ബ്രാഡ്‌ലാ ഒരിക്കൽപ്പോലും തോൽക്കാതെ വിജയിക്കുകയാണുണ്ടായത്. 1886ൽ ആണ് അവസാനം സത്യപ്രതിജ്ഞ ചെയ്യാൻ അദ്ദേഹത്തിനു അനുമതി ലഭിച്ചത്. 1888ൽ അദ്ദേഹം അവതരിപ്പിച്ച ബില്ലിൽ ഒരാൾക്ക് ദൃഡപ്രതിജ്ഞയെടുക്കാനുള്ള അനുമതി ലഭിച്ചു. ഈ അനുമതി, പാർലിമെന്റിൽ മാത്രമല്ല സിവിലും ക്രിമിനലുമായ കോടതികളിലും സത്യപ്രതിജ്ഞ ദൃഡപ്രതിജ്ഞയാക്കാനുള്ള അനുമതി നൽകി. 
ലണ്ടന്റെ കിഴക്കേ അറ്റത്തുള്ള ഹോക്സ്റ്റണിൽ ആണ് അദ്ദേഹം ജനിച്ചത്. ഒരു സർക്കാർ സോളിസിറ്റർ ക്ലാർക്കിന്റെ മകനായാണ് ജനിച്ചത്. 11 വയസ്സിൽ അദ്ദേഹം സ്കൂൾ ഉപേക്ഷിക്കുകയും ഒഫ്ഫിസ് എറാന്റ് ബോയ് ആയി തൊഴിലിൽ പ്രവേശിക്കുകയും ചെയ്തു. തുടർന്ന് ഒരു കൽക്കരി വ്യാപാരിയുടെ ക്ലർക്ക് ആയി ജോലിചെയ്തു. കുറച്ചുകാലം സണ്ടേസ്കൂൾ അദ്ധ്യാപകനായി. എന്നാൽ, ചർച്ചുമായുള്ള അഭിപ്രായവ്യത്യാസത്തിന്റെ പേരിൽ ആ ജോലി ഉപേക്ഷിക്കുകയുണ്ടായി. ബ്രാഡ്‌ലായുടെ യുക്തിവാദ കാഴ്ച്ചപ്പാടിനോട് യോജിക്കാത്ത വീട്ടുകാർ അദ്ദേഹത്തെ വീട്ടിൽനിന്നും പുറത്താക്കി. റിച്ചാഡ് കാർലൈലിന്റെ വിധവയായിരുന്ന എലിസ ഷാർപിൾസ് കാർലൈൽ അദ്ദേഹത്തിനു അഭയം നൽകി. തോമസ് പെയ്നിന്റെ "ഏജ് ഓഫ് റീസൺ" (യുക്തിയുഗം) അച്ചടിച്ചിറക്കിയതിനു എലിസ ഷാർപിൾസ് കാർലൈൽ ജയിലിൽ ആയി. ഈ സമയം ജ്യോർജ്ജ് ഹോളിയോക്കുമായി പരിചയപ്പെട്ടു. ഹോളിയോക്കു് ബ്രാഡ്‌ലായെ തന്റെ ആദ്യ പ്രസംഗം ചെയ്യാൻ വേണ്ട സജ്ജീകരണം ചെയ്തുകൊടുത്തു.

17 വയസ്സിൽത്തന്നെ ബ്രാഡ്‌ല അദ്ദേഹത്തിന്റെ ആദ്യ ലഘുലേഖ അടിച്ചിറക്കി. "എ ഫ്യൂ വേഡ്സ് ഓൻ ത ക്രിസ്ത്യൻ ക്രീഡ് " എന്നായിരുന്നു അതിന്റെ പേര്. എന്നിരുന്നാലും പിന്നീട് അദ്ദേഹം ആർമിയിൽ ഒരു പട്ടാളക്കാരനായിത്തീർന്നു. ഇന്ത്യയിൽ ജോലിചെയ്യാമെന്ന് അദ്ദേഹം അന്നു കരുതി. പകരം അദ്ദേഹത്തെ ഇന്ത്യയ്ക്കു പകരം ഡബ്ലിനിലേയ്ക്കാണ് അയച്ചത്. ആ സമയത്ത് ഒരു അമ്മായി അദ്ദേഹത്തിനു ചില സ്വത്തുക്കൾ നൽകി. ഇതുപയോഗിച്ച് പട്ടാളത്തിൽനിന്നും വിടുതൽ കിട്ടാൻ ആണ് അദ്ദേഹം ശ്രമിച്ചത്. 

ബ്രാഡ്‌ലാ 1853ൽ ബ്രിട്ടണിൽ തിരികെയെത്തി. തന്റെ പഴയ ജോലിയായ ക്ലർക്കുപണി ഏറ്റെടുത്തു. ഈ സമയം ആയപ്പോഴെയ്ക്കും അദ്ദേഹം ഒരു സ്വതന്ത്രചിന്തകനായിത്തീർന്നിരുന്നു. അദ്ദേഹം തന്റെ ഒഴിവുസമയങ്ങളിൽ അനേകം ലഘുലേഖകൾ അടിച്ചിറക്കി. ആ സമയത്ത് അദ്ദേഹം തന്റെ ആശയങ്ങളോട് യോജിക്കുന്ന റിഫോം ലീഗ് പോലുള്ള രാഷ്ട്രീയപാർട്ടികളുമായും സൊസൈറ്റികളുമായും ബന്ധപ്പെട്ടു. മതേതരവാദികളുമായും അദ്ദേഹം അടുത്തബന്ധം പുലർത്തി. 

അദ്ദേഹം 1858മുതൽ ലണ്ടൻ സെക്കുലർ സൊസൈറ്റിയുടെ പ്രസിഡന്റായി അവരോധിക്കപ്പെട്ടു. 1860ൽ മതേതര പത്രമായ "നാഷണൽ റിഫോമർ" ന്റെ ഏഡിറ്റർ ആയി. 1866ൽ അദ്ദേഹം മറ്റുള്ളവരുമായിച്ചേർന്ന് "ദേശീയ സെക്കുലർ സൊസൈറ്റി" സ്ഥാപിച്ചു. "ദേശീയ സെക്കുലർ സൊസൈറ്റി"യിൽ ആനി ബസന്റ് ആയിരുന്നു അദ്ദേഹത്തിന്റെ അടുത്ത അനുയായി. 1868ൽ അദ്ദേഹത്തിന്റെ പത്രമായ റിഫോമർ ബ്രിട്ടിഷ് സർക്കാർ കണ്ടുകെട്ടി. ബ്രാഡ്‌ലായേയും കുറ്റക്കാരനായി പിടിച്ചു. പക്ഷെ, കോടതിയിലും മാധ്യമങ്ങളിലും വലിയ ഒച്ചപ്പാടുണ്ടാക്കിയ സംഭവമായിരുന്നു ഇത്. 
Works by Charles Bradlaugh: 132 works online.



</doc>
<doc id="358865" url="https://ml.wikipedia.org/wiki?curid=358865" title="മൂർത്തീ ദേവി പുരസ്‌കാരം">
മൂർത്തീ ദേവി പുരസ്‌കാരം

ഇന്ത്യൻ സംസ്‌കാരത്തിനും തത്ത്വജ്ഞാനത്തിനും ഊന്നൽ നൽകുന്ന കൃതികൾ പരിഗണിച്ച് ജഞാനപീഠ സമിതി  നൽകുന്നതാണ് മൂർത്തിദേവി സാഹിത്യ പുരസ്‌കാരം.നാല് ലക്ഷം രൂപയും പ്രശസ്തി പത്രവും ഫലകവുമടങ്ങുന്നതാണ് പുരസ്കാരം2016 ലെ മൂർത്തി ദേവി പുരസ്കാരം എംപി വീരേന്ദ്രകുമാറിനാണ് ലഭിച്ചത്. ഹൈമവതഭൂവിൽ എന്ന കൃതിക്കാണ് പുരസ്കാരം. 


</doc>
<doc id="358867" url="https://ml.wikipedia.org/wiki?curid=358867" title="മിൻഗ്രേലിയൻ ഭാഷ">
മിൻഗ്രേലിയൻ ഭാഷ

ജോർജിയയുടെ പശ്ചിമ മേഖലയിലെ സമേഗ്രെലോ (ഒഡീഷി) എന്ന ചരിത്ര പ്രധാനമായ പ്രവിശ്യയിലും കരിങ്കടലിന്റെ കിഴക്കു വടക്കു ഭാഗത്ത് സ്ഥിതിചെയ്യുന്ന തർക്ക പ്രദേശമായ അബ്ഖാസിയയിലേയും മിൻഗ്രേലിയൻ ജനങ്ങൾ സംസാരിക്കുന്ന ഒരു കാർട്‌വേലിയൻഭാഷയാണ് മിൻഗ്രേലിയൻ ഭാഷ. (Mingrelian അല്ലെങ്കിൽ Megrelian (მარგალური ნინა margaluri nina) )
20ആം നൂറ്റാണ്ടിന്റെ തുടക്കത്തിൽ ഈ ഭാഷ ഐവീരിയൻ - Iverian (Georgian iveriuli ena) എന്ന പേരിലും അറിയപ്പെട്ടിരുന്നു. ആയിരത്തിലധികം വർഷമായി മിൻഗ്രേലിയൻ ഭാഷയ്ക്ക് ജോർജിയയിൽ ഒരു പ്രാദേശിക ഭാഷാ പദവി മാത്രമായിരുന്നു. വംശനാശ ഭീഷണി നേരിട്ടുകൊണ്ടിരിക്കുന്ന ഒരു ഭാഷകളുടെ കൂട്ടത്തിലാണ് മിൻഗ്രേലിയൻ ഭാഷയെ യുനെസ്‌കോ പരിഗണിച്ചിരിക്കുന്നത്.
മിൻഗ്രേലിയൻ ഭാഷ സംസാരിക്കുന്ന തദ്ദേശീയരായ ജനങ്ങളുടെ വിശ്വസനീയമായ കണക്കുകൾ നിലവിലില്ല. എന്നാൽ, 500,000നും 800,000 ഇടയിലാണെന്ന് കണക്കാക്കപ്പെടുന്നു.
കോൽകേതി താഴ്‌വരയും ഒഡിഷി മലകളും അടങ്ങിയ ജോർജിയയുടെ പടിഞ്ഞാറു വശത്തെ ചരിത്ര പ്രസിദ്ധമായ സമേഗ്രെലോ പ്രവിശ്യയിലാണ് മിൻഗ്രേലിയൻ ഭാഷ സംസാരിക്കുന്ന കൂടുതൽ ജനങ്ങൾ വസിക്കുന്നത്. കരിങ്കടലിന്റെ തീരപ്രദേശം മുതൽ സ്വാൻ മലനിരകൾ റ്റ്‌ഷെകിനിസ്റ്റ്കലി നദി വരെയുള്ള പ്രദേശങ്ങളിലെ ജനങ്ങൾ ഈ ഭാഷ സംസാരിക്കുന്നുണ്ട്. അഖ്ബാസിയയിലെ ചെറിയ എൻക്ലേവുകളിലും മിൻഗ്രേലിയൻസ് വസിക്കുന്നുണ്ട്. 


</doc>
<doc id="358869" url="https://ml.wikipedia.org/wiki?curid=358869" title="ഫെർട്ടിഗേഷൻ">
ഫെർട്ടിഗേഷൻ

വിളകളുടെ ഉൽപ്പാദനശേഷി ഉയർത്തുന്നതിനായി വെള്ളത്തിൽ  ലയിക്കുന്ന വളങ്ങൾ  ജലത്തിലൂടെ നൽകുന്ന രീതിയാണ് ഫെർട്ടിഗേഷൻ . തുള്ളിനനയിൽക്കൂടി വളം വിളകളുടെ വേരുകളിൽ  നേരിട്ട് നൽകുന്നതിനാൽ ഇത് വളരെ ഫലപ്രദമായി കാണുന്നു. പോഷകങ്ങൾ  നഷ്ടപ്പെടുന്നത് കുറയ്ക്കുവാനും, വിളകളുടെ ഉൽപ്പാദനം ഉയർത്തുവാനും കൃത്യമായ ഫെർട്ടിഗേഷൻ  വളരെ അത്യാവശ്യമാണ്.

സാധാരണ ജലസേചനത്തിന്റെ കാര്യക്ഷമത 33% ഉം, സ്പ്രിങ്കളർ  ജലസേചനത്തിന്റേത് 75% ഉം തുള്ളി നനയുടേത് 90-95% വരെയുമാണ്. പൂർണ്ണമായും ജലത്തിൽ ലയിക്കുന്ന പോഷകങ്ങൾ ഫെർട്ടിഗേഷനിലൂടെ നൽകാവുന്നതാണ്. നൈട്രജനും പൊട്ടാഷും വേഗത്തിൽ ചെടികൾക്ക് ലഭ്യമാകുന്നതിനാൽ  അവ ഏറ്റവും അനുയോജ്യമാണ്. മൂലകങ്ങൾ വെള്ളത്തിൽ ലയിക്കുന്നതിനാൽ  ഫെർട്ടിഗേഷൻ  ക്ലോഗിംഗ് പ്രശ്നങ്ങൾ  ഉണ്ടാകുന്നില്ല.അതുകൊണ്ട് പ്രധാനമായും ഫെർട്ടിഗേഷൻ  നൽകുമ്പോൾ  ശ്രദ്ധിക്കേണ്ടത് അതിൽ  അടങ്ങിയിരിക്കുന്ന വളത്തിന്റെ വിലയും മറ്റ് ഘടകങ്ങളുടെ ആവശ്യകതയുമാണ്. ഫെർട്ടിഗേഷന് വേണ്ടി ഉപയോഗിക്കുന്ന വളങ്ങളിൽ  പാക്യജനകം  സ്രോതസ്സുകൾ  അമോണിയം നൈട്രേറ്റ്, കാൽസ്യം നൈട്രേറ്റ്, അമോണിയം സൾഫേറ്റ്, യൂറിയ, പൊട്ടാസ്യം നൈട്രേറ്റ് എന്നിവയും ക്ഷാരത്തിന്റെ  പ്രധാന സ്രോതസ്സുകൾ  പൊട്ടാസ്യം ക്ലോറൈഡ്, പൊട്ടാസ്യം നൈട്രേറ്റ്, പൊട്ടാസ്യം സൾഫേറ്റ് എന്നിവയുമാണ്. ഫെർട്ടിഗേഷന് വേണ്ട ഫോസ്ഫറസ്  നേർപ്പിച്ച ഫോസ്ഫോറിക് ആസിഡ് ആയോ മോണോ അമോണിയം ഫോസ്ഫേറ്റ് ആയോ നൽകാം. റോക്ക് ഫോസ്ഫേറ്റ്, സൂപ്പർ ഫോസ്ഫേറ്റ് എന്നിവ അടിവളമായി നൽകാം. കേരളത്തിലെ മണ്ണിൽ  പൊതുവേ ആകെ  ഫോസ്ഫറസിന്റെ അളവ് കൂടുതലാണ്. ചെടികൾക്ക് ലഭ്യമാകുന്ന  ഫോസ്ഫറസിന്റെ അളവിന്റെ അടിസ്ഥാനത്തിലാണ് ഫോസ്ഫറസ്  വളം നൽകേണ്ടത്.ഫെർട്ടിഗേഷൻ രീതിയിൽ എളുപ്പത്തിൽ നേരിട്ട് ഉപയോഗിക്കാവുന്ന രാസലായിനികളും പോഷകങ്ങളും ഇപ്പോൾ വിപണിയിലുണ്ട്.ഇവ ദ്രവരാസവളങ്ങൾ എന്നറിയപ്പെടുന്നു. 

വ്യത്യസ്ത പോളിഹൗസുകളിൽ  അതാതു സ്ഥലത്തെ മണ്ണിലെ പോഷകനിലവാരവും കൃഷി ചെയ്യുന്ന വിത്തിനവും അടിസ്ഥാനപ്പെടുത്തി അതാതു സാഹചര്യങ്ങൾക്കനുസൃതമായി വിദഗ്ദ്ധരുടെ നിർദ്ദേശപ്രകാരം മാത്രമേ ഫെർട്ടിഗേഷൻ  നൽകുവാൻ  പാടുള്ളൂ.

വെൻച്യുറി 

മദ്ധ്യ ഭാഗം വ്യാസം കുറഞ്ഞതും ഇരുഭാഗവും വ്യാസം കൂടിയതുമായ ഒരു പൈപ്പാണ് വെൻച്യുറി .വ്യാസത്തിലുള്ള വ്യത്യാസം കാരണം മർദ്ദത്തിലും വ്യത്യാസമുണ്ടാവുകയും കുറഞ്ഞ വ്യാസമുള്ള ഭാഗത്തു ഘടിപ്പിച്ചിട്ടുള്ള ട്യൂബിലൂടെ ബക്കറ്റിലോ മറ്റു പാത്രത്തിലോ നേർപ്പിച്ചു വെച്ചിരിക്കുന്ന രാസവളം വലിച്ചെടുക്കുകയും ചെടികളുടെ ചുവട്ടിൽ എത്തിക്കുകയും ചെയ്യുന്നു.

ഫെർട്ടിലൈസർ പമ്പ്
വളരെ കൃത്യതയോടുകൂടി വളം നൽകേണ്ട സാഹചര്യത്തിൽ സാധാരണയായി ഉപയോഗിക്കുന്ന രീതിയാണിത് .സാധാരണയായി ഒരു ഹൈഡ്രോളിക് മോട്ടോറിന്റെ സഹായത്തോടെയാണ് ഇതിന്റെ പ്രവർത്തനത്തിനുവേണ്ട ഊർജ്ജം ലഭ്യമാക്കുന്നത്.

ഫെർട്ടിലൈസർ ടാങ്ക് 

രാസവലാളായിനി നിറച്ച ടാങ്ക് ഫിൽറ്ററിനു തൊട്ടു മുമ്പായി പ്രധാന പൈപ്പിൽ ഘടിപ്പിക്കുന്നു .ടാങ്കിലേക്ക് കടന്നുപോകുന്ന ജലം രാസവളം വലിച്ചെടുക്കുകയും തിരികെ പ്രധാന പൈപ്പിലൂടെ ചെടികളുടെ ചുവട്ടിലേക്ക് എത്തിക്കുകയും ചെയ്യുന്നു


http://ml.vikaspedia.in/agriculture/d38d41d38d4dd25d3fd30-d15d3ed30d4d200dd37d3fd15-d07d1fd2ad46d1fd32d41d15d33d4d200d/d38d2ed17d4dd30-d15d3ed30d4d200dd37d3fd15-d30d40d24d3fd15d33d4d200d/d15d3ed7cd37d3fd15-d35d3fd35d30d19d4dd19d7e/d2ad33d3fd39d57d38d4d

</doc>
<doc id="358873" url="https://ml.wikipedia.org/wiki?curid=358873" title="ഒട്ടിക്കൽ">
ഒട്ടിക്കൽ

അതിപുരാതന കാലം മുതൽ കർഷകർ ഉപയോഗപ്പെടുത്തുന്ന കായികപ്രവർധന രീതിയാണ് ഒട്ടിക്കൽ. ബി.സി. 1000 മുതൽ തന്നെ ചൈനക്കാർ ഈ മാർഗ്ഗം അവലംബിച്ചതായി കാണാം. അരിസ്റ്റോട്ടിൽ തന്റെ ഗ്രന്ഥത്തിൽ ചെടികളിലെ ഒട്ടിക്കൽ രീതിയെപ്പറ്റി പ്രതിപാദിച്ചിട്ടുണ്ട്.

ഓടിക്കൽ രീതിയിൽ രണ്ടു സസ്യങ്ങളുടെ തണ്ടുകൾ ഒട്ടിച്ചു ചേർത്ത് ഒരു പുതിയ സസ്യത്തെ രൂപപ്പെടുത്തുന്നു. അതിനാൽ ഈ രീതിക്കു ശിഖരസംയോജനം അഥവാ കമ്പൊട്ടിക്കൽ എന്നും പറയാം. ഈ രീതിയിൽ മേൽത്തരം ഇനത്തിന്റെ ഒന്നിൽ കൂടുതൽ മുകുളങ്ങൾ ഉള്ള ഒരു ചെറിയ ശിഖരം  തിരഞ്ഞെടുക്കുന്നു. ഈ ശിഖരത്തെ ഓട്ടുകമ്പു (സയോൺ)എന്നുപറയുന്നു. ഈ ഓട്ടുകമ്പു ഒട്ടിച്ചു ചേർക്കാനുള്ള വേരോടു കൂടിയ ചെടികളെ മൂലകാണ്ഡം (റൂട്ട് സ്റ്റോക്ക്)എന്ന് പറയുന്നു.

മൂലകാണ്ഡത്തിലും ഒട്ടുകമ്പിലും നിന്ന് തടിയോടുകൂടിയ തൊലി ഒരേ ആകൃതിയിൽ ചെത്തിമാറ്റിയ ശേഷം ആ മുറിവുകൾ ചേർത്ത് വച്ച് കെട്ടുമ്പോൾ അവയുടെ കലകൾ തമ്മിൽ സംയോജിക്കുന്നു. സ്റ്റോക്കും സയോനും തമ്മിൽ ഒട്ടിച്ചേരുന്നതിനാൽ സ്റ്റോക്കിന്റെ വേര് വലിച്ചെടുക്കുന്ന വെള്ളവും ആഹാരവും ഒട്ടിച്ചേർന്നു ഭാഗത്തുകൂടി സയോണിന് ലഭിക്കുന്നു. ഇപ്രകാരം രണ്ടു തരം  ചെടികളുടെ തണ്ടുകൾ തമ്മിൽ ചേർത്ത് ഒട്ടിക്കുന്ന പ്രക്രിയയെ ഓടിക്കൽ എന്നും അതിൽ നിന്നും ലഭിക്കുന്ന ചെടിയെ ഒട്ടു ചെടിയെന്നും പറയുന്നു. ഒരു മുകുളം മാത്രം ഒട്ടിച്ചു ചേർത്ത് ഓടിക്കൽ നടത്താറുണ്ട്. ഈ പ്രക്രിയയെ മുകുളനം എന്നാണു പറയുന്നത്.

</doc>
<doc id="358883" url="https://ml.wikipedia.org/wiki?curid=358883" title="സി.കെ. നഗർ">
സി.കെ. നഗർ

മലപ്പുറം ജില്ലയിലെ വളരെ പ്രസിദ്ധമായ ചെമ്മാട് പട്ടണതോട് ചേർന്ന് കിടക്കുന്ന ഒരു കൊച്ചു ഗ്രാമമാണ് സി.കെ നഗർ. ആശാരി പുറായി എന്ന പേരിലായിരുന്നു ആദ്യം ഈ ഗ്രാമം അറിയപ്പെട്ടിരുന്നത്. നാല് വാർഡ്‌ ചേർന്ന ഒരു പ്രദേശം ആണിത്. ചരിത്ര പ്രധാന്യം ഉള്ള തിരൂരങ്ങാടി ഈ ഗ്രാമത്തോട് ചേർന്ന് കിടക്കുന്നു . നാലായിരത്തോളം ജനം ഇവിടെ വസിക്കുന്നു. ഗ്രാമത്തിന്റെ മൂന്നിൽ രണ്ട് ഭാഗവും വെഞ്ചാലി, നവരക്കായി എന്നീ പേരുകളിൽ അറിയപ്പെടുന്ന പാടങ്ങളാൽ ചുറ്റ പെട്ടിരിക്കുന്നു. 


</doc>
<doc id="358884" url="https://ml.wikipedia.org/wiki?curid=358884" title="പ്രിയ അഞ്ജലി റായ്">
പ്രിയ അഞ്ജലി റായ്

പ്രിയ അഞ്ജലി റായ് (ജനനം ഡിസംബർ 25, 1977) ഒരു അമേരിക്കൻ അശ്ലീല ചലച്ചിത്ര നായികയാണ്.
ന്യൂ ഡൽഹിയിലാണ് പ്രിയ റായ് ജനിച്ചത്. അവളുടെ രണ്ടാം വയസ്സിൽ അവളെ ഒരു അമേരിക്കൻ ദമ്പതികൾ ദത്തെടുത്തു. റായ് മിനെയാപോളിസിലാണ് വളർന്നത്. അരിസോണ സ്റ്റേറ്റ് യൂണിവേഴ്സിറ്റിയിൽ മാർക്കറ്റിംഗ് പഠിച്ചു.

അശ്ലീല ചലച്ചിത്രരംഗത്തേക്കു കടക്കുന്നതിനു മുമ്പ് റായ്ഒരു ഫാഷൻ മോഡലും നീന്തൽവസ്ത്ര മോഡലുമായിരുന്നു. അശ്ലീല സിനിമകളിൽ അഭിനയിക്കുന്നതിന് മുമ്പ് റായ് 12 വർഷം സ്ട്രിപ്പർ ആയി ജോലി ചെയ്തു. തന്റെ 29ാം വയസ്സിൽ 2007ലാണ് റായ് അശ്ലീല സിനിമാ വ്യവസായരംഗത്തേക്ക് കടക്കുന്നത്.

2013 ജൂണിൽ റായ് മുഖ്യധാര ചലച്ചിത്രങ്ങളിലും തന്റെ സ്വകാര്യ ജീവിതത്തിലും ശ്രദ്ധ ചെലുത്തുന്നതിനായി അശ്ലീല സിനിമകളിൽ നിന്ന് വിരമിക്കൽ പ്രഖ്യാപിച്ചു. മുഖ്യധാരാ ഭീതിജനക ചലച്ചിത്രമായ യിൽ റായ് പ്രധാന കഥാപാത്രമായ ഇസിസിന്റെ വേഷം ചെയ്തു.

കാലിഫോർണിയയിലെ ലോസ് ആഞ്ചൽസിൽ ചിത്രീകരിക്കുന്ന എല്ലാ ലൈംഗികരംഗങ്ങളിലും അശ്ലീല ചലച്ചിത്രനടന്മാർ കോണ്ടം ധരിക്കണമെന്ന മെഷർ ബി എന്ന നിയമത്തിനെതിരെ റായ് എതിർപ്പ് പ്രകടിപ്പിച്ചു.

അരിസോണയിലെ ഫീനിക്സിലാണ് റായ് താമസിക്കുന്നത്.

2013 ജൂണിൽ അശ്ലീലസിനിമാരംഗത്തെയല്ലാത്ത ഒരു വ്യവസായിയുമായി തന്റെ വിവാഹം നിശ്ചയിച്ചുവെന്ന് റായ് പ്രഖ്യാപിച്ചു.



</doc>
<doc id="358887" url="https://ml.wikipedia.org/wiki?curid=358887" title="കയൂസെ വർഗം">
കയൂസെ വർഗം

കയൂസെ എന്നറിയപ്പെടുന്നത് ഐക്യനാടുകളിലെ ഒറിഗോണിൽ അധിവസിക്കുന്ന ഒരു അമേരിക്കൻ ഇന്ത്യൻ വർഗ്ഗമാണ്. കയൂസെ വർഗ്ഗക്കാർ, “ഉമാതില്ല”, “വല്ലാ വല്ലാ” ഇന്ത്യൻ വർഗ്ഗക്കാരുമായി ചേർന്ന് വടക്കു കിഴക്കൻ ഒറിഗോണിൽ ഒരു റിസർവ്വഷനും പ്രാദേശിക ഭരണവും പങ്കുവയ്ക്കുന്നു. ഈ സംയോജിപ്പിച്ച റിസർവ്വേഷൻ “കോൺഫെഡറേറ്റഡ് ട്രൈബ്‍സ് ഓഫ് ദ ഉമാതില്ല ഇന്ത്യൻ റിസർവ്വേഷൻ” എന്ന പേരിൽ അറിയപ്പെടുന്നു. ഈ റിസർവ്വേഷൻ ഒറിഗോണിലെ പെന്റിൽട്ടണിൽ, ബ്ലൂ മൌണ്ടൻസിൻറെ അടിവാരത്തിലാണ് സ്ഥിതി ചെയ്യുന്നത്.

കയൂസെ ഇന്ത്യൻ വംശജർ അവരുടെയിടയിൽ ഇപ്പോൾ ഉപയോഗത്തിലില്ലാത്ത കയൂസെ ഭാഷയിൽ അറിയപ്പെടുന്നത് “ലിക്സിയു” (Liksiyu) എന്നാണ്. അവരുടെ യഥാർത്ഥ അധിവാസമേഖലകൾ  നിലനിന്നിരുന്നത് ഇന്നത്തെ വടക്കു കിഴക്കൻ ഒറിഗോണും  തെക്കുകിഴക്കൻ വാഷിംഗ്ടണും ആയിരുന്നു.  നെസ് പെർസ് ഇന്ത്യൻ വംശജരുടെ കീഴിലുണ്ടായിരുന്ന പ്രദേശങ്ങളുടെ സമീപസ്ഥ പ്രദേശങ്ങളിൽ കഴിഞ്ഞിരുന്ന ഇവർക്ക് നെസ് പെർസുകളുമായി അടുത്ത സംസർഗ്ഗവുമുണ്ടായിരുന്നു. സമതലമേഖലയിലെ വർ‌ഗ്ഗക്കാരെപ്പോലെ കയൂസെകളും യുദ്ധനൈപുണ്യമുള്ളവരും കുതിരസവാരിയിൽ അഗ്രഗണ്യരുമായിരുന്നു. ഇവർ “കയൂസെ പോണി” (Cayuse pony) എന്ന ഒരു തരം ഉയരം കുറഞ്ഞ കാലുകളുള്ളതും പിൻഭാഗം നീളം കൂടിയതുമായി കുതിരവർഗ്ഗത്തെ വികസിപ്പിച്ചെടുക്കുയും ചെയ്തിരുന്നു.  . 1855 ൽ കയൂസെ വർഗ്ഗക്കാർ പരമ്പരാഗതമായി തങ്ങളുടെ അധീനതയിലുണ്ടായിരുന്ന ഭൂരിഭാഗം പ്രദേശങ്ങളും അമേരിക്കൻ ഐക്യനാടുകളുമായുണ്ടാക്കിയ ചില ഉടമ്പടികൾ പ്രകാരം വിട്ടുകൊടുക്കുകയും ഉമത്തില്ല റിസർവേഷനിലേയ്ക്കു പിൻവലിയുകയും അവിടെ ഒരു കോൺഫെഡറേറ്റഡ് ഗോത്രമായി കഴിഞ്ഞുവരികയും ചെയ്തു.  


</doc>
<doc id="358898" url="https://ml.wikipedia.org/wiki?curid=358898" title="കരുൺ നായർ">
കരുൺ നായർ

കർണാടകത്തിനും ഇന്ത്യയ്ക്കും  വേണ്ടി കളിക്കുന്ന ഒരു ക്രിക്കറ്റുകളിക്കാരനാണ് കരുൺ കലാധരൻ നായർ അഥവാ കരുൺ നായർ (Karun Kaladharan Nair). (ജനനം ഡിസംബർ 6 1991.) വലതുകയ്യൻ ബാറ്റ്‌സ്മാനും ഓഫ് ബ്രേക് ബൗളറുമാണ് കരുൺ. 2013 ഇന്ത്യൻ പ്രീമിയർ ലീഗിൽ ബാംഗളൂർ റോയൽ ചലഞ്ചേഴിന്റെ ടീമിൽ അംഗമായിരുന്ന കരുൺ 2014 -ൽ രാജസ്ഥാൻ റോയൽസിലും 2016 -ൽ ഡൽഹി ഡെയർ ഡെവിൽസിലും അംഗമായി. 

2016 -ൽ അന്താരാഷ്ട്ര ടെസ്റ്റ് ക്രിക്കറ്റിൽ ഇംഗ്ലണ്ടിനെതിരേ അരങ്ങേറ്റം കുറിച്ചു. രണ്ടാം ടെസ്റ്റിൽ പുറത്താകാതെ 303 റൺസ് നേടിയ കരുൺ, അന്താരാഷ്ട്ര ക്രിക്കറ്റിലെ ആദ്യ സെഞ്ച്വറി തന്നെ ട്രിപ്പിൾ സെഞ്ച്വറിയാക്കി മാറ്റുന്ന മൂന്നാമത്തെ കളിക്കാരനായി.


</doc>
<doc id="358902" url="https://ml.wikipedia.org/wiki?curid=358902" title="ഒജിബ്‍വെ (ചിപ്പേവാ) ഇന്ത്യൻ വർഗ്ഗക്കാർ">
ഒജിബ്‍വെ (ചിപ്പേവാ) ഇന്ത്യൻ വർഗ്ഗക്കാർ

ഒജിബ്‍വെ, ഒജിബ്‍വ അല്ലെങ്കിൽ ചിപ്പേവാ എന്നറിയപ്പെടുന്നത് ഐക്യനാടുകളിലും കാനഡയിലുമായി അധിവസിക്കുന്ന തദ്ദേശീയ അമേരിക്കൻ ഇന്ത്യൻ വർഗ്ഗക്കാരാണ്. വടക്കെ അമേരിക്കയിൽ ഇവർ അനിഷിനാബെഗ് സമൂഹത്തിലുൾപ്പെട്ടിരിക്കുന്നു. ഐക്യനാടുകളിൽ റിയോ ഗ്രാൻഡ് നദിയ്ക്ക് വടക്കു ഭാഗത്തുള്ള ഏറ്റവും വലിയ തദ്ദേശീയ ഇന്ത്യൻ വംശമാണിത്. കാനഡയിൽ ഫസ്റ്റ് നേഷൻസ് എന്നറിയപ്പെടുന്ന ഇവർ “ക്രീ” വർഗ്ഗക്കാർ കഴിഞ്ഞാൽ ഏറ്റവും വലിയ രണ്ടാമത്തെ തദ്ദേശീയ ജനവിഭാഗമാണ്. ഐക്യനാടുകളിൽ നവാജോ, ചെറോക്കി, ലക്കോട്ട-ഡക്കോട്ട-നക്കോട്ട ജനങ്ങൾ കഴിഞ്ഞാൽ തദ്ദേശീയ ഇന്ത്യൻ വർഗ്ഗക്കാരിലെ നാലാമത്തെ വലിയ വിഭാഗമാണിവർ. 


</doc>
<doc id="358904" url="https://ml.wikipedia.org/wiki?curid=358904" title="കൽക്കിപുരാണം">
കൽക്കിപുരാണം

ഭവിഷ്യപുരാണത്തിന്റെ ഉപപുരാണമാണ് കൽക്കിപുരാണം. 

പൗരാണിക സാഹിത്യം ഭാരതീയ സംസ്കാരത്തിന്റെ കലവറയാണ് . രസകരമായ കഥാഖ്യാനങ്ങളോടെ സാധാരണമനുഷ്യരെ ധർമ്മത്തിന്റെയും ഭക്തിയുടെയും മാർഗ്ഗത്തിലേക്കു നയിക്കുന്നവയാണ് പുരാണങ്ങൾ.പുരാണങ്ങൾ പ്രധാനമായും പതിനെട്ടെണ്ണമാണ് . ഈ പതിനെട്ടെണ്ണത്തെ മഹാപുരാണങ്ങൾ എന്ന് പറയുന്നു .ഈ മഹാപുരാണങ്ങളുടെ അനുബന്ധമായി ചമയ്ക്കപ്പെട്ടിരിക്കുന്നവയാണ് ഉപപുരാണങ്ങൾ . ഇവയുടെ എണ്ണം ഏതാണ്ട് അന്പതിനോടടുത്താണ് . എങ്കിലും അവയിൽ പതിനെട്ടെണ്ണമാണ് ഏറ്റവും പ്രാധാന്യമർഹിക്കുന്നത് . അത്തരത്തിലുള്ള പ്രധാനമായ പതിനെട്ടു ഉപപുരാണങ്ങളിൽ ഒന്നാണ് ഭവിഷ്യപുരാണത്തിന്റെ അനുബന്ധമായ ശ്രീ കൽക്കിപുരാണം .വ്യാസപുത്രനും പുരാണങ്ങളുടെ ആഖ്യാതാവുമായ സൂതപൗരാണികൻ നൈമിശാരണ്യത്തിലെ മഹർഷിമാരോട് പറയുന്നതായിട്ടാണ് ഇതിന്റെയും ആഖ്യാനം . മഹാവിഷ്ണുവിന്റെ പത്താമത്തെ മഹാവതാരമായ കൽക്കിഭഗവാന്റെ തിരുവവതാരവും തുടർന്നുള്ള അദ്ദേഹത്തിൻറെ സ്വർഗ്ഗാരോഹണം വരെയുള്ള ജീവിതത്തിലെ സംഭവഗതികളുമാണ് ഇതിലെ പ്രതിപാദ്യം .
ഈ പുരാണത്തെ പ്രധാനമായും മൂന്നു ഭാഗങ്ങളായി തിരിച്ചിരിക്കുന്നു . അവ യഥാക്രമം 
പ്രഥമാംശം.
ദ്വിതീയാംശം. 
തൃതീയാംശം. 
എന്നിവയാണ് .

ഇതിൽ ഏഴു അദ്ധ്യായങ്ങളുണ്ട് . ആദ്യമായി കലിവിവരണമാണ് . കലിയുഗത്തിന്റെ മൂർദ്ധന്യാവസ്ഥയിൽ ധര്മ്മത്തിനു വളരെയേറെ ഹാനിയുണ്ടായി .ഈശ്വരാരാധന പാടെ അപ്രത്യക്ഷമായി . യജ്ഞങ്ങൾ മുടങ്ങിയതോടെ ഹവിർഭാഗം ലഭിക്കാതെ ദേവന്മാർ ക്ഷീണിതരായി ഭവിച്ചു .ദുഃഖിതരായ ദേവന്മാർ പിന്നീട് ഭൂമിയിലെ കലിയുഗത്തിലെ അവസ്ഥയും തങ്ങളുടെ വിഷമസ്ഥിതിയും അറിയിക്കാനായി സത്യലോകത്തെത്തി ബ്രഹ്മാവിനെ കാണുന്നു . ബ്രഹ്‌മാവ്‌ ദേവന്മാരെയും കൂട്ടിക്കൊണ്ടു ഗോലോകത്തെത്തുകയും ഭഗവാൻ കൃഷ്ണനെക്കണ്ടു ദേവന്മാരുടെ വിഷമതകൾ അറിയിക്കുകയും ചെയ്തു . 
ദേവന്മാരുടെയും ബ്രഹ്‌മാവിന്റെയും വിഷമതകൾ കണ്ടു ഭഗവാൻ കൃഷ്ണൻ താൻ എടുക്കുവാൻ പോകുന്ന കൽക്കി എന്ന അവതാരത്തെക്കുറിച്ചും തുടർന്ന് കലിയുഗത്തെ സംഹരിച്ചു കൃതയുഗം സ്ഥാപിക്കുന്ന കാര്യത്തെക്കുറിച്ചും അവരോടു പറഞ്ഞു അവരെ ആശ്വസിപ്പിച്ചു . കലിയുഗത്തെ സംഹരിക്കാനും കൃതയുഗം സ്ഥാപിക്കാനുമായി മഹാവിഷ്ണു വൈശാഖ മാസത്തിലെ ശുക്ളപക്ഷ ദ്വാദശി ദിവസം ശാംഭലം എന്ന ഗ്രാമത്തിൽ അക്കാലത്തെ ബ്രാഹ്മണശ്രേഷ്ഠനായ വിഷ്ണുയശസ്സിന്റെ ഗൃഹത്തിൽ അദ്ദേഹത്തിൻറെ പുത്രനായി സുമതി എന്ന ബ്രാഹ്മണിയിൽ ജനിച്ചു . ആ സമയം ലോകം വളരെയേറെ പ്രസന്നമായിത്തീരുകയും ദിക്കുകളൊക്കെ നല്ലതുപോലെ തെളിയുകയും എല്ലാപേരുടെയും മനസ്സിൽ പറഞ്ഞറിയിക്കാനാകാത്ത ആനന്ദമുണ്ടാവുകയും ചെയ്തു . വിഷ്ണുയശസ്സിന്റെ ഗൃഹത്തിലെ ചെടികളൊക്കെ നന്നായി പൂത്തു തളിർത്തു . ശംഭലഗ്രാമത്തിൽ നിന്നും ഭഗവാന്റെ പ്രഭാവത്താൽ ദുഃഖവും ദുരിതങ്ങളും ഓടി മറഞ്ഞു . ജനങ്ങളെല്ലാം കലിയുടെ പ്രേരണയാലുള്ള അധർമ്മങ്ങൾ മറന്നു ധർമ്മിഷ്ഠരായി ജീവിക്കുവാൻ തുടങ്ങി. ലോകം കൂടുതൽ സുന്ദരമായി കാണപ്പെട്ടു . പക്ഷിമൃഗാദികൾ പോലും വളരെയേറെ ശോഭയുള്ളവരായിത്തീർന്നു . 

കൽക്കിഭഗവാൻ ജനിക്കുന്നതിനു മുൻപേ , ദേവന്മാരുടെ അംശങ്ങളായി കവി, പ്രാജ്ഞൻ, സുമന്ത്രൻ തുടങ്ങിയ മൂന്ന് ജ്യേഷ്ഠന്മാർ കൽക്കിക്ക് ജനിച്ചിരുന്നു . കൂടാതെ ഈശ്വരന്മാരുടെ അംശങ്ങളായി ഗർഗ്യൻ , ഭർഗ്യൻ , വിശാലൻ തുടങ്ങിയ മൂന്ന് ബ്രാഹ്മണശ്രേഷ്ഠരും കൽക്കിയുടെ ഗോത്രത്തിലുണ്ടായി . ഇവരെല്ലാം വിഷ്ണുഭക്തനായ വിശാഖയൂപരാജാവിന്റെ സംരക്ഷണയിൽ വളർന്നു വന്നു . 

തുടർന്ന് കൽക്കിയുടെ ഉപനയനവും , പരശുരാമന് ശിഷ്യപ്പെട്ടു ബാലനായ കൽക്കി ആയുധവിദ്യ അഭ്യസിക്കുന്നതും , ശിവനെ പൂജിച്ചു വരങ്ങൾ നേടുന്നതുമാണ് ഇതിൽ വർണ്ണിക്കുന്നത് . ഭഗവാൻ ശിവൻ കൽക്കിയിൽ പ്രസന്നനായി വില്വാദകേശ്വരം ക്ഷേത്രത്തിൽ വച്ച് കൽക്കിക്കു ദർശനം നൽകുകയും , രത്നത്സരു എന്ന ദിവ്യമായ വാളും , സർവ്വജ്ഞാനിയായ ഒരു തത്തയേയും , ഒരിക്കലും ക്ഷീണിക്കാത്തതും ശിവന്റെ അഗ്നിയിൽ നിന്നും ജനിച്ചതും പല രൂപങ്ങളും ധരിച്ചു ആകാശത്തും സകല ലോകങ്ങളിലും സഞ്ചരിക്കാൻ കഴിവുള്ളതുമായ ഗാരുഡം എന്ന കുതിരയേയും കൽക്കിക്ക് നൽകുകയുണ്ടായി . 

തുടർന്ന് ലക്ഷ്മിദേവിയുടെ അംശമായി ശ്രീലങ്കയിൽ ജനിച്ച പദ്മ എന്ന ദേവിയുടെ കഥയും , അവൾക്കു കൽക്കിദേവനോടുള്ള പ്രണയവുമാണ് വർണ്ണിക്കുന്നത് . ശിവൻ കൊടുത്ത തത്തയായിരുന്നു കൽക്കിക്കും പദ്മയ്ക്കുമിടയിൽ ദൂതനായി വർത്തിച്ചത് . 

ഇതിൽ കൽക്കിഭഗവാൻ പദ്മയെ വിവാഹം കഴിക്കുന്നതും അനന്തമഹർഷിയുടെ ചരിത്രവും , കൽക്കിഭഗവാന്റെ ചില യുദ്ധങ്ങളുമാണ് വർണ്ണിക്കുന്നത് . അക്കാലത്തു ഈശ്വരവിശ്വാസമില്ലാത്തവരും നീചന്മാരുമായ ജനങ്ങളായിരുന്നു ലോകത്തിൽ ഭൂരിഭാഗവും .അവരെ "ബൗദ്ധന്മാർ" എന്നാണു കൽക്കിപുരാണം വിവക്ഷിക്കുന്നത് . ഭൗതികമായ ബുദ്ധികൊണ്ട് മാത്രം ചിന്തിക്കുന്നവരെന്നോ , ഭൗതിക ബുദ്ധിയുള്ളവരാകയാൽ ആത്മീയതയെ തിരസ്ക്കരിക്കുന്നവരെന്നോ അർത്ഥമെടുക്കാം . അവരൊക്കെ ഉദരത്തെയും ലൈംഗികാവയവത്തെയും മാത്രം തൃപ്തിപ്പെടുത്താൻ ആഗ്രഹിക്കുന്നവരും ഈശ്വരനെ ആരാധിക്കാത്തവരും , മഹാശക്തിശാലികളും , ആയിരുന്നു . ധർമ്മരക്ഷകനായ കൽക്കി , തന്റെ ബന്ധുക്കളോടും സൈന്യങ്ങളോടുമൊപ്പം കീകടപുരം എന്ന ബൗദ്ധന്മാരുടെ ദേശത്തെത്തി ആക്രമണം തുടങ്ങി . കീകടപുരത്തെ കൽക്കി വളഞ്ഞപ്പോൾ അവിടത്തെ ബൗദ്ധരാജാവായ ജിനൻ കൽക്കിക്കെതിരെ രണ്ടു അക്ഷൗഹിണിയോടൊപ്പം യുദ്ധത്തിനായി എത്തിച്ചേർന്നു .തുടർന്ന് നടന്ന അതിഭയങ്കരമായ യുദ്ധത്തിൽ ബൗദ്ധരാജാവായ ജിനനെ കൽക്കി കൊന്നു . മഹാഭയങ്കരമായ ആ യുദ്ധത്തിൽ വിജയം ലഭിക്കാതായപ്പോൾ ,ബൗദ്ധരാജാവായ ശുദ്ധോദനൻ തന്റെ ഉപാസനാ ശക്തിയായ മായാദേവിയെ വിളിക്കുന്നു .ഈ മായാദേവിയാണ് ലോകത്തെ ജ്ഞാനത്തിൽ നിന്നും ശിവഭക്തിയിൽ നിന്നും അകറ്റി അജ്ഞാനത്തിലും ഭൗതിക മോഹങ്ങളിലും തളച്ചിടുന്നത് . ഈ മായാദേവിയെ കണ്ടപ്പോൾ കൽക്കിയുടെ സൈനികരെല്ലാം മോഹിച്ചു പ്രജ്ഞ നശിച്ചു പ്രതിമ കണക്കെ നിന്നുപോയി. . അസംഖ്യം വിചിത്രങ്ങളായ യുദ്ധവൈഭവങ്ങൾ പ്രകടിപ്പിച്ച മായാദേവിയെ ജയിക്കുവാൻ ദേവാംശങ്ങളായ കൽക്കിയുടെ സേനകൾക്കു പോലും സാധിച്ചില്ല . ബ്രഹ്‌മാവിനെപോലും കുഴക്കുന്നവളാണ് ഈ മായാദേവി. യുദ്ധം ഇത്തരത്തിലായപ്പോൾ , ലോകനാഥനായ കൽക്കിഭഗവാൻ യുദ്ധരംഗത്തേക്കു പ്രവേശിച്ചു മായാദേവിയെ ഒന്ന് നോക്കി .മായാദേവിയുടെ ഭർത്താവാണ് സാക്ഷാൽ വിഷ്ണുഭഗവാൻ . പതിയായ കൽക്കിഭഗവാൻ മുന്നിലെത്തിയപ്പോൾ മായാദേവി സുന്ദരഗാത്രിയായി കൽക്കിദേവന്റെ ശരീരത്തിൽ പ്രവേശിച്ചു അദ്ദേഹത്തിൽ ലയിച്ചു മുക്തയായി . തുടർന്നു കൽക്കി ഭഗവാൻ , കടാക്ഷം കൊണ്ട് തന്റെ സൈനികർക്കു പ്രജ്ഞയേകി . ഉണർന്നെണീറ്റ അവർ ബൗദ്ധന്മാരെ നിഗ്രഹിക്കുവാനായി യുദ്ധരംഗത്തേക്കു പ്രവേശിച്ചു . മായാദേവി ലോകത്തു നിന്നും അപ്രത്യക്ഷയായപ്പോൾ, ലോകരെല്ലാം ഭൗതികമോഹങ്ങൾ ഉപേക്ഷിക്കുകയും ഈശ്വരഭക്തിയേയും ജ്ഞാനത്തേയും ആശ്രയിച്ചു ലോകമംഗളം ആചരിക്കുകയും ചെയ്തു . എന്നാൽ ബൗദ്ധന്മാർ ഇതുകണ്ട് നിലവിളിച്ചുപോയി . അവരുടെ പൗരുഷമെല്ലാം നശിച്ചു . കൽക്കിസേനയോട് ഏറ്റുമുട്ടിയ അവർ അപ്പാടെ മുടിഞ്ഞു പോയി . തുടർന്നു പരാജിതരായ ബൗദ്ധന്മാരുടെ ധനമെല്ലാം എടുത്തു കൽക്കി ഭഗവാൻ സജ്ജനങ്ങൾക്കു ദാനം ചെയ്തു .

ഈ ഭാഗത്തിൽ കൽക്കി, മ്ളേച്ഛന്മാരെ(ദുർജ്ജനങ്ങളെ) ധീരമായ യുദ്ധത്തിൽ കൊന്നൊടുക്കുന്നു . തുടർന്ന് മ്ളേച്ഛരെല്ലാം (ധർമ്മധ്വംസകരെല്ലാം) കൊല്ലപ്പെട്ടപ്പോൾ അവരുടെ ഭാര്യമാരായ സ്ത്രീകളെല്ലാം കുതിരകളിലും ആനകളിലും പക്ഷികളിലും കയറി കൽക്കിയോടു യുദ്ധത്തിന് വന്നുചേർന്നു . അവരെയെല്ലാം കൽക്കി ദിവ്യശക്തികൊണ്ടു അടക്കി, സദുപദേശങ്ങൾ നൽകി വിട്ടയച്ചു . തുടർന്ന് ഭൂമിയിൽ ശ്രേഷ്ഠരാജ്യങ്ങൾ പടുത്തുയർത്തിയ കൽക്കി ലോകത്തെങ്ങും ധർമ്മരക്ഷണം ചെയ്തുകൊണ്ട് ചുറ്റി സഞ്ചരിച്ചു .

കലിയുഗത്തിലെ ഭീകരരാജാക്കന്മാരെയും അധർമ്മികളെയും സംഹരിക്കുവാനായി കൽക്കി ഭഗവാൻ യാത്രയാകുമ്പോൾ ധർമ്മം ഒരു ബ്രാഹ്മണ വേഷത്തിൽ വന്നു തന്റെ ദുഃഖമറിയിക്കുന്നു . തുടർന്ന് സത്യയുഗവും അവിടെ എത്തിച്ചേരുന്നു . സത്യയുഗം മൂർത്തിയെടുത്തു അതിതേജസ്വിയായി അവിടെ വന്നിട്ട്; കൽക്കി ഭഗവാനോട്; തനിക്കു ഭൂമിയിൽ പ്രവർത്തനം ആരംഭിക്കാനുള്ള സമയമായെന്നും എന്നാൽ ഇനിയും വിട്ടുപോകാത്ത കലിയുഗം കാരണം അതിനു പൂർണ്ണമായും സാധിക്കുന്നില്ലെന്നും അറിയിച്ചു . കൽക്കിദേവൻ ധർമ്മത്തിനും സത്യയുഗത്തിനും ആശ്വാസം പകർന്നുകൊണ്ട് ധർമ്മദേവനോട് ഇങ്ങനെ പറഞ്ഞു . " ദേവാ . സത്യയുഗം ആഗതമായിരിക്കുന്നതു കണ്ടാലും . ഞാൻ ബൗദ്ധരെയും മ്ളേച്ഛരേയും (ധർമ്മധ്വംസകന്മാരായ നീചന്മാരെയെല്ലാം) നിഗ്രഹിച്ചു കഴിഞ്ഞിരിക്കുന്നു . ശേഷിപ്പുള്ള പാതകികളെ ഉടനെ തന്നെ വധിക്കുന്നുണ്ട് . യജ്ഞം, തപസ്സു, ദാനം , വൃതം തുടങ്ങിയവയോടെ അങ്ങ് സത്യയുഗത്തോടൊപ്പം സഞ്ചരിക്കുക " . തുടർന്ന് അദൃശ്യരായി കഴിഞ്ഞിരുന്ന സൂര്യ-ചന്ദ്ര വംശങ്ങളുടെ രാജാക്കന്മാരും ക്ഷത്രിയവംശ ബീജങ്ങളുമായ മരു , ദേവാപി എന്നീ രാജാക്കളോടും , തന്റെ സുഹൃത് ബന്ധുക്കളോടും കൽക്കി കലിക്കെതിരായി യുദ്ധത്തിന് പുറപ്പെട്ടു . 
കലിയുടെ ദേശം വളരെയേറെ മലിനമായതും പൂച്ചകളും, നായ്ക്കളും, മലം ഭക്ഷിക്കുന്ന കാക്കകളും നിറഞ്ഞതും ദുർഗന്ധം വമിക്കുന്നതുമായിരുന്നു . എല്ലാ വീടുകളും ഭരിച്ചിരുന്നത് സ്ത്രീകളായിരുന്നു . അവർ ചൂതുകളിയിലേർപ്പെട്ടു എപ്പോഴും വിവാദിച്ചുകൊണ്ടിരുന്നപ്പോൾ പുരുഷന്മാർ വീട്ടുവേല ചെയ്യുകയും ദാസികളേക്കാൾ നീചമായി കണക്കാക്കപ്പെടുകയും ചെയ്തിരുന്നു .കൽക്കി ഭഗവാന്റെ പോരാളികൾ സജ്ജനങ്ങളെ സല്കരിച്ചുകൊണ്ടും ധർമ്മഗാഥകൾ പാടിക്കൊണ്ടും കലിദേശങ്ങളെ ആക്രമിച്ചു . 
യുദ്ധത്തിനായി കൽക്കിഭഗവാൻ യാത്ര തുടങ്ങിയതറിഞ്ഞു കലി ക്രോധാവേശം പൂണ്ടു . തന്റെ സേനയിൽ പുത്രപൗത്രാദികളായ അധർമ്മ ബീജന്മാരെയും , കോടിക്കണക്കിനു മ്ളേച്ഛൻമാരെയും കൂടെക്കൂട്ടി മൂങ്ങ കൊടിയടയാളമായ തേരിൽ കയറി വിശസനം എന്ന നരകതുല്യമായ നഗരത്തിൽ നിന്നും പുറത്തിറങ്ങി . ഋഷിമാരോടൊത്തു സഞ്ചരിച്ചിരുന്ന ധർമ്മം,കൽക്കി ഭഗവാന്റെ ആശിസ്സുകളോടെ കലിയുമായി യുദ്ധം തുടങ്ങി . സത്യം ദംഭത്തിനോടും , പ്രസാദം ലോഭത്തിനോടും , അഭയം ക്രോധത്തോടും , സുഖം ഭയത്തോടും പ്രീതി നരകത്തോടും ഘോരമായി എതിരിട്ടു . ആധിയോട് ധർമ്മഭടനായ യോഗവും , വിനയമാകുന്ന ധർമ്മഭടൻ ഗ്ളാനിയോടും ഏറ്റുമുട്ടി . ബ്രഹ്മാദിദേവന്മാർ ആ ഘോരയുദ്ധം കാണുവാനായി എത്തിച്ചേർന്നു . മരു രാജാവ് ഖശന്മാരെയും കാംബോജരെയും കൊന്നൊടുക്കി . വിശാഖയൂപരാജാവ് പുളിന്ദൻമാരെയും ശ്വപച്ചന്മാരെയും കൊന്നൊടുക്കി . മറ്റു അസംഖ്യം കലിയുടെ അനുയായികളോട് കൽക്കിഭഗവാന്റെ അനുയായികൾ ഏറ്റുമുട്ടി . ഭൂമി സ്വർഗ്ഗം പാതാളം തുടങ്ങിയ ത്രിലോകങ്ങളിലും മഹായുദ്ധം വ്യാപിച്ചു .ആകാശമണ്ഡലങ്ങളും യുദ്ധത്തിന് വേദിയായിത്തീർന്നു . [കൽക്കിപുരാണം തൃതീയാംശം അദ്ധ്യായം 5,6 ]
മ്ളേച്ഛന്മാരുമായുള്ള യുദ്ധത്തിൽ വൃകാസുരന്റെ സന്താനങ്ങളായി കോകൻ, വികോകൻ തുടങ്ങി രണ്ടു മഹാസുരന്മാർ കലിക്കുവേണ്ടി യുദ്ധത്തിനായി എത്തിച്ചേർന്നിരുന്നു . ദേവന്മാർക്കൊക്കെ ഭയത്തെ ജനിപ്പിക്കുന്നവരും ബ്രഹ്‌മാവിൽ നിന്നും വരം നേടിയവരുമായ ആ മഹാസുരന്മാരെ ഈശ്വരനൊഴിച്ചു മറ്റാരാലും കൊല്ലുവാൻ സാധിക്കുകയില്ല . അവർ യുദ്ധഭൂമിയിലെത്തിയപ്പോൾ ദേവന്മാരൊക്കെ ഭയന്നു വിറച്ചു . മഹാപ്രഭാവശാലികളായ അവരോടു സർവ്വശക്തനായ കൽക്കി ഭഗവാൻ തന്നെ നേരിട്ടു യുദ്ധം ചെയ്തു . ഭഗവാന്റെ അസ്ത്രങ്ങളേറ്റു കോകൻ ശിരസ്സ് മുറിഞ്ഞു വീണെങ്കിലും വികോകൻ അവനെയൊന്നു നോക്കിയതോടെ കോകൻ ജീവിച്ചെണീറ്റു വന്നു . ഇതുകണ്ട് ദേവന്മാരെല്ലാം ഞെട്ടിപ്പോയി . വികോകനെയും കൽക്കിദേവൻ ഇതുപോലെ വധിച്ചുവെങ്കിലും കോകന്റെ ദൃഷ്ടിയേറ്റതോടെ വികോകനും ജീവിച്ചു . ഇതുകണ്ട് കൽക്കിദേവനും വിസ്മയമുണ്ടായി . ഇത്തരത്തിൽ പലവുരു ആവർത്തിച്ചപ്പോൾ കൽക്കിദേവൻ യുദ്ധം നിറുത്തിവച്ചു ധ്യാനനിരതനായി . ബ്രഹ്‌മാവിന്റെയും ആദികർത്താവായ കൽക്കിഭഗവാൻ ധ്യാനനിമഗ്നനായപ്പോൾ ബ്രഹ്‌മാവ്‌ അവിടെ വരികയും കൽക്കി ഭഗവാനോട് ഇത്തരത്തിൽ പറയുകയും ചെയ്തു . " ലോകനാഥാ . ഇവരെ അസ്ത്രശസ്ത്രങ്ങളാൽ വധിക്കുക സാധ്യമല്ല . കൈകൊണ്ടു രണ്ടുപേരെയും ഒരേ നിമിഷം ഒന്നുപോലെ ശിരസ്സിൽ പ്രഹരിച്ചാൽ മാത്രമേ ഇവർ മരിക്കുകയുള്ളൂ . ഇവരിൽ ഒരാൾ മറ്റവനെ നോക്കിയാലും മരിച്ച അപരൻ ജീവിക്കുന്നതാണ് . അതിനാൽ ഇവർ പരസ്പരം ദൃഷ്ടിപ്പെടാത്ത നിമിഷത്തിൽ ഒരേ സമയം ശിരസ്സിൽ പ്രഹരിച്ചു ഇവരെ വധിക്കുക . " തുടർന്ന് കൽക്കി ഭഗവാൻ ശ്രദ്ധാപൂർവ്വം ചുവടു വച്ചുകൊണ്ടു അവരുടെ മധ്യത്തിലെത്തി ഒരേ സമയം അവരുടെ ശിരസ്സുകളിൽ ആഞ്ഞടിച്ചു . സ്വർഗ്ഗസ്ഥരായ ദേവന്മാരെപ്പോലും ഭയപ്പെടുത്തുന്നവരും പ്രകൃതിയിലെ സർവ്വതിനേയും ആഹരിക്കുന്നവരും ദിക്കുകൾക്കു പോലും ഭീതി ജനിപ്പിക്കുന്നവരുമായ ആ ഭയങ്കരന്മാർ കൽക്കി ഭഗവാന്റെ പ്രഹരമേറ്റ് ശിരസ്സ് തകർന്നു മരിച്ചു വീണു . ഇപ്രകാരം അത്ഭുതം സൃഷ്ടിക്കുന്ന കൽക്കിഭഗവാന്റെ പരാക്രമം കണ്ടു ദേവഗന്ധർവൻമാർ അദ്ദേഹത്തെ സ്തുതിക്കുവാൻ തുടങ്ങി . കലിയുഗത്തിലെ അതിപ്രബലമായ രണ്ടു ദുഷ്ടശക്തികളെയാണ് കൽക്കിഭഗവാൻ കൊന്നു വീഴ്ത്തിയത് . വലിയ രണ്ടു കൊടുമുടികൾ പോലെ അവർ ഭൂമിയിൽ ചത്തു കിടക്കുന്നതു കണ്ടു സജ്ജനങ്ങൾക്കു വലുതായ ആശ്വാസമുണ്ടായി . 
കൽക്കിയുടെ വിജയം കണ്ടു പുളകിതനായ കവി പതിനായിരം മ്ളേച്ഛമഹാരഥികളെ കൊന്നൊടുക്കി . ഒരു ലക്ഷം പേരെ പ്രാജ്ഞനും അൻപതിനായിരം പേരെ സുമന്ത്രനും കൊന്നൊടുക്കി . ഗര്ഗഗ്യനും ഭർഗ്ഗ്യനും വിശാലനും കോടിക്കണക്കിനു മ്ളേച്ഛമഹാരഥികളെ കൊന്നൊടുക്കി . [കൽക്കിപുരാണം തൃതീയാംശം അദ്ധ്യായം 7 ]
ധർമ്മം സത്യയുഗത്തോട് ചേർന്ന് കലിയോട് ഘോരയുദ്ധം ചെയ്തു . ധർമ്മത്തിന്റെയും സത്യയുഗത്തിന്റെയും തീക്ഷ്ണമായ അസ്ത്രങ്ങളേറ്റ് കലിയുഗം തോൽക്കുകയും അവന്റെ രഥം തകർന്നുപോകുകയും ചെയ്തു . അവന്റെ ശരീരത്തിൽ നിന്നും കറുത്ത ദുർഗന്ധമുള്ള രക്തമൊഴുകിത്തുടങ്ങി . കലിയുടെ മുഖം ഭീകരമായിത്തീർന്നു . തുടർന്ന് ധർമ്മത്തെക്കണ്ടു ഭയന്ന കലിയുഗം സ്ത്രീകളുടെ അധികാരം നടക്കുന്ന സ്ഥലത്തേക്ക് ഓടിച്ചെന്നു . അവിടെച്ചെന്നു സ്ത്രീസ്വാമിനികളുടെ അഭയം തേടി പാർത്തു . കലിയുടെ ഭടന്മാരായ ആധി , വ്യാധി ,ക്രോധം, ദംഭം,ഭയം ,നരകം തുടങ്ങിയവരെല്ലാം ധർമ്മത്തിന്റെ ഭടന്മാരാൽ കൊല്ലപ്പെട്ടു . തുടർന്ന് സത്യയുഗവും ധർമ്മവും ഋഷിമാരും കലിയുടെ സ്ത്രീസ്വാമിനീ-സ്ഥാനത്തെത്തുകയും ബാണാഗ്നിയാൽ ആ ദേശത്തെ ചുട്ടു ചാമ്പലാക്കുകയും ചെയ്തു . കലിയുടെ സ്ത്രീപുത്രാദികളായ കുടുംബാംഗങ്ങൾ സർവ്വരും കൊല്ലപ്പെട്ടു . തുടർന്ന് എരിഞ്ഞ ശരീരത്തോട് കൂടിയ കലിയുഗം ഏകനായിത്തീരുകയും ദീനമായ മനസ്സോടെ നിലവിളിച്ചുകൊണ്ട് രഹസ്യമായി ഭാരതവർഷം ഉപേക്ഷിച്ചു മറ്റെവിടേക്കോ കടന്നുകളയുകയും ചെയ്തു . 
ഇത്തരത്തിൽ കലിയുഗത്തിന്റെ പരിസമാപ്തി വരികയും കൃതയുഗം എന്ന സത്യയുഗം പ്രവർത്തനമാരംഭിക്കുകയും ചെയ്തു . 

തുടർന്ന് വിഷ്ണുഭക്തനായ ശശിധ്വജനുമായുള്ള യുദ്ധവും അദ്ദേഹത്തിൻറെ പുത്രിയായ രമാദേവിയെ കൽക്കി ഭഗവാൻ വിവാഹം ചെയ്യുന്നതുമാണ് പ്രതിപാദ്യം . രമാദേവി പൂർവ്വജന്മത്തിൽ കൃഷ്ണപത്നിയായ സത്യഭാമ ആയിരുന്നു . [കൽക്കിപുരാണം തൃതീയാംശം അദ്ധ്യായങ്ങൾ 8 , 9 ,10 ,11 ]
തുടർന്ന് വിഷകന്യകയെ മോചിപ്പിച്ചു അവളുടെ ദുഷ്ടതയെ നശിപ്പിച്ചു അമൃതകന്യകയാക്കുന്നതും , കൃതയുഗസ്ഥാപനവും വിവരിക്കുന്നു . തുടർന്ന് വിഷ്ണുയശസ്സിന്റെ മോക്ഷപ്രാപ്തിയും , കൽക്കിഭഗവാന്റെ ക്രീഡകളും അത്ഭുതപ്രവർത്തികളും വിവരിക്കുന്നു . 
കൽക്കിഭഗവാൻ ലോകം മുഴുവനും ഉത്തമന്മാരായ ധർമ്മരാജാക്കൾക്കു നൽകി . രാജാക്കന്മാരിൽ ശ്രഷ്ഠനായ മരുവിനെ , അയോദ്ധ്യയുടെ അധിപതിയായി കൽക്കി വാഴിച്ചു . ചന്ദ്രവംശത്തിന്റെ നാഥനായി ദേവാപി മഹാരാജാവിനെ അഞ്ചു പ്രമുഖ ദേശങ്ങൾക്കു അധിപതിയാക്കി വാരണാവതത്തിൽ ഇരുത്തി .
ഇത്തരത്തിൽ ഗൃഹസ്ഥനായ കൽക്കിഭഗവാൻ ലോകത്തെ കാത്തുരക്ഷിച്ചു . 
കൽക്കിഭഗവാൻ സഹോദരന്മാർ , പുത്രന്മാർ , ബന്ധുക്കൾ , കുടുംബക്കാർ , തുഷ്ടരായ ഭൂമിയിലെ ജീവജാലങ്ങൾ എന്നിവയോടൊപ്പം ശംഭലഗ്രാമത്തിൽ അനേകകാലം പാർത്തുവന്നു . ശംഭലഗ്രാമം ദേവലോകം പോലെ ഭൂമിയുടെ മധ്യത്തിൽ ശോഭിച്ചു . അവിടെ അറുപത്തിനാല് തീർത്ഥങ്ങൾ കാണപ്പെട്ടു . കൽക്കിയുടെ തേജസ്സുകൊണ്ടു അക്കാലത്തു മരിക്കുന്നവരെല്ലാം പാപം തീർന്നു സ്വർഗ്ഗം പ്രാപിച്ചുകൊണ്ടിരുന്നു . ദേവന്മാർ ലോകം മുഴുവനും ഓടി നടന്നു ധർമ്മിഷ്ഠർക്കു ഇഷ്ടഫലങ്ങൾ നൽകിക്കൊണ്ട് സഞ്ചരിച്ചു . 
കൽക്കിഭഗവാൻ ലോകപാലനം ചെയ്തിരുന്നപ്പോൾ ഭൂമിയിലെ പ്രജകളിൽ ആരും തന്നെ അധർമ്മിയോ അൽപ്പായുസ്സോ ദരിദ്രനോ പാഷണ്ടനോ കപടാചാരിയോ ആയിരുന്നില്ല . ജീവിവർഗ്ഗമാകെ ആധിവ്യാധികളും ക്ളേശവും പരസ്പരം ഈർഷ്യയുമില്ലാതെ ദേവഭൂമിയിലെ ദേവന്മാർക്ക് തുല്യം സദാ ആനന്ദത്തോടെ വസിച്ചു . 
തുടർന്ന് സത്യയുഗവും ധർമ്മവും കലിയെന്ന ശത്രുവിന്റെ നാശത്തോടെ സ്വസ്ഥരായി ഭൂമിയിൽ സഞ്ചരിച്ചു . അനേകകാലം ലോകത്തിൽ ധർമ്മം നിലനിന്നു . മുനിമാർ ഘോരമായി തപസ്സു ചെയ്തു ലോകത്തിനു മംഗളമുണ്ടാക്കി . വേദങ്ങളും അഷ്ടാദശപുരാണങ്ങളും ധർമ്മയജ്ഞങ്ങളും സ്വരൂപികളായി ഭൂമിയിൽ പ്രവേശിച്ചു . 
അദ്ധ്യായം 19 കൽക്കിയുടെ വൈകുണ്ഠ പ്രാപ്തിയും , അദ്ധ്യായം 20 ഗംഗാസ്തവവും, അധ്യായം 21 പുരാണത്തിന്റെ മാഹാത്മ്യവും വർണ്ണിക്കുന്നവയാണ് .


</doc>
<doc id="358913" url="https://ml.wikipedia.org/wiki?curid=358913" title="ആക്സെന്റ്">
ആക്സെന്റ്

പാകിസ്താനിൽ സംഗീത പര്യടനം നടത്തിയിട്ടുള്ള ഒരെയൊരു അന്താരാഷ്ട്ര സംഗീത സംഘമാണ് ആക്സന്റ്.

</doc>
<doc id="358917" url="https://ml.wikipedia.org/wiki?curid=358917" title="ലോക മലമ്പനി ദിനം">
ലോക മലമ്പനി ദിനം

ആഗോള മലമ്പനി നിർമ്മാർജ്ജന ദൗത്യത്തെ അംഗീകരിക്കാനായി എല്ലാ വർഷവും ഏപ്രിൽ 25ആം തീയതി ലോക മലമ്പനി ദിനമായി ആചരിക്കുന്നു.

ലോകാരോഗ്യസംഘടനയുടെ ആഭിമുഖ്യത്തിൽ നിലവിലുള്ള എട്ട് പൊതുജന ആരോഗ്യ യജ്ഞങ്ങളിൽ ഒന്നാണ് മലമ്പനി ദിനാചരണം..

</doc>
<doc id="358918" url="https://ml.wikipedia.org/wiki?curid=358918" title="കൊമ്പനാട്">
കൊമ്പനാട്

കേരളത്തിലെ എറണാകുളം ജില്ലയിലുള്ള ഒരു ഗ്രാമമാണ് കൊമ്പനാട്. വേങ്ങൂർ ഗ്രാമപഞ്ചായത്തിൽ ആണ് ഈ ഗ്രാമം ഉൾപ്പെടുന്നത്. 

2001 ലെ സെൻസസ് പ്രകാരം കൊമ്പനാട് ആകെയുള്ള വീടുകൾ 2810 ആണ്. ഇവിടെയുള്ള ജനങ്ങളുടെ ശരാശരി സാക്ഷരത 84.96% ആണ്. 

കൊമ്പനാട് നിന്നും അഞ്ചു കിലോമീറ്റർ അകലെയായി വെള്ളച്ചാട്ടമുള്ള ഒരു വിനോദ സഞ്ചാര കേന്ദ്രമുണ്ട്. പനംകുഴി പുഴയും മഹാഗണി തോട്ടവുമടങ്ങുന്ന മറ്റൊരു വിനോദസഞ്ചാര കേന്ദ്രം 4 കിലോമീറ്റർ അകലെ സ്ഥിതി ചെയ്യുന്നുണ്ട്. കൊമ്പനാട് നിന്നും 15 മിനുറ്റ് സഞ്ചരിച്ചാൽ കോടനാട് ആന പരിശീലനകേന്ദ്രം പിന്നൊരു ചെറിയ മൃഗശാലയും കാണാം. 

ബാങ്ക്, ഹോസ്പിറ്റൽ, വിദ്യാഭ്യാസ സ്ഥാപനങ്ങൾ, സർക്കാർ സ്ഥാപനങ്ങൾ, ക്ഷേത്രങ്ങൾ, പള്ളികൾ തുടങ്ങിയവയെല്ലാം ഉൾപ്പെടുന്ന ഒരു ജങ്ഷൻ ആണ് കൊമ്പനാട്. ഇവിടുത്തെ ജനങ്ങൾ കൂടുതലായും കൃഷിക്കാരാണ്. അവർ പ്രധാനമായും കൃഷി ചെയ്യുന്നത് നെല്ല്, റബ്ബർ, തേങ്ങ, അടയ്ക്ക, പൈനാപ്പിൾ തുടങ്ങിയവയാണ്.


</doc>
<doc id="358921" url="https://ml.wikipedia.org/wiki?curid=358921" title="മരവരമ്പൻ">
മരവരമ്പൻ

യൂറോപ്പിലും ഏഷ്യയുടെ പടിഞ്ഞാറും മധ്യത്തിലുമുള്ള മിതശീതോഷ്‌ണമേഖലകളിലും പ്രജനനം നടത്തുന്ന ഒരു ചെറിയ പാസെറൈൻ പക്ഷിയാണ് മരവരമ്പൻ (tree pipit), "Anthus trivialis". മഞ്ഞുകാലത്ത് ആഫ്രിക്കയിലേയ്ക്കും ദക്ഷിണ ഏഷ്യയിലേയ്ക്കും ദീർഘദൂരം ദേശാടനം നടത്തുന്ന പക്ഷിയാണിത്. ശാസ്ത്രനാമം ലാറ്റിനിൽ നിന്നാണ്. അൻടുസ് എന്നാൽ പുൽമേട്ടിലെ കുഞ്ഞുപക്ഷിയെന്നും ട്രിവിയൽസ് എന്നാൽ സാധാരാണമെന്നുമാണ് അർത്ഥം .



</doc>
<doc id="358929" url="https://ml.wikipedia.org/wiki?curid=358929" title="അമ്പലവിളക്ക്">
അമ്പലവിളക്ക്

ശാസ്താ പൊഡക്ഷൻസിന്റെബാനറിൽ എസ് കുമാർ നിർമ്മിച്ച് ശ്രീകുമാരൻ തമ്പി സംവിധാനം ചെയ്ത് 1980ൽ പുറത്തിറങ്ങിയ ചിത്രമാണ് അമ്പലവിളക്ക് .മധു,ശ്രീവിദ്യ,സുകുമാരി.ജഗതി ശ്രീകുമാർതുടങ്ങിയവർ പ്രധാന വേഷങ്ങൾ കൈകാര്യം ചെയ്യുന്നു. ദക്ഷിണാമൂർത്തിയുടെ സംഗീതത്തിൽ ശ്രീകുമാരൻ തമ്പി രചിച്ച ഗാനങ്ങൽ ഈ ചിത്രത്തിൽ ഉണ്ട്..


ശ്രീകുമാരൻ തമ്പിയുടെ വരികൾക്ക് വി. ദക്ഷിണാമൂർത്തി സംഗീതം പകരുന്നു. 



</doc>
<doc id="358941" url="https://ml.wikipedia.org/wiki?curid=358941" title="സമേഗ്രെലോ">
സമേഗ്രെലോ

ജോർജിയയുടെ പശ്ചിമ ഭാഗത്ത് സ്ഥിതിചെയ്യുന്ന ചരിത്രപ്രധാനമായ ഒരു പ്രവിശ്യയാണ് സമേഗ്രെലോ - Samegrelo (Georgian: სამეგრელო Samegrelo; Mingrelian: სამარგალო Samargalo; Laz: მარგალონა Margalona). നേരത്തെ ഇത് ഒഡിഷി - Odishi എന്നും അറിയപ്പെട്ടിരുന്നു. ദക്ഷിണ കൊക്കേഷ്യയിലെ ആദിമ ജനവിഭാഗമായ മെഗ്രേലിയൻസ് ജനങ്ങളാണ് ഇവിടെ പ്രധാനമായും വസിക്കുന്നത്. 

സമേഗ്രെലിയോയുടെ വടക്ക് പടിഞ്ഞാർ ഭാഗത്ത്, കരിങ്കടലിന്റെ കിഴക്കു വടക്കു ഭാഗത്ത് സ്ഥിതിചെയ്യുന്ന തർക്ക പ്രദേശമായ അബ്ഖാസിയയുമായും വടക്ക് ഭാഗത്ത് ജോർജിയയിലെ സ്വാനേതി പ്രവിശ്യയും കിഴക്ക് വശത്ത് ഇമെറേത്തി മേഖലയും തെക്ക് വശത്ത് ഗുറിയ മേഖലയും പടിഞ്ഞാറ് വശത്ത് കരിങ്കടലുമായും അതിർത്തി പങ്കിടുന്നു.
പ്രവിശ്യയിലെ ഏറ്റവും വലിയ നഗരമായ സുഗ്ദിദിയാണ് സമേഗ്രെലോയുടെ തലസ്ഥാനം. സമുദ്ര നിരപ്പിൽ നിന്ന് 111 മീറ്റർ ഉയരത്തിലാണ് സുഗ്ദിദി സ്ഥിതിചെയ്യുന്നത്. 73,006 ആണ് സുഗ്ദിദിയിലെ ജനസംഖ്യ. 


</doc>
<doc id="358943" url="https://ml.wikipedia.org/wiki?curid=358943" title="ക്വെച്ചാൻ അമേരിക്കൻ ഇന്ത്യൻ വർഗ്ഗം">
ക്വെച്ചാൻ അമേരിക്കൻ ഇന്ത്യൻ വർഗ്ഗം

“ക്വെച്ചാൻ” (Quechan: "Kwtsaan" 'those who descended') അഥവാ “യൂമാ” ഐക്യനാടുകളിലെ ഒരു അമേരിക്കൻ ഇന്ത്യൻ വർഗ്ഗമാണ്. മെക്സിക്കൻ അതിർത്തിയ്ക്കു വടക്കായി കൊളറാഡോ നദിയുടെ താഴ്ഭാഗത്ത് അരിസോണയിലും കാലിഫോർണിയയിലുമുള്ള “ഫോർട്ട് യൂമ” റിസർവ്വേഷനിലാണ് ഇവർ അധിവസിക്കുന്നത്. ആഭ്യന്തരകാര്യങ്ങളിൽ സ്വാതന്ത്യ്രം നിലനിർത്തിക്കൊണ്ട്‌ നിയമസാധുത്വം നൽകപ്പെട്ട (federally recognized) ഈ വർഗ്ഗക്കാരുടെ പ്രധാന ഓഫീസ് സ്ഥിതി ചെയ്യുന്നത് അരിസോണയിലെ ഫോർട്ട് യൂമായിലാണ്. ഈ വർഗ്ഗക്കാരുടെ റിസർവേഷൻറെ കൂടുതൽ ഭാഗങ്ങളും സ്ഥിതി ചെയ്യുന്നത് കാലിഫോർണിയിലാണ്.

“പതായൻ” (Patayan) എന്ന പദം പുരാവസ്തു ഗവേഷകർ ഉപയോഗിക്കുന്നത്, പൌരാണിക കാലത്ത് ഇന്നത്തെ അരിസോണയുടെ ഭാഗങ്ങൾ, കാലിഫോർണിയയിലെ “കഹ്വില്ല” തടാകത്തിൻറെ (Lake Cahuilla) പടിഞ്ഞാറു വശം, മെക്സിക്കോയിലെ “ബജ കാലിഫോർണിയ” എന്നീ പ്രദേശങ്ങളിൽ 700-1550 CE യിൽ അധിവസിച്ചിരുന്ന അമേരിക്കൻ ഇന്ത്യൻ വംശക്കാരുടെ സംസ്കാരത്തെ സൂചിപ്പിക്കുന്നതിനുവേണ്ടിയാണ്. കോളറാഡോ നദിയുടെ താഴ്വര, സമീപത്തുള്ള മലമ്പ്രദേശങ്ങൾ, ഗ്രാൻഡ് കാന്യനു വടക്കുള്ള പ്രദേശങ്ങളും ഇതിൽ ഉൾപ്പെട്ടിരുന്നു. ക്വെച്ചാൻ ജനങ്ങളുടെ പൂർവ്വികർ ഇവിടെയുള്ള പ്രദേശങ്ങളിൽ വെള്ളപ്പൊക്കമില്ലാത്ത കാലങ്ങളിൽ കാർഷികവൃത്തി ചെയ്തും മറ്റു സമയങ്ങളിൽ വേട്ടയാടിയും  ജീവിച്ചിരുന്നവരായിരുന്നു. ഇവരുടെ ഉപവർഗ്ഗങ്ങൾ "റിവർ യുമാൻ", "ഡെൽറ്റ-കാലിഫോർണിയൻ", "അപ്‍ലാന്റ്‍ കാലിഫോർണിയ" എന്നിവയാണ്.
ഈ പ്രദേശത്തു ജീവീച്ചിരുന്ന യുമാൻ ഭാക്ഷ സംസാരിച്ചിരുന്ന ഈ പൌരാണിക ജനത രണശൂരന്മാരായിരുന്ന ഇവർ മറ്റ് തെക്കൻ അരിസോണയിലുള്ള “പിമ” വർഗ്ഗക്കാരുമായും പസഫിക് തീരത്തുള്ള അമേരിക്കൻ ഇന്ത്യൻ ജനങ്ങളുമായും സജീവമായ കച്ചവട ബന്ധങ്ങളിലേർപ്പെട്ടിരുന്നു.  

ക്വെച്ചാൻ ജനങ്ങളുമായുള്ള യൂറോപ്പ്യന്മാരുടെ ആദ്യത്തെ പ്രധാന സമ്പർക്കം ഉണ്ടാകുന്നത് സ്പാനീഷ് പര്യവേക്ഷകനായിരുന്ന ജുവാൻ ബൌട്ടിസ്റ്റ ഡി അൻസയും സംഘവും 1774 ലെ ഒരു ശൈത്യകാലത്ത് ഇവിടെ എത്തിച്ചേർന്നതോടെയാണ്. ആദ്യകാലത്തെ സ്പാനീഷ് സന്ദർശനം തികച്ചും സൌഹാർദ്ദപൂർണ്ണമായിരുന്നു. 1776 ലെ അൻസയുടെ രണ്ടാമത്തെ സന്ദർശനത്തിനു ശേഷം അക്കാലത്ത് മെക്സിക്കോയിൽ ഉൾപ്പെട്ടിരുന്ന അൾട്ട കാലിഫോർണിയയിലേയ്ക്കു തിരികെ പോകുമ്പോൾ ക്വെച്ചാൻ ഇന്ത്യൻ ചീഫും മൂന്ന് കൂട്ടാളികളെയും അദ്ദേഹം ഒപ്പം കൂട്ടി.  മെക്സിക്കോ സിറ്റിയിലെത്തി  ന്യൂ സ്പെയിനിലെ വൈസ്രോയിക്ക് ഒരു നിവേദനം സമർപ്പിക്കുകയായിരുന്നു ഇവരുടെ ദൌത്യം. ഇന്ത്യൻ ചീഫ് പാമ (Palma)യും ഒപ്പമുണ്ടായിന്ന മൂന്നു പേരും 1777 ഫെബ്രുവരി 13 ന് മെക്സിക്കോ സിറ്റിയിൽ വച്ച് ജ്ഞാനസ്‌നാനം ചെയ്യപ്പെടുകയും ഇന്ത്യൻ ചീഫിന് ജ്ഞാന സ്നാനത്തിനു ശേഷം സ്പാനീഷ് പേരായ “സാൽവഡോർ കാർലോസ് അൻറോണിയോ” എന്ന പേരു നൽകപ്പെടുകയും ചെയ്തു.   

ക്വെച്ചാൻ പ്രദേശത്തു സ്ഥാപിക്കപ്പെട്ട സ്പാനീഷ് കുടിയേറ്റ കേന്ദ്രത്തിൻറെ മുന്നോട്ടുള്ള ഗതി അത്ര സുഗമമായിരുന്നില്ല. 1781 ജൂലൈ 17 നും 19 നുമിടയ്ക്ക് ക്വെച്ചാൻ ഗോത്ര ജനങ്ങൾ കലാപമുണ്ടാക്കുകയും മതപ്രചരണത്തിനായി എത്തിയിരുന്ന 3 സ്പാനീഷ് പുരോഹിതന്മാരെയും 30 സൈനികരെയും കൊന്നൊടുക്കുകയും ചെയ്തു.

സ്പാനീഷ് കുടിയേറ്റ കേന്ദ്രങ്ങളായിരുന്ന “സാൻ പെട്രോ വൈ സാൻ പാബ്ലോ ഡി ബിക്കുനെർ”, “പ്യൂർട്ടൊ ഡി പുരിസിമ കൺസെപ്ഷൻ” എന്നിവയ്ക്കു സാരമായ കേടുപാടുകളുണ്ടാക്കുയും അനേകം സ്പാനീഷ് കുടിയേറ്റക്കാരെ വധിക്കുകയും ചെയ്തു. തുടർന്നുള്ള വർഷം സ്പെയിൻകാർ പട്ടാള നടപടിയിലൂടെ തിരിച്ചടിക്കുകയും അനേകം ക്വെച്ചാൻ വർഗ്ഗക്കാരെ കൊന്നൊടുക്കുയും ചെയ്തു. മെക്സിക്കൻ-അമേരിക്കൻ യുദ്ധത്തിനു ശേഷം ഈ പ്രദേശങ്ങൾ ഐക്യനാടുകളുടെ നിയന്ത്രണത്തിലാകുകയും  1850 മുതൽ 1853 വരെയുള്ള യുമ യുദ്ധത്തിൽ ഐക്യനാടുകൾ ഇടപെടുകയും ചെയ്തു. ഇക്കാലത്താണ്  (1851) കൊളറാഡോ നദിയ്ക്കു മറുവശത്ത് ഇന്നത്തെ അരിസോണയിലെ യുമയിലുള്ള ചരിത്രപരമായ “യുമ കോട്ട” പടുത്തുയർത്തപ്പെട്ടത്.  


</doc>
<doc id="358945" url="https://ml.wikipedia.org/wiki?curid=358945" title="ചിത">
ചിത

മൃതശരീരം ദഹിപ്പിച്ച് സംസ്കരിക്കുന്നതിനുള്ള സംവിധാനം. വിറക്, ചിരട്ട, ചാണകവരടി, മരപ്പൊടി തുടങ്ങിയവ ചിതയുണ്ടാക്കാൻ ഉപയോഗിക്കുന്നു. ഇവ പ്രത്യേകരീതിയിൽ അടുക്കിവെച്ച് അതിനുമുകളിൽ ശവശരീരം കിടത്തിയാണ് ചിത കത്തിക്കുന്നത്. ചിതാകുണ്ഡം വേണ്ടത്ര വിസ്തൃതിയിൽ കുഴിച്ച് വിറകുവെയ്ക്കുന്നു. മാവ്,പ്ലാവ്,ചന്ദനം എന്നിവ ചിതയൊരുക്കുമ്പോൾ ഉപയാഗിക്കാറുണ്ട്. 

ചിതയൊരുക്കി മൃതശരീരം സംസ്കരിക്കുന്നത് വേദങ്ങളുടേയും ഉപനിഷത്തുക്കളുടേയും കാലം മുതൽക്കുതന്നെ ഉണ്ടായിരുന്നതായി രേഖപ്പെടുത്തലുണ്ട്. ഹിന്ദു, സിക്ക്, ബുദ്ധ മതങ്ങളിലാണ് ഈയൊരു രീതി പ്രബലമായി കാണപ്പെടുന്നത്. 

ഭർത്താവിന്റെ ചിതയിൽ ചാടി ഭാര്യ മരിക്കുന്ന ദുരാചാരത്തെയാണ് സതി എന്നു പറയുന്നത്. വടക്കേ ഇന്ത്യയിൽ പത്തൊൻപതാം നൂറ്റാണ്ടുവരെ സതി പ്രബലമായിരുന്നു. രാജാറാം മോഹൻ റോയ് എന്ന സാമൂഹിക പരിഷ്കർത്താവിന്റെ പ്രവർത്തനങ്ങൾ സതി നിരോധിക്കുന്നതിന് ഒരു വലിയ അളവിനു വരെ കാരണമായി. എങ്കിലും ഇന്നും ‘സതി‘ എന്ന ദുരാചാരത്തിന്റെ ഒറ്റപ്പെട്ട സംഭവങ്ങൾ വടക്കേ ഇന്ത്യയിൽ നടക്കുന്നുണ്ട്.


</doc>
<doc id="358947" url="https://ml.wikipedia.org/wiki?curid=358947" title="ബേർ ബ്രാൻഡ്">
ബേർ ബ്രാൻഡ്

ബേർ ബ്രാൻഡ് പൊടിച്ച പാൽ ഒരു ബ്രാൻഡാണ് ഒപ്പം അണുവിമുക്ത പാൽ ആ അവകാശമായിന്റെ നെസ്ലെ. ഇത് തെക്കു കിഴക്കൻ ഏഷ്യയിലും മുഴുവൻ വിറ്റിരിക്കുന്നത്. സ്വിറ്റ്സർലൻഡ് പാൽ നാമം ബ്രാൻഡ് ആയിരിക്കും "Bärenmarke".


</doc>
<doc id="358948" url="https://ml.wikipedia.org/wiki?curid=358948" title="യോകുറ്റ്സ്">
യോകുറ്റ്സ്

മദ്ധ്യ കാലിഫോർണിയിൽ അധിവസിക്കുന്ന തദ്ദേശീയ അമേരിക്കൻ ഇന്ത്യാക്കാരുടെ ഒരു വർഗ്ഗമാണ് യോകുറ്റ്സ് (ഈ വർഗ്ഗക്കാർ മുമ്പ് മാരിപ്പോസൻസ് എന്നറിയപ്പെട്ടിരുന്നു) യൂറോപ്യന്മാരുമായി ഇടപഴകുന്നതിനു മുമ്പ് യോകുറ്റ്സ വർഗ്ഗക്കാർക്കിടയിൽ ഒരേ ഭാക്ഷ സംസാരിച്ചിരുന്ന ഏകദേശം 60 ഗോത്രങ്ങൾ ഉൾപ്പെട്ടിരുന്നു.  

യോകുറ്റ്സ് എന്ന പേര് ഇംഗ്ലീഷ് സംസാരിക്കുന്ന കുടിയേറ്റക്കാരും ചരിത്രകാരന്മാരും പ്രചരിപ്പിച്ചാണെന്നുള്ള വാദം ഉയർത്തി ഈ വംശത്തിൻറെ പിന്തുടർച്ചക്കാർ അവരുടെ പരമ്പരാഗത ഗോത്രനാമം ഉപയോയിക്കുവാൻ ഇഷ്ടപ്പെടുന്നു. യോകുറ്റ്സ് എന്ന വാക്കിനർത്ഥം (people) എന്നാണ്. ഇവരുടെ ഉപ ഗ്രൂപ്പുകൾ “ഫൂട്ട്ഹിൽ യോകുറ്റ്സ്”, നോർത്തേൺ വാലി യോകുറ്റ്, സതേൺ വാലി യോകുറ്റ്സ് എന്നിവയാണ്.


The contemporary Wukchumni and Choinumni communities do not yet have federal recognition.


</doc>
<doc id="358951" url="https://ml.wikipedia.org/wiki?curid=358951" title="അകിമെൽ ഒ'ഒധാം (പിമ)">
അകിമെൽ ഒ'ഒധാം (പിമ)

പിമ  അഥവാ അകിമെൽ ഒ'ഒധാം, "നദീ ജനങ്ങൾ” (River People), ഐക്യനാടുകളിലെ അമേരിക്കൻ ഇന്ത്യൻ വംശക്കാരിലെ ഒരു വിഭാഗമാണ്. ഇവർ നേരത്തേ പിമ എന്നറിയപ്പെട്ടിരുന്നു. ഇവരുടെ ആദിമ അധിവാസമേഖല ഇന്നത്തെ മദ്ധ്യ, തെക്കൻ അരിസോണയാണ്. ഇന്നത്തെക്കാലത്ത് അവശേഷിച്ച ഈ വർഗ്ഗക്കാരിലധികവും അകിമെൽ ഒ'ഒധാം എന്ന ഗോത്രത്തിലെ രണ്ടു വ്യത്യസ്ത ബാൻറുകളിൽ ഉൾപ്പെട്ട് രണ്ട് റിസർവ്വേഷനുകളിലായി വസിക്കുന്നു. കേലി അകിമൽ ഒ'ഒധാം ബാൻറ്, ജില റിവർ ഇന്ത്യൻ കമ്യൂണിറ്റിയിലും (GRIC) ഓങ്ക് അകിമെൽ ഒ'ഒധാം ബാൻറ്, "സാൾട്ട് റിവർ പിമ-മാരിക്കോപ്പ ഇന്ത്യൻ കമ്യൂണിറ്റിയിലുമായാണ്" (SRPMIC) "വസിക്കുന്നത്."


</doc>
<doc id="358958" url="https://ml.wikipedia.org/wiki?curid=358958" title="മക്കാ അമേരിക്കൻ ഇന്ത്യൻ ജനത">
മക്കാ അമേരിക്കൻ ഇന്ത്യൻ ജനത

മക്കാ വർഗ്ഗം, (; Klallam: "màq̓áʔa") എക്യനാടുകളുടെ വടക്കു പടിഞ്ഞാറൻ പസഫിക് പ്രദേശത്തുള്ള വാഷിങ്ടണിലെ ഒരു തദ്ദേശീയ അമേരിക്കൻ ഇന്ത്യൻ വർഗ്ഗക്കാരാണ്. ആഭ്യന്തരകാര്യങ്ങളിൽ സ്വാതന്ത്യ്രം നിലനിർത്തിക്കൊണ്ട്‌ നിയമസാധുത്വം നൽകപ്പെട്ടതും (ഫെഡറലി റെക്കഗ്നൈസ്ഡ്) മക്കാ ഇന്ത്യൻ റിസർവ്വേഷനിൽ അധിവസിക്കുന്നതുമായ മക്കാ ഇന്ത്യൻ ഗോത്രസമൂഹമാണിത്.

ഭാഷാശാസ്ത്രപരമായും വംശീയശാസ്ത്രപരമായും ഈ വർഗ്ഗക്കാർ കാനഡയിലെ വാൻകൂവർ ദ്വീപിൻറെ പടിഞ്ഞാറൻ തീരത്ത് ബ്രിട്ടീഷ് കൊളംബിയയിലെ ജുവാൻ ഡി ഫുക്ക കടലിടുക്കിൽ അധിവസിക്കുന്ന നൂ-ചാഹ്-നുൽത്ത് (Nuu-chah-nulth), ഡിറ്റിഡാഹ്ത് (Ditidaht) ജനങ്ങളുമായി അടുത്തു ബന്ധമുള്ളവരാണ്.

ഒളിമ്പിക് അർദ്ധദ്വീപിൻറെ വടക്കു പടിഞ്ഞാറേ അറ്റത്ത് സ്ഥിതി ചെയ്യുന്ന മക്കാ ഇന്ത്യൻ റിസർവ്വ്, മക്കാ ഇന്ത്യൻ ഗോത്രത്തിന് സ്വന്തമാണ്. ഇത് ടടൂഷ് ദ്വീപിലേയ്ക്കും വ്യാപിച്ചു കിടക്കുന്നു. ജുവാൻ ഡി ഫുക്കാ കടലിടുക്ക് പസഫിക് സമുദ്രവുമായി സന്ധിക്കുന്നതിന് സമാന്തരമായി കിടക്കുന്ന വാഷിങ്ടണിലെ “നിയാ ബേ” എന്ന ചെറു മുക്കുവ ഗ്രാമത്തിനു ചുറ്റുപാടുമായി മത്സ്യ ബന്ധനം നടത്തി ഇവർ ഉപജീവനം നയിക്കുന്നു

ഇപ്പോൾ “നിയാ ബേ” എന്നു വിളിക്കപ്പെടുന്ന പ്രദേശത്ത് 3,800 വർഷങ്ങളിലധികമായി ഈ വർഗ്ഗക്കാർ അധിവസിച്ചു വരുന്നതായി പുരാവസ്തു ഗവേഷകർ സാക്ഷ്യപ്പെടുത്തുന്നു. ഇവർ ഗ്രാമവാസികളായിരുന്നു. പുരാതന മക്കാ ഇന്ത്യൻ വംശജർ ചുവന്ന സെഡാർ വൃക്ഷത്തടികൾകൊണ്ടു നിർമ്മിച്ച ഒറ്റമുറിയുള്ള വീടുകളിലയാരുന്നു വസിച്ചിരുന്നത്. ഈ വീടുകളുടെ ഭിത്തികളും വൃക്ഷത്തടി ഉപയോഗിച്ചിരുന്നു. വായുവും വെളിച്ചവും കടക്കുവാനുള്ള നിരക്കി നീക്കാവുന്ന അടപ്പുകൾ ഈ ഭിത്തികളിൽ ഘടിപ്പിച്ചിരുന്നു. സെഡാർ മരങ്ങളെ വളരെ മൂല്യമുള്ള വസ്തുവായിട്ടാണ് ഇവർ കണ്ടിരുന്നത്. വെള്ളം കടക്കാത്ത കുപ്പായങ്ങളും തൊപ്പികളും നിർമ്മിക്കുവാൻ സെഡാർ മരങ്ങളുടെ തൊലി ധാരാളമായി ഉപയോഗിച്ചിരുന്നു.സെഡാർ മരങ്ങളുടെ വേരുകൾ കൂടകളും വട്ടികളും ഉണ്ടാക്കുവാൻ ഉപയോഗിച്ചിരുന്നു. മുഴുവനായുള്ള മരത്തടി കൊത്തിയെടുത്ത് ചെറുവഞ്ചികളുണ്ടാക്കി സീലുകൾ, ചാരനിറമുള്ള തിമിംഗിലങ്ങൾ, കൂനൻ തിമിംഗിലങ്ങൾ (humpback whales) എന്നിവയെ പിടിക്കുവാൻ ഉപയോഗിച്ചിരുന്നു.

മക്കാ ജനങ്ങൾ തങ്ങളുടെ ആഹാരകാര്യങ്ങൾക്ക് കൂടുതലും സമുദ്രത്തെയായിരുന്നു ആശ്രയിച്ചിരുന്നത്. അവരുടെ ആഹാരം പ്രധാനമായും തിമിംഗിലങ്ങൾ, സീലുകൾ, മത്സ്യങ്ങൾ, നാനാജാതി ശുക്തിമത്സ്യങ്ങൾ (പുറംതോടുള്ള ജലജീവികൾ) എന്നിവയായിരുന്നു. അവർ മാൻ, എല്ൿ, കരടി എന്നിവയെ ചുറ്റുപാടുമുള്ള വനങ്ങളിൽ നിന്നു വേട്ടയാടിയിരുന്നു. കായ്കൾ, ബെറികൾ, ആഹരിക്കാവുന്ന സസ്യങ്ങൾ തുടങ്ങിയവ ശേഖരിച്ച് സ്ത്രീകൾ പുരുഷന്മാരെ ആഹാരകാര്യങ്ങളിൽ സാഹായിച്ചിരുന്നു. 

1855 ജനുവരി 31 ന് മക്കാ ഗോത്രക്കാരുടെ പ്രതിനിധികൾ “ട്രീറ്റി ഓഫ് നിയാ ബേ” എന്നറിയപ്പെടുന്ന ഒരു  ഉടമ്പടി യു.എസ്. ഫെഡറൽ ഗവണ്മെൻറുമായി ഒപ്പുവയ്ക്കാൻ നിർബന്ധിതമായി. ഈ ഉടമ്പടി പ്രകാരം മക്കാ വർഗ്ഗക്കാർ പരമ്പരാഗതമായി കൈവശം വച്ചിരുന്ന ഭൂമി യു.എസ്. ഗവൺമെൻറിന് അടിയറ വച്ചു. തൽഫലമായി ഒരു മക്കാ ഇന്ത്യൻ റിസർവേഷൻ ക്ലാല്ലാം കൌണ്ടിയിൽ നിലവിൽ വന്നു (അക്ഷാംശ രേഖാംശങ്ങൾ : 48°19′20″N 124°37′57″W) ഈ ഉടമ്പടിയനുസരിച്ച് റിസർവേഷൻ പ്രദേശത്ത് ഇക്കൂട്ടർക്ക് തിമിംഗിലങ്ങൾ, സീലുകൾ എന്നിവയെ വേട്ടയാടുവാനുള്ള അനുവാദം ലഭിച്ചു. ഈ ഉടമ്പടിയനുസരിച്ച് ഈ വർഗ്ഗക്കാർക്ക് തങ്ങളുടെ ഭാക്ഷയായ മക്കാ ഭാക്ഷ ഉപയോഗിക്കാനുള്ള അനുമതി ഇല്ലാതായി.  അതുപോലെ തന്നെ മക്കാ വർഗ്ഗക്കാർക്ക് “സാലിഷ്” എന്ന പുതുനാമം ചാർത്തപ്പെട്ടു.  

നാടൻ ഭാക്ഷയായ മക്കാ തദ്ദേശവാസികൾ യൂറോപ്യാന്മാർ കോളനികൾ സ്ഥാപിക്കുന്ന കാലത്ത്  വ്യാപകമായി ഉപയോഗിച്ചിരുന്നു. ഒന്നാം ഭാക്ഷയായി ഉപയോഗിക്കുന്നതിനുള്ള ചില നിയന്ത്രണങ്ങളുടെ ഫലമായും ഈ ഭാക്ഷ ഒഴുക്കായി സംസാരിച്ചിരുന്ന അവസാനത്തെയാൾ മരണമടഞ്ഞതോടും കൂടി 2002 മുതൽ ഈ ഭാക്ഷ മൃതമായിത്തീർന്നു. എന്നിരുന്നാലും ഇതൊരു രണ്ടാം ഭാക്ഷയായി അവശേഷിക്കുന്നു. മക്കാ ഗോത്രക്കാർ ഈ ഭാക്ഷയെ പുനരുജ്ജീവിപ്പിക്കുന്നതിനുള്ള പ്രവർത്തനങ്ങളിൽ ഏർപ്പെട്ടിട്ടുണ്ട്. സമുദായത്തിലെ ചെറിയ കുട്ടികളെ ഈ ഭാക്ഷ പരിചയപ്പെടുത്തുവാനുള്ള നഴ്സറി വിദ്യാഭ്യാസ പദ്ധതികൾ ആവിഷ്ക്കരിച്ചിട്ടുണ്ട്  


</doc>
<doc id="358960" url="https://ml.wikipedia.org/wiki?curid=358960" title="പനച്ചിക്കാട്">
പനച്ചിക്കാട്

ചിങ്ങവനത്തിനടുത്തുള്ള ഒരു ചെറിയ ഗ്രാമം ആണിത്, ഏതാണ്ട്10 km കോട്ടയത്തുനിന്നും അകന്നു കിടക്കുന്നു. സരസ്വതിയുടെ അമ്പലമായി കരുതുന്ന ഇവിടത്തെ അമ്പലം പ്രശസ്തമാണ്. ആയതിനാൽ ഇവിടം ദക്ഷിണ മൂകാംബിക എന്നാണ് അറിയപ്പെടുന്നത്. ഇവിടെ വിജയദശമി ദിവസം കുട്ടികളെ എഴുത്തിനിരുത്തുന്നു. 
 India census, പനച്ചിക്കാട് 43595 ആണ് ജനസംഖ്യ. അതിൽ, 21370 പുരുഷന്മാരും 22225 സ്ത്രീകളുമാണ്.


</doc>
<doc id="358967" url="https://ml.wikipedia.org/wiki?curid=358967" title="ബന്തടുക്ക">
ബന്തടുക്ക

ബന്തഡുക്ക കാസറഗോഡ് ജില്ലയിലെ ഒരു ഗ്രാമമാണ്.

 India census, ബന്തടുക്കയിൽ 7740 ജനങ്ങളുണ്ട്. അതിൽ, 3877 പുരുഷന്മാരും 3863 സ്ത്രീകളുമുണ്ട്.

ബസ് സർവീസുകൾ

ബന്തടുക്ക യിൽ നിന്നും കാഞ്ഞങ്ങാട് , കാസർഗോഡ് ,കോളിച്ചാൽ, മംഗലാപുരം ഭാഗത്തേക്ക് ബസ് സർവീസ് ലഭ്യമാണ് .

ദീർഘദൂര സർവീസ് .

ബന്തടുക്ക നിന്ന് ദിവസവും കണ്ണൂർ , കോഴിക്കോട് , ഗുരുവായൂർ , എറണാകുളം , പിറവം , കൂത്താട്ടുകുളം , രാമപുരം , പാലാ , കോട്ടയം വഴി ചങ്ങനാശ്ശേരി യിലേക്ക് കേരള RTC  യുടെ സൂപ്പർ ഡീലക്സ് സർവീസ് ലഭ്യമാണ് .

ബന്തടുക്ക യിൽ നിന്നും വൈകിട്ട് 5 മണിക്ക് .

ബന്തടുക്ക കോട്ട


</doc>
<doc id="358973" url="https://ml.wikipedia.org/wiki?curid=358973" title="പെരിന്തട്ട">
പെരിന്തട്ട

 India census, പെരിന്തട്ടയിൽ 5174 ജനങ്ങളുണ്ട്. അതിൽ, 2479 പുരുഷന്മാരും 2695 സ്ത്രീകളുമാണ്.

ദേശീയപാത പെരുമ്പ ജംഗ്ഷൻ വഴി പോകുന്നു. ഈ പാതയിലൂടെ ഉത്തര ഭാഗത്തേയ്ക്കു പോയാൽ ഗോവ മുംബൈ എന്നിവിടങ്ങളിലെത്താം. ഈ പാതയിലൂടെ ദക്ഷിണഭാഗത്തേയ്ക്കു പൊയാൽ കൊച്ചി, തിരുവനന്തപുരം എന്നിവിടങ്ങളിലെത്താം. ഇരിട്ടിയുടെ കിഴക്കു ഭാഗത്തുള്ള റോഡ് വഴി മൈസൂർ, ബാംഗളൂർ എന്നിവിടങ്ങളിലെത്താം. അടുത്ത റെയിൽവേ സ്റ്റേഷൻ പയ്യന്നൂർ ആകുന്നു. ഇത്, മംഗലാപുരം-പാലക്കാട് പാതയിലാണ്. 
ഇന്ത്യയുടെ മിക്ക ഭാഗങ്ങളിലേയ്ക്കും ഇവിടെനിന്നും ട്രയിൻ ലഭിക്കും. കണ്ണൂർ, മംഗലാപുരം, കോഴിക്കോട് എന്നിവ വഴി ഇവിടെനിന്നും വിദേശരാജ്യങ്ങളിലെയ്ക്കു പോകാവുന്നതാണ്.


</doc>
<doc id="358978" url="https://ml.wikipedia.org/wiki?curid=358978" title="ഫ്ളോ റിഡ">
ഫ്ളോ റിഡ

ഒരു അമേരിക്കൻ ഗായകനും ഗാനരചയിതാവും റാപ്പറുമാണ് ട്രാമർ ലേസൽ ഡില്ലാർഡ് (ജനനം സെപ്റ്റംബർ 16, 1979), എന്ന ഫ്ളോ റിഡ 

ലോകമെമ്പാടുമായി 8 കോടി ആൽബങ്ങൾ വിറ്റഴിച്ചിട്ടുള്ള ഫ്ളോ റിഡ ഏറ്റവും കൂടുതൽ ആൽബങ്ങൾ വിറ്റഴിച്ചിട്ടുള്ള കലാകാരന്മാരിൽ ഒരാളാണ്.


</doc>
<doc id="358982" url="https://ml.wikipedia.org/wiki?curid=358982" title="കേരളത്തിലെ തുമ്പികൾ">
കേരളത്തിലെ തുമ്പികൾ

രണ്ട് ജോടി ചിറകുകളും സങ്കീർണ്ണമായ കണ്ണുകളും നീണ്ട ശരീരവുമുള്ള പറക്കാൻ കഴിയുന്ന ഒരു ജലജന്യ ഷഡ്പദമാണ് തുമ്പി. കല്ലൻതുമ്പികൾ (Anisoptera), സൂചിത്തുമ്പികൾ (Zygoptera), അനിസോസൈഗോപ്‌റ്ററ (Anisozygoptera) എന്നീ ഉപനിരകളായി ഇവയെ തരം തിരിച്ചിരിക്കുന്നു. ഇന്ന് ലോകത്തിൽ 686 ജനുസുകളിലായി ഏകദേശം 6,256 ഇനം തുമ്പികളെ കണ്ടെത്തിയിട്ടുണ്ട്. ഇന്ത്യയിൽ 488 തുമ്പി ഇനങ്ങൾ കാണപ്പെടുന്നു. പശ്ചിമഘട്ടത്തിൽ കണ്ടെത്തിയിട്ടുള്ള 193 ഇനം തുമ്പികളിൽ 74 തദ്ദേശീയ ഇനങ്ങൾ ഉണ്ട്. കേരളത്തിൽ 7 കുടുംബങ്ങളിലായി 53 ജനുസ്സുകളിൽ ഉൾപ്പെടുന്ന 67 ഇനം കല്ലൻ തുമ്പികളെയും 7 കുടുംബങ്ങളിലായി 30 ജനുസ്സുകളിൽ പെടുന്ന 98 ഇനം സൂചിത്തുമ്പികളെയും കണ്ടെത്തിയിട്ടുണ്ട്. ആകെ 165 ഇനം തുമ്പികൾ.




</doc>
<doc id="358985" url="https://ml.wikipedia.org/wiki?curid=358985" title="ലോക രക്തദാന ദിനം">
ലോക രക്തദാന ദിനം

ലോകാരോഗ്യസംഘടനയുടെ അഹ്വാന പ്രകാരം എല്ലാവർഷവും ജൂൺ 14ആം തീയതി ലോക രക്തദാന ദിനമായി (world blood donor day) ആചരിക്കുന്നു. 2004മുതൽക്കാണ് ഈ ദിനാചരണം ആരംഭിച്ചത്. സുരക്ഷിതമായ രക്തദാനത്തെപ്പറ്റിയും, രക്തഘടകങ്ങളെ (blood products)പ്പറ്റിയും അവബോധം സൃഷ്ടിക്കാനും രക്ദാതാക്കളെ അനുസ്മരിക്കാനുമായിട്ടാണ് ഈ ദിനം കൊണ്ടാടുന്നത്.
ലോകാരോഗ്യസംഘടനയുടെ ആഭിമുഖ്യത്തിൽ നിലവിലുള്ള എട്ട് പൊതുജന ആരോഗ്യ യജ്ഞങ്ങളിൽ ഒന്നാണ് രക്തദാന ദിനാചരണം..

</doc>
<doc id="358987" url="https://ml.wikipedia.org/wiki?curid=358987" title="തൊട്ടിപ്പാൾ">
തൊട്ടിപ്പാൾ

കേരളത്തിലെ തൃശൂർ ജില്ലയിലുള്ള ഒരു ഗ്രാമമാണ് തൊട്ടിപ്പാൾ. പറപ്പൂക്കര ഗ്രാമപഞ്ചായത്തിൽ ഉൾപ്പെടുന്ന ഗ്രാമമാണിത്. 108 ദുർഗ്ഗാക്ഷേത്രങ്ങളിൽ ഒന്നായ തൊട്ടിപ്പാൾ ഭഗവതിക്ഷേത്രം ഇവിടെയാണ്. ക്രിസ്റ്റ്യൻ ആരാധനാലയമായ സെന്റ് മേരീസ് ദേവാലയം സ്ഥിതി ചെയ്യുന്നതും ഇവിടെ തന്നെ. 

2001 ലെ സെൻസസ് പ്രകാരം തൊട്ടിപ്പാൾ ഗ്രാമത്തിലെ ആകെയുള്ള ജനസംഖ്യ 8241 ആണ്. അതിൽ 4010 പുരുഷന്മാരും 4231 സ്ത്രീകളും ആണ്. 



</doc>
<doc id="358992" url="https://ml.wikipedia.org/wiki?curid=358992" title="മുരിയാട്">
മുരിയാട്

കേരളത്തിലെ തൃശൂർ ജില്ലയിലുള്ള ഒരു ഗ്രാമമാണ് മുരിയാട്. മുകുന്ദപുരം താലൂക്കിലെ ഇരിങ്ങാലക്കുട ബ്ളോക്കിൽ ഉൾപ്പെടുന്ന ഗ്രാമപഞ്ചായത്ത് കൂടിയാണ് മുരിയാട്. ഇവിടുത്തെ ജനങ്ങൾ കൂടുതലും കർഷകരാണ്. തെങ്ങ് ഈ ഗ്രാമത്തിലെ ഒരു പ്രധാന കൃഷിയാണ്.

2001 ലെ സെൻസസ് പ്രകാരം മുരിയാട് ഗ്രാമത്തിലെ ആകെയുള്ള ജനസംഖ്യ ആണ്. അതിൽ പുരുഷന്മാരും സ്ത്രീകളും ആണ്. 



</doc>
<doc id="358995" url="https://ml.wikipedia.org/wiki?curid=358995" title="നരിക്കുത്ത്">
നരിക്കുത്ത്

വയനാട്ടിലെ കുറുമർ, മുള്ളുവക്കുറുമർ കുറിച്യർ, ചെട്ടിമാർ, പതിയർ എന്നീ വിഭാഗങ്ങൾക്കിടയിൽ കാണപ്പെട്ടിരുന്ന പഴയകാല ആചാരം. നാട്ടിലിറങ്ങി വളർത്തുമൃഗങ്ങളേയും മനുഷ്യനേയും മറ്റും ആക്രമിക്കുന്ന നരി(കടുവ)കളെ വലയിൽക്കുടുക്കി കുന്തം കൊണ്ട് കുത്തിക്കൊല്ലുന്നതാണ് നരിക്കുത്ത്. 
നരിക്കുത്ത് ഒരുതരം അങ്കമായിട്ടാണ് കരുതപ്പെട്ടിരുന്നത്. ആക്രമണകാരിയായ കടുവയെ ഇരുമ്പ് കൊണ്ടുള്ള അഗ്രത്തോടുകൂടിയ നീളമുള്ള കുന്തം കൊണ്ട് കുത്തിക്കൊലപ്പെടുത്തണം. കൊല്ലപ്പെട്ട കടുവയെ പ്രത്യേകസ്ഥലത്ത് കെട്ടിത്തുക്കുന്നു. നരിക്കണ്ടി എന്നാണ് ഇത് അറിയപ്പെടുന്നത്. അംശം അധികാരിയെ വിവരമറിയിക്കുന്നു. അദ്ദേഹം സ്ഥലം സന്ദർശിച്ച് മഹസ്സർ തയ്യാറാക്കുന്നു.


</doc>
<doc id="358997" url="https://ml.wikipedia.org/wiki?curid=358997" title="മാടായിക്കോണം">
മാടായിക്കോണം

കേരളത്തിലെ തൃശൂർ ജില്ലയിലുള്ള ഒരു ഗ്രാമമാണ് മാടായിക്കോണം. . മുകുന്ദപുരം താലൂക്കിലെ [[പൊറത്തിശ്ശേരി ഗ്രാമപഞ്ചായത്ത്| പൊറത്തിശ്ശേരി ഗ്രാമപഞ്ചായത്തിലാണ് ഈ ഗ്രാമം ഉൾപ്പെടുന്നത്. 

2001 ലെ സെൻസസ് പ്രകാരം മാടായിക്കോണം ഗ്രാമത്തിലെ ആകെയുള്ള ജനസംഖ്യ 13427 ആണ്. അതിൽ 6344 പുരുഷന്മാരും 7083 സ്ത്രീകളും ആണ്. 



</doc>
<doc id="359000" url="https://ml.wikipedia.org/wiki?curid=359000" title="ശുദ്ധികലശം (ചലച്ചിത്രം)">
ശുദ്ധികലശം (ചലച്ചിത്രം)

കെ രാധാകൃഷ്ണന്റെ കഥ ക്ക് അദ്ദേഹം തന്നെ തിരക്കഥയെഴുതി പി ചന്ദ്രകുമാർ സ്ംവിധാനം ചെയ്ത 1979ൽ മധു നിർമ്മിച്ച് പുറത്തിറങ്ങിയ ചിത്രമാണ് ശുദ്ധികലശം. മധു,ശ്രീവിദ്യ,ശങ്കരാടൊ,സീമ എന്നിവർ പ്രധാന കഥാപാത്രങ്ങളെ അവതരിപ്പിക്കുന്നു. ശ്യാം സംഗീതം കൈകാര്യം ചെയ്തിരിക്കുന്നു.


[[ശ്രീകുമാരൻ തമ്പി|ശ്രീകുമാരൻ തമ്പിയുടെ]]വരികൾക്ക് [[ശ്യാം]] സംഗീതം പകർന്നതാണ് ഈ ചിത്രത്തിലെ ഗാനങ്ങൽ

[[വർഗ്ഗം:1979-ൽ പുറത്തിറങ്ങിയ മലയാളചലച്ചിത്രങ്ങൾ]]
[[വർഗ്ഗം:മധു-ശ്രീവിദ്യ ജോഡി]]
[[വർഗ്ഗം: മധു അഭിനയിച്ച മലയാളചലച്ചിത്രങ്ങൾ]]
[[വർഗ്ഗം:പി. ചന്ദ്രകുമാർ സംവിധാനം ചെയ്ത ചലച്ചിത്രങ്ങൾ]]

</doc>
<doc id="359001" url="https://ml.wikipedia.org/wiki?curid=359001" title="പാരപോയ്നക്സ് ക്രിസണലിസ്">
പാരപോയ്നക്സ് ക്രിസണലിസ്

ക്രാബിഡേ കുടുംബത്തിൽപ്പെട്ട ഒരു നിശാശലഭമാണ്. ശാസ്ത്രനാമം Parapoynx crisonalis. ഫ്രാൻസിസ്സ് വാക്കർ എന്ന എന്റമോളജിസ്റ്റ് ആണ് 1859 ൽ ഇതിനെ ശാസ്ത്രീയമായി വിശദീകരിച്ചത്. ഇന്ത്യ, ശ്രീലങ്ക It was described by വാക്കർ in 1859.വളരെ വിശാലമായ സ്ഥലങ്ങളിൽ വിതരണം ചെയ്യപ്പെട്ടിരിക്കുന്ന ഇവയെ ഇന്ത്യ, ശ്രീലങ്ക, തായ്ലൻഡ്, ഇന്തോനേഷ്യ, ചൈന, തായ്വാന്, ജപ്പാന് , ഓസ്ട്രേലിയ (ക്വീന്സ്ലാന്ഡ്) എന്നിവടങ്ങളിൽനിന്നെല്ലാം രേഖപ്പെടുത്തിയിട്ടുൺ . ജലസസ്യങ്ങളുടെ ഇറക്കുമതിയിലൂടെ ഈ ശലഭം, ബ്രിട്ടണിലും അവിചാരിതമായി എത്തപ്പെട്ടിട്ടുണ്ട്.

ശലഭത്തിന്റെ ചിറകളവ് 11-15 മില്ലീമീറ്റർ. വെള്ളയും ചാരനിറവും കലർന്ന് വിവിധ നിറഭേദങ്ങളുടെ പാറ്റേണിൽ ഈ ശലഭം കണ്ടുവരുന്നു. പുറംചിറകിന്റെ മദ്ധ്യഭാഗത്തായി ഒരു കറുത്ത കുത്തുപോലെ ഒരു പാടുണ്ട്. 

ഈ നിശാശലഭത്തിന്റെ ശലഭപ്പുഴു കുളങ്ങളിലും ജലാശയങ്ങളിലും കാണപ്പെടുന്ന ജലസസ്യങ്ങളെയും കളകളേയും ആണ് ഭക്ഷിക്കുന്നത്.


</doc>
<doc id="359004" url="https://ml.wikipedia.org/wiki?curid=359004" title="പി. ചന്ദ്രകുമാർ">
പി. ചന്ദ്രകുമാർ

പി. ചന്ദ്രകുമാർ മലയാള സിനിമാരംഗത്തെ ഒരു അറിയപ്പെടുന്ന സംവിധായൻ ആണ്. 1970 മുതൽ ചന്ദ്രകുമാർ ഏകദേശം അമ്പതോളം ചിത്രങ്ങൾ സംവിധാനം ചെയ്തിട്ടുണ്ട്. കഥ, തിരക്കഥ ഛായാഗ്രഹണം, അഭിനയം, നിർമ്മാണം എന്നീ രംഗത്തും അദ്ദേഹം സംഭാവനകൾ നൽകിയിട്ടുണ്ട്. 1977-ൽ ആണു ആദ്യത്തെ സിനിമ പുറത്ത് വന്നത്.. അദ്ദേഹത്തിന്റെ ആദ്യപാപം എന്ന ബൈബിൾ സംബന്ധമായ സിനിമ മലയാളത്തിലെ ആദ്യത്തെ സൂപ്പർ ഹിറ്റ് ആയിരുന്നു. അതോടെ അദ്ദേഹം ഏറ്റവും താരമൂല്യമുള്ള സംവിധായകൻ ആവുകയും ആ മൂശയിൽ എട്ടോളം സിനിമകൾ ഇറങ്ങുകയും ചെയ്തു. 


</doc>
<doc id="359006" url="https://ml.wikipedia.org/wiki?curid=359006" title="ആർതർ ഗാർഫുങ്കേൽ">
ആർതർ ഗാർഫുങ്കേൽ

പ്രശസ്തനായ അമേരിക്കൻ സംഗീതജ്ഞനാണ് ആർതർ "ആർട്ട്" ഗാർഫുങ്കേൽ (ജനനം നവംബർ 5, 1941). പോൾ സൈമണോടൊന്നിച്ചുള്ള ഫോക്ക്-ദ്വന്ദം സൈമൺ ആൻഡ് ഗാർഫുങ്കേൽ ആണ് അദ്ദേഹത്തെ പ്രസിദ്ധനാക്കിയത്. 

ഒരു ലൈഫ് ടൈം അച്ചീവ്മെന്റ് അവാർഡ് അടക്കം ആറു ഗ്രാമി പുരസ്കാരങ്ങൾ അദ്ദേഹത്തിനു ലഭിച്ചിട്ടുണ്ട്. 1990ൽ ഇദ്ദേഹവും പോൾ സൈമണും റോക്ക് ആൻഡ് റോൾ ഹാൾ ഓഫ് ഫെയിമായി തിരഞ്ഞെടുക്കപ്പെട്ടു.

</doc>
<doc id="359010" url="https://ml.wikipedia.org/wiki?curid=359010" title="അണിയാത്ത വളകൾ">
അണിയാത്ത വളകൾ

എൻ പി അബു നിർമ്മിച്ച് ബാലചന്ദ്രമേനോൻ രചനയും സംവിധാനവും നിർവ്വഹിച്ച് 1980ൽ പുറത്തിറങ്ങിയ ചലച്ചിത്രമാണ് 
അണിയാത്ത വളകൾ. സുകുമാരൻ,അംബിക,എം.ജി. സോമൻ,വേണു നാഗവള്ളി,ശങ്കരാടി എന്നിവർ പ്രധാന കഥാപാത്രങ്ങളെ അവതരിപ്പിക്കുന്നു. ബിച്ചുതിരുമലയുടെ വരികൾക്ക എ.ടി. ഉമ്മർ സംഗീതം നിർവ്വഹിച്ച ഗാനങ്ങൾ ഈ ചലച്ചിത്രത്തിന്റെ സവിശേഷതയാണ്.

എ.ടി. ഉമ്മർആണ് ഈ ചിത്രത്തിന്റെ സംഗീതം കൈകാര്യം ചെയ്തിരിക്കുന്നത്. 


</doc>
<doc id="359193" url="https://ml.wikipedia.org/wiki?curid=359193" title="ക്വാപൌ അമേരിക്കൻ ഇന്ത്യൻ വർഗ്ഗം">
ക്വാപൌ അമേരിക്കൻ ഇന്ത്യൻ വർഗ്ഗം

'ക്വാപൌ' എന്നറിയപ്പെടുന്നത്, ഐക്യനാടുകളിലെ ഒരു അമേരിക്കൻ ഇന്ത്യൻ വർഗ്ഗമാണ്. ഈ വർഗ്ഗക്കാർ “അർക്കൻസാസ്”, “ഉഗാക്സ്പ” (Ugahxpa) എന്നീ പേരുകളിലും അറിയപ്പെടുന്നു. ഇവർ ഏകീകരിക്കപ്പെട്ട ഒരു സമൂഹമായി ഒഹിയോ താഴ്വരയുടെ മദ്ധ്യപടിഞ്ഞാറു ഭാഗത്ത് വസിക്കുന്നു. ഈ വർഗ്ഗക്കാർ ചരിത്രപരമായി മിസ്സിസ്സിപ്പി നദിയുടെ പടിഞ്ഞാറു വശത്തായി ദേശാന്തരഗമനം നടത്തി എത്തുകയും പിന്നീട് ഇപ്പോൾ അർക്കാൻസാസ് സംസ്ഥാനമായിത്തീർന്ന പ്രദേശത്ത് മാറി താമസമുറപ്പിക്കുകയും ചെയ്തു. ഈ മാറ്റം അവരുടെ വർഗ്ഗത്തിൻറെ പേരിനും നിദാനമായി. 


</doc>
<doc id="359197" url="https://ml.wikipedia.org/wiki?curid=359197" title="സുഗ്ദിദി">
സുഗ്ദിദി

ജോർജിയയുടെ പടിഞ്ഞാറ് ഭാഗത്ത് സ്ഥിതിചെയ്യുന്ന ചരിത്രപ്രധാനമായ പ്രവിശ്യയായ സമേഗ്രെലോയിലെ ഏറ്റവും വലിയ നഗരവും പ്രവിശ്യയുടെ തലസ്ഥാന നഗരവുമാണ് സുഗ്ദിദി - Zugdidi (Georgian: ზუგდიდი; Mingrelian: ზუგდიდი or ზუგიდი)
സമേഗ്രെലോയുടെ വടക്കു പടിഞ്ഞാർ ഭാഗത്തായാണ് ഈ നഗരം സ്ഥിതിചെയ്യുന്നത്. ജോർജിയയുടെ തലസ്ഥാന നഗരമായ റ്റ്ബിലിസിൽ നിന്ന് 318 കിലോമീറ്റർ പടിഞ്ഞാർ ഭാഗത്തായും കരിങ്കടലിന്റെ തീരത്ത് നിന്ന് 30 കിലോ മീറ്ററും അകലേയായാണ് സുഗ്ദിദി നഗരം സ്ഥിതിചെയ്യുന്നത്. സമുദ്ര നിരപ്പിൽ നിന്നും 100-110 മീറ്റർ ഉയരത്തിലാണ് ഈ നഗരം നിൽക്കുന്നത്.
പതിനേഴാം നൂറ്റാണ്ടിലാണ് സുഗ്ദിദി എന്ന പേര് ആദ്യമായി പ്രത്യക്ഷപ്പെടുന്നത്. മിൻഗ്രേലിയൻ ഭാഷയിൽ സൂഗ്ദിദി എന്ന പദത്തിന്റ അർത്ഥം 'Big Hill' - 'വലിയ മല' എന്നാണ്.
മിൻഗ്രേലിയൻ ഭാഷയിൽ സുലു ("Zugu - ზუგუ" - hill ) എന്നാൽ മല എന്നും ദിദി ("didi - დიდი" - big) എന്നാൽ വലിയത് എന്നുമാണ് അർത്ഥം
പുരാതന രേഖകളിൽ സുബ്ദിദി - ზუბდიდი എന്നും രേഖപ്പെടുത്തി കാണുന്നുണ്ട്. മിൻഗ്രേലിയൻ ഭാഷയിൽ ഇതിന്റെ അർത്ഥവും വലിയ മല എന്നു തന്നെയാണ്. അബ്ഖാസിയയിലേയും ജോർജിയയിലെ സമേഗ്രെലോ പ്രവിശ്യയിലെ സാധാരണ ജനങ്ങളും സുഗ്ദിദി എന്നത് ചുരുക്കി സുഗിദി (ზუგიდი) എന്നും വിളിക്കുന്നുണ്ട്. 
നഗരത്തിന്റെ കിഴക്കൻ ഭാഗത്ത് ഒരു മല സ്ഥിതി ചെയ്യുന്നുണ്ട്. അതിനാലാണ് നഗരത്തിന് ഈ പേര് ലഭിച്ചതെന്നാണ് കരുതപ്പെടുന്നത്. പുരാതന കാലത്തെ കോട്ടയുടെ ചെറിയ അവശിഷ്ടങ്ങൾ ഇപ്പോഴും ഇവിടെ കാണാൻ സാധിക്കുന്നുണ്ട്.


</doc>
<doc id="359199" url="https://ml.wikipedia.org/wiki?curid=359199" title="ക്രോ അമേരിക്കൻ ഇന്ത്യൻ വർഗ്ഗം">
ക്രോ അമേരിക്കൻ ഇന്ത്യൻ വർഗ്ഗം

 

"ക്രോ" എന്നറിയപ്പെടുന്നത്, ചെറിയ അനേകം ചെറു ഗോത്രങ്ങൾ ചേർന്ന ഒരു അമേരിക്കൻ ഇന്ത്യൻ വംശമാണ്. ഇവരുടെ ആദിമ വാസസ്ഥലം വയോമിങ്, മൊണ്ടാന, വടക്കൻ ഡെക്കോട്ടയുടെ ഭാഗങ്ങൾ ഉൾപ്പെടുന്ന, യെല്ലോ നദിയുടെ താഴ്വരയായിരുന്നു. പഴയ മഹാസമതല പ്രദേശത്തു ജീവിച്ചിരുന്ന ഈ ആദിമ വിഭാഗങ്ങളിൽ കൂടുതൽ പേരും ഇന്ന് മൊണ്ടാനയിലെ ഇന്ത്യൻ റിസർവേഷനിൽ ജീവിച്ചു വരുന്നു. ഏതാനും പേർ പടിഞ്ഞാറൻ യു.എസിലെ പ്രധാന നഗരങ്ങളിലേയ്ക്കു ചേക്കേറിയിരിക്കുന്നു. ഈ സമൂഹത്തിൽ സ്ത്രീകൾക്കു ഉന്നത സ്ഥാനമായിരുന്നു കല്പിക്കപ്പെട്ടിരുന്നത്. 

</doc>
<doc id="359211" url="https://ml.wikipedia.org/wiki?curid=359211" title="ജെ. കോൾ">
ജെ. കോൾ

ഒരു അമേരിക്കൻ ഹിപ് ഹോപ് സംഗീതകാരനാണ് ജെർമെയ്ൻ ലാമർ കോൾ (ജനനം ജനുവരി 28, 1985), എന്ന ജെ. കോൾ.2014-ൽ പുറത്തിറങ്ങിയ ഫോറസ്റ്റ്ഹിൽസ് ഡ്രൈവ് എന്ന ആൽബം 25 വർഷത്തിനിടയ്ക്ക്ക്ക് മറ്റു കലാകാരന്മാർ പ്രത്യക്ഷപെടാതെ പ്ലാറ്റിനം സർട്ടിഫിക്കേഷൻ നേടുന്ന ആദ്യ റാപ് ആൽബമാണ്
ഒരു പിയാനൊ വാദ്യകൻ കൂടിയായ കോൾ കെന്ദ്രിക്ക്‌ ലാമർ, ജാനറ്റ് ജാക്സൺ തുടങ്ങിയവരുടേയും ഗാനങ്ങൾ സംവിധാനം ചെയ്തിട്ടുണ്ട്.ഒരു സോളോ റാപ്പർ എന്ന നിലയിൽ ഉയരുന്നതിനു വേണ്ടി അദ്ദേഹം രണ്ടു അനുബന്ധ മിക്സ്ടേപ്പുകൾകൂടി പുറത്തിറക്കുകയുണ്ടായി. പ്രശസ്ത അമേരിക്കൻ റാപ്പറും, ബിസിനസ്സ്മാനുമായ ജെയ്സി യുടെ സംഗീത ലേബലായ റോക് നാഷനുമായി കരാറിൽ ഏർപ്പെട്ട ആദ്യത്തെ റാപ്പർ ആണ് ജെ. കോൾ.

കോൾ തന്റെ ആദ്യത്തെ സ്റ്റുഡിയോ ആൽബമായ "" (Cole World: The Sideline Story) 2011-ഇൽ പുറത്തിറക്കുകയുണ്ടായി. അത് അമേരിക്കൻ ബിൽബോർഡ് 200 പട്ടികയിൽ ഒന്നാം സ്ഥാനത്തെത്തുകയുണ്ടായി. അധികം വൈകാതെ തന്നെ  റെക്കോർഡിങ് ഇൻഡസ്ട്രി അസോസിയേഷൻ ഓഫ് അമേരിക്ക (RIAA) പ്ലാറ്റിനം സെർറ്റിഫിക്കേഷനും ഈ ആൽബത്തിന് നൽകുകയുണ്ടായി. അദ്ദേഹത്തിന്റെ അടുത്ത രണ്ടു ആൽബങ്ങളായ "ബോൺ സിന്നെർ" (Born Sinner) 2013 ലും, "2014 ഫോറെസ്റ് ഹിൽസ് ഡ്രൈവ്" (2014 Forest Hills Drive) 2014 ലും പുറത്തിറങ്ങുകയുണ്ടായി. ഈ രണ്ടു ആൽബങ്ങളും നിരൂപകരിൽ നിന്ന് പ്രശംസ പിടിച്ചുപറ്റുകയുണ്ടായി. ഈ രണ്ടു ആൽബങ്ങളും പ്ലാറ്റിനം സെർറ്റിഫിക്കേഷൻ നേടുകയുണ്ടായി, കൂടാതെ 2014 ഫോറെസ്റ് ഹിൽസ് ഡ്രൈവ് അദ്ദേഹത്തെ അദ്ദേഹത്തെ ഗ്രാമി അവാർഡിന് ശുപാർശ നേടിക്കൂടുകയുണ്ടായി. കോൾ തന്റെ നാലാമത്തെ ആൽബമായ "ഫോർ യുവർ എയെസ് ഒൺലി" (For Your Eyez Only) 2014ലും, അഞ്ചാമത്തെ ആല്ബമായ കെ.ഓ.ഡി (KOD) 2018 ഏപ്രിലിലും പുറത്തിറക്കുകയുണ്ടായി. 

സ്വയം പിയാനോ വായിക്കുന്നത് പഠിച്ച കോൾ, ഗായകനെന്നതിനൊപ്പം തന്നെ ഗാനനിർമാതാവ് കൂടിയാണ്. പ്രശസ്ത റാപ്പറായ കെൻഡ്രിക്ക് ലാമാർ ഉൾപ്പെടെ നിരവധി സംഗീതജ്ഞർക്കു അദ്ദേഹം വേണ്ടി ഗാനങ്ങൾ നിർമിച്ചു നൽകിയിട്ടുണ്ട്. കോൾ തന്റെ സ്വന്തം റെക്കോർഡ് ലേബലായ ഡ്രീംവില് 2017ൽ സ്ഥാപിച്ചു. ഡ്രീംവില് ഫൌണ്ടേഷൻ എന്ന നാമത്തിൽ അദ്ദേഹത്തിന് ഒരു ലാഭേച്ഛയില്ലാത്ത ചാരിറ്റി സംഘടനയുമുണ്ട്. ജനുവരി 2015ൽ കോൾ വിധവകളായ അമ്മമാർക്കുവേണ്ടി ഒരു പുനരധിവാസകേന്ദ്രം തന്റെ ജന്മനാട്ടിൽ സ്ഥാപിക്കുകയുണ്ടായി.

ജെർമൈൻ ലാമാർ കോൾ 1985 ജനുവരി 28 ഇൽ ജർമനിയിലെ, ഫ്രാങ്ക്ഫർട്ടിൽ ഒരു മിലിറ്ററി ബെയ്‌സിലാണ് ജനിച്ചത്. അദ്ദേഹത്തിന്റെ പിതാവ് ഒരു ആഫ്രിക്കൻ-അമെരിക്കൻ സൈനികനായിരുന്നു, 'അമ്മ ഒരു യൂറോപ്യൻ-അമേരിക്കൻ പോസ്റ്റൽ വർക്കറുമായിരുന്നു. കോളിന്റെ കൗമാരകാലത്ത് അദ്ദേഹത്തിനെ പിതാവ് കുടുംബത്തെ ഉപേക്ഷിക്കുകയുണ്ടായി. തുടർന്ന് അദ്ദേഹത്തിന്റെ അമ്മയും, സഹോദരൻ സാക് കോളും (Zach Cole) അമേരിക്കയിലെ നോർത്ത് കരോലൈനയിലേക്കു മാറുകയായിരുന്നു. കോൾ ബാസ്കറ്റ്ബാളിലും, സംഗീതത്തിലും ചെറുപ്പം മുതലേ തല്പരനായിരുന്നു. അദ്ദേഹം 2013 വരെ ഒരു സ്വകാര്യ ഓർക്കസ്ട്രയിൽ വയലിനിസ്റ്റ് ആയും തൊഴിലിൽ ഏർപ്പെട്ടിരുന്നു. 

തന്റെ പന്ത്രെണ്ടാം വയസു മുതലേ റാപ്പ് ചെയ്യാൻ കോൾ ആരംഭിച്ചിരുന്നു. ഒരു ക്രിസ്മസ് സമ്മാനമായി അദ്ദേഹത്തിന്റെ 'അമ്മ അദ്ദേഹത്തിന് ഒരു ബീറ്റ് മേക്കർ സമ്മാനിക്കുകയുണ്ടായി. അദ്ദേഹം അത് തന്റെ പ്രൊഡക്ഷൻ കഴിവ് ഉയർത്തുന്നതിന് വേണ്ടി ഉപയോഗിച്ചു.

4.2 GPA യോടുകൂടി ഹൈസ്കൂൾ പാസ് ആയ കോൾ, തന്റെ കരിയർ മെച്ചപ്പെടുത്തുന്നതിന് വേണ്ടി ന്യൂ യോർക്ക് സിറ്റിയിലേക്ക് കുടിയേറി. അവിടെ അദ്ദേഹം സെയിന്റ് ജോൺസ് യൂണിവേഴ്‌സിറ്റിയിൽ നിന്നും  കമ്പ്യൂട്ടർ സയൻസിൽ ബിരുദം നേടാൻ ആരംഭിച്ചു. എന്നാൽ ഒരിക്കൽ ഒരു ഏകനായ കമ്പ്യൂട്ടർ പ്രൊഫസറെ പരിചയപെട്ടതുവഴി അദ്ദേഹം കമ്മ്യൂണിക്കേഷൻസ് ആൻഡ് ബിസിനെസ്സിൽ ബിരുദം നേടുകയായിരുന്നു.

എമിനെം, ട്യുപാക്, നാസ്, ക്യാനിബസ് എന്നിവരുടെ സംഗീതത്തിൽ നിന്നും പ്രചോദനം ഉൾക്കൊണ്ടു കോൾ, തന്റെ സംഗീത കരിയർ ആരംഭിച്ചു.  തന്റെ 14 -ആം വയസുമുതൽ കോൾ വ്യത്യസ്ത സംഗീത ആശയങ്ങളടങ്ങിയ നോട്ട്ബുക്കുകൾ നിർമിക്കുകയുണ്ടായി എന്നാൽ അവയൊന്നും സംഗീതമാക്കാൻ അദ്ദേഹത്തിന് സാധിച്ചില്ല. ഒരിക്കൽ അദ്ദേഹത്തിന്റെ 'അമ്മ ക്രിസ്മസ് സമ്മാനമായി ഒരു ബീറ്റ് മേക്കർ സമ്മാനിക്കുകയുമായി അദ്ദേഹം അത് ഉപയോഗിച്ചു തന്റെ സംഗീത നിർമാണ കഴിവുകൾ ഉദ്ധരിക്കാൻ ആരംഭിച്ചു. 

4.2 GPA യോടുകൂടി ഹൈസ്കൂൾ പാസ് ആയ കോൾ, തന്റെ കരിയർ മെച്ചപ്പെടുത്തുന്നതിന് വേണ്ടി ന്യൂ യോർക്ക് സിറ്റിയിലേക്ക് കുടിയേറി. അവിടെ അദ്ദേഹം സെയിന്റ് ജോൺസ് യൂണിവേഴ്‌സിറ്റിയിൽ നിന്നും  കമ്പ്യൂട്ടർ സയൻസിൽ ബിരുദം നേടാൻ ആരംഭിച്ചു. എന്നാൽ ഒരിക്കൽ ഒരു ഏകനായ കമ്പ്യൂട്ടർ പ്രൊഫസറെ പരിചയപെട്ടതുവഴി അദ്ദേഹം കമ്മ്യൂണിക്കേഷൻസ് ആൻഡ് ബിസിനെസ്സിൽ ബിരുദം നേടുകയായിരുന്നു. 2007 ഇൽ അദ്ദേഹം ബിരുദം നേടിയെങ്കിലും ലൈബ്രറിയിലെ ഒരു ബുക്കിനു പണം നൽകാനുള്ളതനാൽ 2015 ഇൽ തന്റെ  ഹോംകമിങ് കോൺസെർട്ടിലാണ് തന്റെ ബിരുദം സ്വീകരിച്ചത്.

കോൾ അതിനു ശേഷം തന്റെ ജന്മനാട്ടിൽ ഒരു പത്രത്തിന്റെ വില്പനക്കാരനായും, ബില്ല് കളക്ടറായും, ഫയൽ ക്ലർക്കായും, ഒരു സ്‌കെയ്‌റ്റിങ്‌ ഇവന്റിൽ  കങ്കാരൂ മാസ്കോറ്റായും ജോലി നോക്കുകയുണ്ടായി.

2009 ഇൽ കോൾ ദി വാം അപ്പ് മിക്സ്ടേപ്പ്  പുറത്തിറക്കി. കോൾ പ്രശസ്ത റാപ്പർ ജയ്സിയുടെ ദി ബ്ലേപ്രിന്റ് 3 എന്ന ആൽബത്തിലെ 'എ സ്റ്റാർ ഈസ് ബോൺ" എന്ന ഗാനത്തിൽ അഥിതി ഗായകനായി പാടുകയുമായി. കോൾ 2010  ഇൽ "ബീയോണ്ട് റേസ്" മാഗസിന്റെ 50 പുതുമുഖ സംഗീതജ്ഞരിൽ 49 ആമത്തെ വ്യക്തിയായി തിരഞ്ഞെടുക്കുകയുണ്ടായി. 

കോൾ തന്റെ ആദ്യത്തെ സ്റ്റുഡിയോ ആൽബമായ "കോൾ വേൾഡ്: ദി സൈഡ്ലൈൻ സ്റ്റോറി" (Cole World: The Sideline Story) 2011-ഇൽ പുറത്തിറക്കുകയുണ്ടായി. അത് അമേരിക്കൻ ബിൽബോർഡ് 200 പട്ടികയിൽ ഒന്നാം സ്ഥാനത്തെത്തുകയുണ്ടായി. അധികം വൈകാതെ തന്നെ  റെക്കോർഡിങ് ഇൻഡസ്ട്രി അസോസിയേഷൻ ഓഫ് അമേരിക്ക (RIAA) പ്ലാറ്റിനം സെർറ്റിഫിക്കേഷനും ഈ ആൽബത്തിന് നൽകുകയുണ്ടായി. ഈ ആൽബത്തിലെ "നോബോഡീസ് പെർഫെക്റ്റ്" (Nobody's Perfect) എന്ന ഗാനത്തിലൂടെ സ്ത്രീ റാപ്പറായ മിസ്സി എല്ലിയോട്ട് (Missy Elliot) തിരിച്ചു വരവ് നടത്തി.

"ബോൺ സിന്നെർ" (Born Sinner) 2013 ലും, "2014 ഫോറെസ്റ് ഹിൽസ് ഡ്രൈവ്" (2014 Forest Hills Drive) 2014 ലും പുറത്തിറങ്ങുകയുണ്ടായി. ഈ രണ്ടു ആൽബങ്ങളും നിരൂപകരിൽ നിന്ന് പ്രശംസ പിടിച്ചുപറ്റുകയുണ്ടായി. ഈ രണ്ടു ആൽബങ്ങളും പ്ലാറ്റിനം സെർറ്റിഫിക്കേഷൻ നേടുകയുണ്ടായി, കൂടാതെ 2014 ഫോറെസ്റ് ഹിൽസ് ഡ്രൈവ് അദ്ദേഹത്തെ അദ്ദേഹത്തെ ഗ്രാമി അവാർഡിന് ശുപാർശ നേടിക്കൂടുകയുണ്ടായി. കോൾ തന്റെ നാലാമത്തെ ആൽബമായ "ഫോർ യുവർ എയെസ് ഒൺലി" (For Your Eyez Only) 2014ഇൽ പുറത്തിറങ്ങി.

കോൾ തന്റെ അഞ്ചാമത്തെ ആല്ബമായ കെ.ഓ.ഡി (KOD). 2018 ഏപ്രിൽ 16നു പുറത്തിറക്കി. "കിൽ ഔർ ഡീമോൺസ്‌" (Kill Our Demons), "കിംഗ് ഓവർഡോസ്ഡ്" (King Overdosed), "കിഡ്സ് ഓൺ ഡ്രഗ്സ്" (Kids on Drugs) എന്നിവയുടെ ചുരുക്ക രൂപമാണ് കെ.ഓ.ഡി. ഇതിനു മുന്നോടിയായി ന്യൂയോർക് സിറ്റി, ലണ്ടൻ എന്നിവിടങ്ങളിൽ സർപ്രൈസ് പ്രകടനങ്ങൾ നടത്തുകയുണ്ടായി. അമേരിക്കയിൽ വർധിച്ചുവരുന്ന മയക്കുമരുന്ന് ഉപയോഗത്തെ കോൾ ശക്തമായി ഈ ആല്ബത്തിലൂടെ എതിർക്കുന്നുണ്ട്. തന്റെ മറ്റൊരു വ്യക്തിതമായ (Alter Ego) "കിൽ എഡ്‌വാർഡിനെ" ഈ ആല്ബത്തിലൂടെ കോൾ ആദ്യമായി അവതരിപ്പിക്കുകയുണ്ടായി.

ആൽബം പുറത്തിറങ്ങി ആദ്യ ദിവസം തന്നെ 64.5  ദശലക്ഷം പേര് ആപ്പിൾ മ്യൂസികില്ലോടെ ആൽബം സ്ട്രീം ചെയ്യക വഴി ഡ്രേക്കിന്റെ, വ്യൂസ് എന്ന ആൽബത്തിന്റെ റെക്കോർഡ് കെ.ഓ.ഡി തകർക്കുകയുണ്ടായി.

കോൾ തന്റെ പുറത്തിറങ്ങാനിരിക്കുന്ന മിക്സ് ടേപ്പ് ആയ "ദി ഓഫ് സീസൺ (The Off Season)" -ന്റെ മുന്നോടിയായി "ആൽബം ഓഫ് ദി ഇയർ (Album of the Year)" പുറത്ത് ഇറക്കുകയുണ്ടായി. അമേരിക്കൻ ഹിപ് ഹോപ് സംഗീതജ്ഞൻ ആയ നാസിന്റെ "ഉചി വാലി (Oochie Wally)" ഗാനത്തിന്റെ സാമ്പിൾ ആണ് ഉപയോഗിച്ചത്. ഇൗ ഗാനം ഏറെ പ്രേക്ഷക ശ്രദധനേടി.

2007 ഇൽ കോൾ തന്റെ സ്വന്തം റെക്കോർഡ് ലേബലായ ഡ്രീംവില്ല് റെക്കോർഡ്‌സ് സ്ഥാപിച്ചു. ഈ ലേബൽ നിലവിൽ വിതരണം ചെയ്യുന്നത് ഇന്റർസ്‌കോപ്പ്‌ റെക്കോർഡ്‌സ് ആണ്, ഇതിന്റെ പ്രസിഡന്റ് ഇബ്രാഹിം ഹമദ് (Ibrahim Hamad) ആണ്. 

അരി ലെൻനോസ് (Ari Lennox), ബാസ് (BAS), കൊസ് (Cozz), എർത്ഥഗാംഗ് (EarthGang), ഓമെൻ(Omen) തുടങ്ങിയ നിരവധി കലാകാരന്മാർ ഡ്രീഎംവില് റെക്കോർഡ്സിനു കീഴിൽ ഉണ്ട്.  

ഡ്രീംവില് ഫൌണ്ടേഷൻ എന്ന നാമത്തിൽ അദ്ദേഹത്തിന് ഒരു നോൺ-പ്രോഫിറ്റ് ചാരിറ്റി സംഘടനയുമുണ്ട്. ജനുവരി 2015ൽ കോൾ വിധവകളായ അമ്മമാർക്കുവേണ്ടി ഒരു പുനരധിവാസകേന്ദ്രം തന്റെ ജന്മനാട്ടിൽ സ്ഥാപിക്കുകയുണ്ടായി.

കോൾ ഫോറെസ്റ് ഹിൽസ് ഡ്രൈവിൽ ഉള്ള തന്റെ അമ്മക്ക് നഷ്ട്ടപെട്ട ഭവനം ഡ്രീംവില്ല് ഫൗണ്ടേഷന്റെ  പേരിൽ $120,000  നു തിരികെ വാങ്ങിക്കുകയുണ്ടായി.

കോളിന്റെ മാർഗദർശിയും, സഹ കലാകാരനുമായ ജെയ്‌സീ മാർച്ച് 2015ൽ സംഗീത സ്ട്രീമിങ് സർവീസായ ടൈഡൽ 56 ദശലക്ഷം ഡോളറിനു വാങ്ങിക്കുകയുണ്ടായി. കോൾ ഇതിലെ ചെറിയ ഒരു ഓഹരിയുടെ ഉടമസ്ഥനാണ്.

തന്റെ കോളേജുകാലത്തെ സുഹൃത്തായ മെലീസ ഹെഹോൾട്ടിനെ കോൾ വിവാഹം ചെയ്യുകയുണ്ടായി. മെലിസ എവെന്റ്റ് പ്ലാനെറും, ഡ്രീംവില്ല് ഫൗണ്ടേഷന്റെ എക്സിക്യൂട്ടീവ് ഡയറക്ടറുമാണ്.







</doc>
<doc id="359214" url="https://ml.wikipedia.org/wiki?curid=359214" title="കർണ്ണാടകസംഗീതാമൃതം">
കർണ്ണാടകസംഗീതാമൃതം

കർണാടക സംഗീത കൃതികളെക്കുറിച്ചുള്ള ഒരു ഗ്രന്ഥമാണ് കർണ്ണാടക സംഗീതാമൃതം. എ.ഡി. മാധവനാണ് ഗ്രന്ഥകർത്താവ്. മലയാളം, കന്നട, തമിഴ്, തെലുങ്ക് ഭാഷകളിലെ 404 കൃതികളെയാണ് ഈ ഗ്രന്ഥത്തിൽ വിശദീകരിക്കുന്നത്. 

കർണാടക സംഗീത കുലപതികളായ ത്യാഗരാജ സ്വാമികൾ, മുത്തുസ്വാമി ദീക്ഷിതർ, ശ്യാമ ശാസ്ത്രികൾ, സ്വാതി തിരുനാൾ, പുരന്ദരദാസ്, അന്നമാചാര്യ, പാപനാശം ശിവൻ, ഊത്തുക്കാട് വെങ്കടസുബ്ബയ്യർ, മൈസൂർ വാസുദേവാചാര്യ, നാരായണതീർത്ഥർ, കനകദാസ, മുത്തയ്യ ഭഗവതർ, അരുണാഗിരി നാഥർ, സുബ്രഹ്മണ്യ ഭാരതി, കെ.സി. കേശവപിള്ള, ഇരയിമ്മൻ തമ്പി, 
കുട്ടിക്കുഞ്ഞുതങ്കച്ചി എന്നിവരുടെ കൃതികളാണ് ഈ ഗ്രന്ഥത്തിൽ ഉൾപ്പെടുത്തിയിരിക്കുന്നത്.
കൃതികളുടെ പേര്, രചയിതാവ്, രാഗം, താളം, ഏത് ഭാഷയിൽ നിന്നും തുടങ്ങിയ വിവരങ്ങൾക്കൊപ്പം കീർത്തനങ്ങൾ മലയാളം, ഇംഗ്ലീഷ്, ഹിന്ദി എന്നീ ഭാഷകളിൽ നൽകിയിട്ടുമുണ്ട്. ഓരോ കീർത്തനത്തിന്റെയും സാരാംശം മലയാളത്തിലും ഇംഗ്ലീഷിലും നൽകിയിരിക്കുന്നു.


</doc>
<doc id="359221" url="https://ml.wikipedia.org/wiki?curid=359221" title="ബ്രഹ്മകുളം">
ബ്രഹ്മകുളം

കേരളത്തിലെ തൃശൂർ ജില്ലയിലുള്ള ഒരു ഗ്രാമമാണ് ബ്രഹ്മകുളം. തൈക്കാട് പഞ്ചായത്തിലാണ് ഈ ഗ്രാമം ഉൾപ്പെടുന്നത്. 

2001 ലെ സെൻസസ് പ്രകാരം ബ്രഹ്മകുളം ഗ്രാമത്തിലെ ആകെയുള്ള ജനസംഖ്യ 13026 ആണ്. അതിൽ 47% പുരുഷന്മാരും 53% സ്ത്രീകളും ആണ്. ദേശീയ സാക്ഷരത 59.5% ആണ്. അതിലും കൂടൂതൽ ആണ് ബ്രഹ്മകുളം ഗ്രാമത്തിലെ സാക്ഷരത, അതായത് 85%. പുരുഷന്മാരുടെ സാക്ഷരത 86% ആണ് സ്ത്രീകളൂടേത് 83% . ജനസംഖ്യയുടേ 11% ആറ് വയസിൽ താഴെയുള്ളവരാണ്.

ഒട്ടനവധി തീർത്ഥാടനകേന്ദ്രങ്ങൾ ഉള്ള ഒരു പ്രദേശമാണിത്. ഗുരുവായൂർ ക്ഷേത്രം, പവരട്ടി പള്ളി എന്നിവ സ്ഥിതി ചെയ്യുന്നത് ഈ പ്രദേശത്താണ്.


</doc>
<doc id="359222" url="https://ml.wikipedia.org/wiki?curid=359222" title="നക്ഷത്രങ്ങളേ സാക്ഷി (ചലച്ചിത്രം)">
നക്ഷത്രങ്ങളേ സാക്ഷി (ചലച്ചിത്രം)

1979ൽ പ്രദർശനത്തിനെത്തിയ മലയാള ചലച്ചിത്രമാണ് നക്ഷത്രങ്ങളേ കാവൽ. അശ്വതി സുകു നിർമ്മിച്ച്, ബാബു രാധാകൃഷ്ണൻ സംവിധാനം ചെയ്ത ഈ ചിത്രത്തിൽ സത്താർ, ജോസ്, ജയഭാരതി, ശോഭ, ജഗന്നാഥവർമ്മ, മാള അരവിന്ദൻ തുടങ്ങിയവർ വേഷമിട്ടു.


</doc>
<doc id="359225" url="https://ml.wikipedia.org/wiki?curid=359225" title="ലോക ടെലിവിഷൻ ദിനം">
ലോക ടെലിവിഷൻ ദിനം

ലോക ടെലിവിഷൻ ദിനം
1996ൽ ഐക്യരാഷ്ട്രസഭയുടെ ജനറൽ അസംബ്ലി നവംബർ 21ആം തീയതി ലോക ടെലിവിഷൻ ദിനമായി പ്രഖ്യാപിക്കുകയുണ്ടായി. 

എന്നാൽ ഈ ദിനാചരണത്തോട് പ്രതിഷേധം രേഖപ്പെടുത്തികൊണ്ട് പതിനൊന്ന് രാജ്യങ്ങൾ വോട്ടെടുപ്പിൽ നിന്നും വിട്ടുനിന്നു. പ്രതിഷേധകരിൽ പ്രമുഖരായ ജർമ്മനി ഇതിനെ വിശദീകരിച്ചത് ഇപ്രകാരമായിരുന്നു.

“ ഈ വിഷയവുമായി ബന്ധപ്പെട്ട് ഇപ്പോൾ തന്നെ യു.എൻ മൂന്ന് ദിനങ്ങൾ ആചരിക്കുന്നുണ്ട്. World Press Freedom Day, World Telecommunications Day, World Development Information Day. ഇനിയും ഒന്നു കൂടി ഈ പട്ടികയിൽ ചേർക്കുക നിരർത്ഥകമാണ്. ടെലിവിഷൻ വിവരവ്യാപനത്തിനുള്ള മാർഗ്ഗങ്ങളിൽ ഒന്നു മാത്രമാണ്. അതാകട്ടെ ലോക ജനതയിൽ ഗണ്യമായ ഒരു വിഭാഗത്തിനു അപ്രാപ്യമായി നിലകൊള്ളുന്ന ഒന്നും. ലോക ജനതയിൽ ഭൂരിപക്ഷം ആളുകളും ഒരു പക്ഷേ ടെലിവിഷൻ ദിനത്തെ ധനികരുടെ ദിനമായി കണ്ടേക്കാം, കാരണം അവർക്ക് ടെലിവിഷൻ പ്രാപ്യമല്ലലോ. നമ്മുക്ക് കൂടതൽ ശ്രദ്ധിക്കാവുന്ന മറ്റ് മാധ്യമങ്ങൾ ഇവിടുണ്ട്. അതിൽ പ്രധാനപ്പെട്ട ഒന്ന് റേഡീയൊ ആണ്. ഇത് പോലെയുള്ള മാധ്യമങ്ങളാണ് കൂടുതൽ ശ്രദ്ധിക്കേണ്ടത് എന്നാണ് ഞങ്ങളുടെ പക്ഷം” 


</doc>
<doc id="359226" url="https://ml.wikipedia.org/wiki?curid=359226" title="കുണ്ടഴിയൂർ">
കുണ്ടഴിയൂർ

കേരളത്തിലെ തൃശൂർ ജില്ലയിലുള്ള ഒരു ഗ്രാമമാണ് കുണ്ടഴിയൂർ. ചാവക്കാട് താലൂക്കിലെ വെങ്കിടങ്ങ് ഗ്രാമപഞ്ചായത്തിലാണ് ഈ ഗ്രാമം ഉൾപ്പെടുന്നത്. 

2001 ലെ സെൻസസ് പ്രകാരം കുണ്ടഴിയൂരിലെ ആകെയുള്ള ജനസംഖ്യ 11055 ആണ്. അതിൽ 5033 പുരുഷന്മാരും 6022 സ്ത്രീകളും ആണ്. 




</doc>
